
    
        
            
                Magdalena Moons, of het Beleg van Leyden
                Anne Diederik van Buren Schele
            
            
                GEBRUIKT EXEMPLAAR
                exemplaar universiteitsbibliotheek Leiden, signatuur: 1212 D 4
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een
                    diplomatische weergave van Magdalena Moons, of het Beleg van Leyden van Anne Diederik van Buren Schele uit 1835.
                
                REDACTIONELE INGREPEN
                Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II en 284) zijn niet opgenomen in de lopende tekst.
                
                [pagina π1]
                MAGDALENA MOONS, of het BELEG VAN LEYDEN.
                
                [pagina π2]
                Gedrukt bij A. Zweesaa te Amsterdam.
                
                [pagina I]
                MAGDALENA MOONS, of het BELEG van LEYDEN. een oorspronkelijk historisch-romantisch tafereel uit den TACHTIGJARIGEN OORLOG; door A.D. van BUREN SCHELE.
                Te amsterdam, bij
                G. PORTIELJE.
                MDCCCXXXV.
                  
            
            
                
                    2009 dbnl
                    
                
                bure003magd01_01
            
            
                unicode
            
            
                Anne Diederik van Buren Schele, Magdalena Moons, of het Beleg van Leyden. G. Portielje, Amsterdam 1835 
                
            
        
        
            DBNL-TEI 1
        
        
            
                2009-11-12
                
                    CB
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Anne Diederik van Buren Schele, Magdalena Moons, of het Beleg van Leyden. G. Portielje, Amsterdam 1835 
 
Zie: https://www.dbnl.org/tekst/bure003magd01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

        
            
            
            
          
        


{==III==} {>>pagina-aanduiding<<}

    
{== afbeelding 
         	
            
        
        ‘Neen Valdez, geene hand, met bloed  bevlekt, zij ooit de mijne!’ bladz. 172.
           
    ==} {>>afbeelding<<}
    

Voorberigt.

Eenige vrije uren overig hebbende, bragt zulks mij op het denkbeeld, dezelve welligt niet geheel onnut te zullen besteden, door ze aan 't overzetten of schrijven van een of ander romantisch tafereel toetewijden.
De veelvuldige, reeds aanwezig zijnde en nog steeds uitkomende vertalingen van uitheemsche Romans, hielden mij echter terug derzelver getal te vermeerderen en deden mij overhellen, om mijne vermogens tot het daarstellen van een oorspronkelijk stuk te beproeven. Onze Vaderlandsche geschiedenis, zoo rijk aan treffende voorbeelden van deugd, onverschrokkenheid en volharding, boeide het eerst mijne keus, die zich, na met een' beroemd schrijver hierover geraadpleegd te hebben, bepaalde bij magdalena moons of 't ontzet van Leijden; - eene stof, rijk in verhevene daden, en ruimte genoeg aanbiedende, om een' onderhoudenden Roman te kunnen opleveren.

{==IV==} {>>pagina-aanduiding<<}

Door het verhevene der gebeurtenissen, bij deze belegering, als weggesleept heb ik getracht, dezelve, zoo veel mogelijk, in dit werkje te behouden, en alleen daar, waar de geschiedenis stilzwijgt, geheel tot het Romantische overtegaan.
Voor het overige heeft dit stukje ten doel, de edele karakters onzer voorvaderen in een treffend daglicht te stellen, het geheel opgemaakt naar de ons van hen bekende daden, welke de geschiedenis boekstaast; - het zij aan het oordeel mijner lezeren overgelaten, in hoe verre het mij gelukt is, hierin te slagen.
De liesdestafereelen tusschen valdez en magdalena moons zullen misschien eenige mijner lezeren eenigzins overdreven voor den toenmaligen tijd voorkomen. Het zij hun echter in bedenking gegeven, dat Don francisco de valdez een Spanjaard, en wel een hevig verliefde Spanjaard was; hoe toch anders zou hij met mogelijkheid, door de stad op verzoek van een meisje te sparen, pligt, roem, de trotschheid, zijner natie zoo eigen, - alles, in één woord, hebben opgeofferd?
Men zal misschien aanmerken, dat deze verdediging alleen op valdez, en niet op magdalena, die uit Nederlandsch bloed gesproten was, toepasselijk is. Ik stem toe, dat deze aanmerking juist is, maar er bestaat geen regel zonder exceptie; - in den tegenwoordigen, het stuk der liefde meer vrijheid toekennenden, meer tot het sentimentele overhellenden tijd, vindt men nog

{==V==} {>>pagina-aanduiding<<}

enkele menschen, die in hunne verkeering zoo koelzinnig te werk gaan, als zulks met mogelijkheid, ooit bij onze voorvaderen, kan hebben plaats gehad; - dit bewijst echter niets voor het geheel, dat juist van het, omgekeerde getuigenis draagt. Wat nu gebeurt, kan ook toen geschied zijn; - ook magdalena kan eene uitzondering op den toen algemeenen regel, om zich koel voortedoen, hebben gemaakt; want, dat zij valdez werkelijk eene hevige leifde toedroeg, toont ons de geheele zamenloop harer geschiedenis, daar zij anders nimmer zou hebben besloten tot een huwelijk, dat hare betrekkingen in 't begin uit al hunne magl tegenhielden, en eerst naderhand, toen zij hare meerderjarigheid bereikt had, toestonden, dewijl zij het niet beletten konden, en hetwelk haar, boven dit alles, noodzaakte, haar Vaderland en alles, wat haar dierbaar kon zijn, te verlaten.
Voor het overige make niemand op uit de, voor den toenmaligen tijd buitengewone vrijheid, welke magdalena haren minnaar toeliet, dat zij de deugd of zedigheid immer uit het oog verloor. Honni soit, qui mal y pense, zeide elizabeth, Koningin van Engeland, toen zij den glimlach gewaar werd, welke zich op het gelaat harer hovelingen vertoonde, bij gelegenheid, dat de galante graaf van Essez, den verlorenen kousenband, op eene knie gebogen, om harer Majesteits been bond; - zonder nu deze schoone Koningin in die verwensching te willen navolgen, durf ik

{==VI==} {>>pagina-aanduiding<<}

echter mijne lezers verzekeren, dat mijn oogmerk niet geweest is, het gedrag onzer gelieven in een dubbelzinnig licht te plaatsen, en indien eenigen hunner er dit uit besluiten mogen, bewijst zulks, of, dat ik iets meer in dit werk geschreven heb, dan mijne bedoeling was, of, dat zij er meer weten uittehalen, dan er werkelijk in te vinden is.
Overigens zal het bijzonder aanmoedigend voor mij zijn, indien het debiet van dit beknopte werkje mag aantoonen, dat mijne veder in staat is geweest, den liefhebbers der lectuur eenige aangename, en, zoo ik hoop, niet geheel nutteloos doorgebragte oogenblikken te verschaffen.

De Schrijver.



{==1==} {>>pagina-aanduiding<<}

Eerste hoofdstuk.

De Benthuizer Schans bestormd.

Nooit blonk de heldenmoed van bato's nageslacht schitterender uit, dan in dien tachtigjarigen worstelstrijd voor vrijheid en geloof, waarin een klein volk tegen het toenmaals zoo magtige Spanje kampte. Te vergeefs poogde een trotsche philips, de dappere strijders voor de onafhankelijkheid onder zijn ijzeren juk te doen krommen; te vergeefs deed zijn wreede dienaar, de bloeddorsige alba, duizenden onschuldigen op het moordschavot sneven; duizenden verdedigers van regt en vrijheid namen straks derzelver plaats in en deden eindelijk den Hertog en zijnen bloedraad aan het welgelukken van hun verdelgingsplan wanhopen. Zutphen en Naarden, verraderlijk uitgemoord en geplunderd, zouden, huns inziens, den Nederlanders allen moed benemen, en hen ootmoedig het mededogen huns tirans doen inroepen; maar was dit het gevolg dier gruweldaden? neen, zij dienden slechts om den moed onzer dappere voorzaten in eene wanhopige volharding te doen over-
{==2==} {>>pagina-aanduiding<<}
gaan en hunnen haat tegen het Spaansche geweld te verdubbelen; Haarlem, schoon eindelijk voor overmagt bezweken, toonde hun, in eene kenau hasselaar en haren heldinnenstoet, dat hier, zelfs in vrouwenharten, onverschrokkenheid en volharding woonden; nog tien overwinningen als deze, en het Spaansche heir was vernietigd. Alkmaar deed hen met bebloede koppen terug deinzen; bossu werd door onze zeeleeuwen verslagen. Alba en zijne beulengrot verbleekten. Te laat zagen zij in, dat de leeuw niet ten onregte in Neêrlands wapen prijkt, maar dat de Batavieren, gelijk dit moedige dier, het geweld trotseren en slechts door zachtheid te winnen zijn; ook de Koning scheen nu in dit gevoelen te deelen; alba werd teruggeroepen; louis de requesens, Grootbevelhebber van Kastilie, volgde hem op; Don francisco de valdez werd met de belegering van Leyden belast, doch deze werd weldra door de komst van Graaf lodewijk van nassau, die met een nieuw aangeworven leger de Maas zocht over te trekken, en zich met's Prinsen leger te vereenigen, genoodzaakt, dit beleg op te breken. De voor ons ongunstige slag op de Mookerheide, waar de dappere Graaf het leven liet, stelde valdez in staat, om de stad op nieuw te benaauwen; den 15 Mei 1574 sloeg hij zich te Leyderdorp neder en weldra was de stad bijna van rondom ingesloten, en de toevoer van buiten afgesneden. Reeds een' geruimen tijd had het beleg geduurd, en zoowel de wreedheid der Spanjaarden,

{==3==} {>>pagina-aanduiding<<}

als den moed der inwoners, in het helderste daglicht gesteld.
Op dit tijdstip neemt de geschiedenis, waarin wij onzen lezeren een tafereel van den moed en de volharding onzer voorvaderen, in een Romantisch gewaad gedoscht, wenschen aan te bieden, eenen aanvang. Moge mijne zwakke veder slechts, op eene niet geheel onwaardige wijze, de herinnering vernieuwen eener dapperheid, van welke Neêrlands zonen ook in de laatst verloopene jaren hebben getoond, geenszins ontaard te zijn.

't Is nacht; de schans aan de Wadding is sterk met Spaansche soldaten bezet; zij schijnen geen onheil te vreezen; de meesten liggen zorgeloos op den grond te slapen; slechts twee hunner houden wacht, en beginnen het volgende gesprek:
1e. Spanjaard. ‘Hé carlo, waar zit je toch? het is hier zoo donker en eenzaam; al onze kameraden slapen en ronken; bang ben ik juist niet, maar....’
‘Een held nog minder,’ zegt carlo, hem naderende, ‘of ben je dat geval van laatst al vergeten, toen je voor een meisje het hazenpad koost en het heele leger bijna in opschudding bragt. Zeg, spadi!’
Spadi. Ja, ja, lach er meê, zoo veel je wilt. Maar ik zeg nog eens, zonder overigens te willen beslissen, of het ding een meisje of jongen was, dat het eene spierwitte gedaante en wel driemaal de lengte

{==4==} {>>pagina-aanduiding<<}

van een mensch had. Dit hebben mijne eigene oogen gezien.
Carlo. Loop, lafaard, het was de beminde van onzen Luitenant. Maar de vrees heeft uwe oogen tot vergrootglazen gemaakt. Gij paste beter onder dat ellendige volkje daar in de vesting, dan hier onder dappere krijgslieden.
Spadi. Maak mij niet kwaad, carlo, anders mogt ik u eens behandelen, gelijk Leeuwtje, waarvoor jelui zoo bang waart, als voor den duivel in persoon.
Carlo. Ja, dan moogt gij er nog wel twintig meêbrengen, zoo als gij zijt. Eene schoone daad, om op te roemen! als vier of vijf gebaarde mannen een knaap van zestien jaren in den slaap overvallen en van kant maken. Waarlijk, een fraai heldenstuk!
Spadi. Wat zeg je? Hoort daar geen moed toe? Heb ik hem niet eigenhandig beet gepakt, hem neus en ooren afgesneden, - of sliep hij toen nog? Hadden wij geen werk genoeg, om hem meester te worden, en bij zijnen grooten teen, als een' vogelverschrikker, op te hangen? En toen de kleine slang zich nog wist te krommen, en als een kat tegen het touw opklouterde, wie heeft hem toen die vlugheid doen vergaan en hem belet, naderhand zijn neus en ooren van jou of een ander weêrom te halen; wie heeft dat gedaan, zeg?
carlo. Gij, want lafaards zijn altoos wreed; ik herhaal het, die geheele handelwijs met dien armen jongen, was beulen- maar geen soldatenwerk; als

{==5==} {>>pagina-aanduiding<<}

gij, man tegen man, met hem gevochten en dan de overwinning behaald hadt, dan waart gij een kerel geweest, maar ik geloof, dat uw neus en ooren dan grooter gevaar zouden hebben geloopen dan de zijne, want de jongen, - het was mijn vijand, maar ik moet het, hem ter eere nageven, - verdiende, wegens zijne dapperheid, een beter lot; gelukkig, dat er niet veel zoo in Leyden zijn, anders zouden wij mogelijk spoedig zelven voor vogelverschrikkers in de boomen hangen.
Spadi. Nu beken je immers zelf, dat je banger bent, dan ik. Laat er maar drie van de knapsten die in de vesting zijn, voor den draad komen, ja, al waren 't er zes, spadi zou hun toonen, dat er met de Spanjaarden niet te spotten valt. Stil - luister - ik hoor iets....
Carlo. Ha, ha, ha, - waar is nu de held? Daar komen je kampioenen al aan, nu kunt gij uw moed toonen, kameraad.
Spadi. Neen, waarachtig! ik hoorde iets.... Stil!.... Weer wat!... (Hij gaat op zijn' buik op den grond leggen.) Heilige Maagd, sta ons bij! De vijand, de vijand! op, op! mannen! te wapen, te wapen!
Na die geroepen te hebben, springt spadi van de schans en kiest het hazenpad. Carlo legt zijn' snaphaan aan. ‘Sterf, lafaard,’ roept hij en doet zijn' vlugtenden makker ter aarde tuimelen. De Spanjaards, door het geschreeuw en het schot gewekt, springen verschrikt op en grijpen hunne wapenen.

{==6==} {>>pagina-aanduiding<<}

Ha! Wie stormt daar tegen de schans op, in dat blinkend harnas, met die witte vederbos op zijnen helm? Het is johan van der does; vlammen schieten uit zijne oogen. ‘Sa! burgers, dat gaat u voor!’ roept hij, stort op het Spaansche rot in, zwaait met vlugheid en kracht het vreesselijke zwaard, en baant zich en den zijnen eene opening in de vijandelijke drommen. Het lood is verschoten; nu gebruikt men de kolven van het geweer; een vreeslijk gekletter van zwaarden en een hol geluid der kolfslagen op harnas en stormhoed doen de lucht weergalmen; de aanval is hevig, maar ook de verdediging hardnekkig; de Spanjaards overtreffen hunne tegenpartij ver in getal van manschappen en hebben het terrein tot hun voordeel. De uitslag van het gevecht is twijfelachtig. ‘Mannen,’ roept van der does, midden in den vreeslijken strijd, ‘toont, dat gij Nederlanders, - dat gij Leidenaars zijt! Overwinnen of sterven! Wij strijden voor eene regtvaardige zaak! Voorwaarts! Voorwaarts! God zal ons niet verlaten. Hoezee! juicht! dappere burgers, juicht! uwe stadgenooten snellen u ter hulp! Ziet! die flesschen met vuurballen; zij storten in de vijandelijke verschansingen neder: zij verspreiden er dood en verwarring. Dringt in, dringt in!’ ‘Neer met de Spanjaards, slaat dood!’ zoo weergalmt het nu aan alle kanten; de vijand vlugt of wordt onder zijne eigene verschansingen, die in een oogenblik omvergehaald zijn, verpletterd.
Nu gaat een algemeene noodkreet in het vijande-
{==7==} {>>pagina-aanduiding<<}
lijke leger op. Het licht der vuurflesschen en de knallende slagen doen hun het gebeurde gissen. Van der does zijne taak volbragt ziende en tegen geen geheel leger bestand, verzamelt zijne burgerschaar, en men keert met vliegende vaandels naar de stad terug.
Gedurende deze gebeurtenis had adelgonde, de jeugdige en beminnenswaardige echtgenoote van van der does, den nacht slapeloos en vol ongerustheid doorgebragt.
Uit een oud Nederlandsch geslacht gesproten, had zij, reeds als kind geleerd, haar Vaderland boven alles te beminnen, en deszelfs beul, den Spanjaard, te haten; uit wederkeerigè neiging en zonder eenigen invloed van familiebelang, had zij den edelen van der does hare hand geschonken en beminde hem met al de teederheid eener getrouwe gade; geen wonder dus, dat vaderlands- en huwelijksliefde dikwijls bij haar in tweestrijd waren, en dat zij telkens, wanneer zij haren dierbaren echtgenoot, tot de eene of andere gevaarlijke onderneming, het heldenzwaard aangordde, en den afscheidskus op de lippen drukte, moeite had, om hare vrees, dat dit welligt de laatste maal zoude wezen, en hare tranen te bedwingen. Zij trachtte dezelve evenwel steeds, zoo veel mogelijk, voor haren gemaal te verbergen. Slechts, wanneer hij uit haar gezigt verdwenen was, vierde zij, in de eenzaamheid, hare droefheid den vrijen teugel, en werd vaak, bij de gedachte aan het gevaar, hetgeen haar dierbare van der does liep, door eenen ontzettenden angst gefolterd.

{==8==} {>>pagina-aanduiding<<}

Dezen avond vooral had de buitengewone beweging, welke zij, onder het afscheid nemen, bij hem opmerkte, haar doen besluiten, dat hij een groot gevaar te gemoet snelde. Het was haar, na zijn vertrek, onmogelijk, een oog te sluiten; elk uur, ieder oogenblik nam hare ongerustheid toe; eindelijk krijgt zij, door een' harer, op kondschap uitgezondene, bedienden berigt, dat de Benthuizerschans, door de burgers, onder aanvoering van haren gemaal, werd bestormd. Nu wordt haar zijne gemoedsbeweging duidelijk; zij stelt zich het gevaar, dat hem bedreigt, met de zwartste kleuren voor. Een tweede bediende berigt haar, dat er vreeslijk moet gevochten worden, daar er hulp uit de stad naar de schans op marsch is. Nu stijgt haar angst ten top; hare tranen banen zich met geweld een' doortogt. Wel is haar het vaderland dierbaar; - dierbaar het behoud der veege stad; maar zij is vrouw en bemint haren echtgenoot zoo teeder. Zijn gevaar doet haar beven. Ligt treft hem, in dit oogenblik, het vijandelijke lood, of valt hij het Spaansche beulenrot in banden; hij wordt gemarteld, van een gescheurd! Verschrikkelijk denkbeeld! Nu springt zij op; zij loopt, de handen wringende, de kamer op en neder, dan valt zij op de knieën, vestigt hare blikken ten hemel en smeekt met vurige tranen de Voorzienigheid, haren echtgenoot te behoeden. Eindelijk werpt zij zich afgemat in eenen leuningstoel neder. Eensklaps doet een luid vreugdegejuich de straten van Leyden weêrgalmen.

{==9==} {>>pagina-aanduiding<<}

Zij springt op; de deur vliegt open; met stof en zweet bedekt, ligt de dappere van der does in de armen zijner getrouwe gade. Vreugde belet haar te spreken; Zij heeft hem dan weder; Zij rust aan het hart van den waardigen man, die hare geheele liefde bezit, zonder wien haar geene vreugde denkbaar, geen geluk mogelijk is. ‘Mijn gemaal, mijn dierbare gemaal! God heeft u dan voor mij gespaard!’ roept zij eindelijk, verrukt van blijdschap, uit. ‘Ja, mijne Adelgonde, God zij geloofd!’ zegt van der does, die, gelukkig door de liefde zijner gade, haar nog inniger aan het hart drukte.
‘God late u nog lang dit geluk genieten, edele menschen!’ zegt Burgemeester van der werf, die, van den gelukkigen uitslag der onderneming onderrigt, den dapperen aanvoerder, zijnen boezemvriend, geluk kwam wenschen, en, uit naam van den Raad, zijnen dank betuigen. Innig voelde hij zich getroffen door het tooneel van huwelijksliefde, dat zich aan hem vertoonde.
Van der does betuigde zoo veel dank niet te verdienen, daar hij slechts zijn' pligt betracht, en gaarne goed en bloed voor zijn vaderland en de stad Leyden veil had. Vervolgens deelde hij zijnen vriend de omstandigheden van de verovering der schans mede, en schetste vooral den moed zijner getrouwe burgers, naar waarde af.
Nadat Mevrouw het vertrek had verlaten, om zich, op sterk aanraden van haren gemaal, door eenige uren rust, welke zij, na de de uitgestane

{==10==} {>>pagina-aanduiding<<}

schokken, zoo zeer behoefde, te gaan verkwikken, plaatsten de Heeren zich tegen over elkander aan eene tafel, en reikte de Burgemeester een' brief aan van der does over, welken deze met eene groote aandoening en gemoedsbeweging scheen te lezen, waarna hij zich tot van der werf keerde en zeide: ‘De liefde is toch een wonder ding; - het meisje toont, door dit schrijven, op nieuw, een waarlijk edel en gevoelig hart te bezitten; en toch schijnt het, ondanks uwe vriendelijke waarschuwingen, boven haar vermogen, te zijn, haar hart van dien Spanjaard af te trekken, ofschoon deze ons aller ongeluk zoekt, en welligt niets vuriger wenscht, dan zich in het bloed van hare vrienden en magen te baden.’
Van der werf. Ik heb haar den veegen toestand onzer stad en het van dag tot dag toenemende gebrek aan levensmiddelen, met de sterkste kleuren afgemaald, en haar gesmeekt, toch aan geenen vijand van onze vrijheid en ons geloof haar hart en hare hand ten offer te brengen, maar dit kostbare geschenk voor een' waardig Nederlander te bewaren; ik heb haar levendig voor oogen gesteld de wreedheid en moordzucht der Spanjaarden, wien verbond noch woord meer heilig is, getuige het ongelukkige Haarlem, waar zij nog kortelings, tegen de plegtige overeenkomst aan, het bloed van bijna tweeduizend der edelste en dapperste inwoners door beulshanden hebben vergoten. Uit haar antwoord blijkt echter, dal valdez zich geheel van haar hart heeft weten

{==11==} {>>pagina-aanduiding<<}

meester te maken, en dat zij, door liefde verblind, dien bevelhebber als een braaf en edel man beschouwt, terwijl zij mij zelfs dorst verzekeren, dat wij ons gerust op 's mans woorden kunnen verlaten, daar hij haar gezworen heeft, geenszins onzen ondergang, maar ons welzijn te bedoelen, en niets hartelijker te wenschen, dan Nederland in vrede en gelukkig te zien, ja zelfs de wreedheden, door alba, en zijnen bloedraad gepleegd, ten sterkste te verfoeijen. Ik vrees, dat alle pogingen, om haar van hel vaste vertrouwen op dien man terug te brengen, vruchteloos zullen zijn. Mijne echtgenoote, die eenigzins met magdalena moons vermaagschapt is, heeft mij in bedenking gegeven, of er, daar de zaak nu toch niet te veranderen was, geen partij zou kunnen worden getrokken van de liefde, die valdez voor dat meisje doet blijken, zoodat onze stad daardoor van het dreigende gevaar zou kunnen worden verlost, of ten minste tijd gewonnen, hetgeen den Prins zou in staat stellen, om middelen tot ons ontzet aan te wenden. Ik heb dit gevoelen omhelsd en dien ten gevolge eenen brief opgesteld, welken ik u zal voorlezen, en waaromtrent ik u verzoek, mij uwe gedachten te willen mededeelen:

‘Waarde moons!

‘Met leedwezen hebben mijne echtgenoote en ik uit uwen laatsten brief moeten opmaken, dat het valdez gelukt is, onder eene schoonschijnende gedaante, uw argeloos hart te winnen. Wel zijn wij

{==12==} {>>pagina-aanduiding<<}

overtuigd van uw schrander begrip en juist oordeel, maar, beste magdalena! wanneer de liefde in het spel komt, wordt er gewoonlijk weinig partij van die gaven getrokken, en dit zou toch, mijns bedunkens, in uw geval zoo noodzakelijk zijn, om de opregtheid van dien, naar het mij voorkomt, listigen Spanjaard te toetsen. Van harte wensch ik in deze te mogen dwalen, opdat het u niet te laat blijke, een' slang in uwen boezem te hebben gekoesterd. De Voorzienigheid, waarop wij beiden, schoon onder een verschillend geloof, ons vertrouwen stellen, behoede u genadig voor ongeluk en naberouw!
‘Wilt gij echter met zekerheid weten, lieve moons! of valdez edel denkt, u van harte bemint, en, gelijk gij zegt, onzen ondergang niet bedoelt, zoo stel zijne liefde eens op de proef, beweeg hem, het beleg onder een of ander voorwendsel op te breken, of ons ten minste de gelegenheid te gunnen, om eenige levensmiddelen, die schaarsch bij ons beginnen te worden, binnen te krijgen. Hieraan voldoende, zal hij toonen, u werkelijk te beminnen, en gij zult aan de Leidenaren, die besloten hebben, liever in ellende te versmachten, van gebrek om te komen, dan zich lafhartig over te geven, eene blijde uitkomst verschaffen. Slaat hij echter uwe bede af, dan kunt gij, mijns erachtens, ook genoegzaam overtuigd zijn, dat zijne fraaije woorden slechts een masker zijn, waarachter hij den bloeddorstigen en wraakgierigen aard zijner natie zoekt te verbergen, en dat de liefde, welke hij voorgeeft,

{==13==} {>>pagina-aanduiding<<}

voor u te gevoelen, op verrena, zulk een' hoogen graad niet heeft bereikt, als bij u zou willen diets maken. Mijne echtgenoote voegt hier nog eenige regels bij, hetgeen mij hoop geeft, dat gij ons verzoek niet zult van de hand wijzen, maar de proef zult ten uitvoer brengen, die ons aller geluk moet bewerken, of u ten minste voor een te laat berouw behoeden.’
De Burgemeester, zijne voorlezing geëindigd hebbende, gaf van der does zijne goedkeuring over den inhoud des briefs te kennen, alleenlijk aanmerkende, dat het te vreezen stond, de listige Spanjaard zou, zelfs bij het afslaan van het verzoek zijner beminde, zulk' eenen glimp aan zijne weigering weten te geven, dat zij, door de liefde verblind, zijn waar karakter niet eens zou kunnen doorgronden.
Terwijl de twee heeren hierover spraken en de verzending van den brief bij eene eerstkomende gelegenheid vaststelden, kwam een bediende van van der does binnen en stelde denzelven een briefje ter hand, dat, onder zijn adres, uit het Spaansche leger was gezonden. Naauwelijks had hij het zegel opengebroken en eenige regels gelezen, of hij wierp het papier met verachting van zich, terwijl zijue oogen van toorn gloeiden. ‘Hoe! - riep hij met hevigheid en stampvoetende uit - durft die schurk mij nog vriend noemen?’ ‘Wie?’ vroeg van der werf, ‘matenesse de wybisma,’ ging van der does even toornig voort. ‘Die glipperd! verbeeldt hij zich, dat alle Leidenaars zulke lafhartigen

{==14==} {>>pagina-aanduiding<<}

zijn, als hij? Durft hij mij den heiligen naam van vriend te geven? De Duivel is zijn vriend! Mogt ik den verrader slechts eens in een' uitval ontmoeten, maar neen, daartoe is hij veel te laf! Uit vrees voor gevaar aan lijf of vermogen, vlugt hij de stad uit, zoekt zijne dappere medeburgers, die den verrader verfoeijen, door list en vleijende woorden, in hunne trouw en standvastigheid te doen wankelen, en tracht op die wijze het vertrouwen van den Spaanschen Veldheer te winnen. Die ellendeling doet zijner natie schande aan; geen Neêrlandsch bloed vloeit hem door de aderen.’
Ook van der werf kon, ofschoon hij zijnen vriend tot bedaren trachtte te brengen, zijne billijke verachting niet ontveinzen tegen iemand, die zich een' edelman noemde, maar minder eergevoel bezat, dan de geringste burger.
Na den brief nog eenmaal ingezien en met verontwaardiging verscheurd te hebben, kwamen er eenige andere zaken, ambt en dienst betreffende, op het tapijt, en vervolgens namen de twee wakkere mannen afscheid van elkander, versterkt in hun edel voornemen, om de hun opgelegde taak, in weerwil der dagelijks aangroeijende moeijelijkheden, aan dezelve verknocht, met ijver te volbrengen.



{==15==} {>>pagina-aanduiding<<}

Tweede hoofdstuk.

Het Spaansche leger.

Terwijl deze ware vaderlanders al hunne krachten en vermogens inspanden, om de benaauwde stad te verdedigen, en eene moedige, doch reeds met gebrek worstelende burgerschaar, voor de verleiding van lafaards en verraders te behoeden, den geringen voorraad van levensmiddelen zoo lang mogelijk te rekken en op gelijken voet onder rijken en armen te verdeelen, willen wij voor eenige oogenblikken dit belangrijk en treffend tafereel van voorvaderlijke deugd en dapperheid verlaten, en ons - daar toch Schrijvers altijd een vrijen pas hebben - eens voor een oogenblik naar het Spaansche leger te Leyderdorp begeven, waar wij denkelijk den bevelhebber zullen aantreffen.
Reeds heeft de zon een gedeelte van haren loop volbragt; schitterend vallen hare stralen op de vensters der zaal van een groot Gothisch gebouw; - de roode damasten gordijnen beletten die stralen

{==16==} {>>pagina-aanduiding<<}

echter verder door te dringen en deelen slechts een' flaauwen vuurgloed aan het somber vertrek mede; de meubelen, rijkelijk met verguld en kunstig snijwerk versierd, getuigen van den toenmaligen smaak; in het midden der zaal staat eene tafel, waarop verscheidene landkaarten der omstreken van Leyden uitgespreid liggen; voor dezelve zit een man in een zwart fluweelen, met gond geborduurd kleed; eene roode muts met eene witte vederbos bedekt zijn hoofd; zijn voorkomen is deftig en vertoont min of meer den Spaanschen trots, zonder evenwel wreed of terugstotend te zijn; donker is de opslag der oogen, zwart het haar; - het geheel doet een' moedig' en beraden' krijgsman veronderstellen, terwijl eene goudene halsketen, die met eene ridderorde prijkt, daarvan getuigenis schijnt te geven. Deze man is - francisco de valdez.
Aan zijne regterhand zit iemand met een groot lidteeken op het voorhoofd en een wreeden oogopslag; het is de Kolonel marion; naast dezen zit de Kapitein corion, wien moed en wreedheid uit de oogen stralen; aan de linkerhand van den bevelhebber ziet men de Kapiteins diala, corondelet en nester, wier gelaat slechts de gewone trotsheid der Spanjaarden teekent en wier blikken, gelijk die der overigen, op den veldheer gerigt zijn.
Valdez. Ik volhard bij mijn gevoelen, mijne Heeren! het zou groote dwaasheid zijn, geweld te gebruiken, en het bloed onzer dappere soldaten noodeloos op te offeren; de stad, door twee en zestig

{==17==} {>>pagina-aanduiding<<}

schansen ingesloten, en waar, zoo als ik in 't zekere onderrigt ben, nu reeds groot gebrek heerscht, moet ons onfeilbaar binnen kort van zelf in de handen vallen, zonder dat ons dit een eenig man behoeve te kosten.
Marion. Met uw welmeenen, Veldheer; - maar ik kan in dit opzigt niet geheel en al in uw gevoelen deelen; het heerschende gebrek is nog zoo groot niet, of de belegerden kunnen het ten minste nog eenige dagen volhouden, en dit zou den Prins van Oranje in de gelegenheid kunnen stellen, eene poging tot ontzet aan te wenden; indien het dus van mij afhing, zou ik hoe eer hoe liever tot den storm besluiten, en op deze wijze, daar de burgers te zwak zijn, om sterken of langdurigen tegenstand te bieden, in eens een einde aan de zaak maken; doch gij zijt ons opperhoofd; u is het regt ons bevelen te geven, en van u wacht de Koning de verantwoording.
Corion (met vuur). Ook ik ben voor den storm, en het grootste gedeelte onzer dapperen zal met mij instemmen; ons leger verveelt zich, werkeloos achter de verschansingen te liggen. Daarenboven is de krijgskas uitgeput, de betaling ten achteren; indien dus niet spoedig hierin wordt voorzien, is het te vreezen, dat zij het voorbeeld hunner kameraden in Braband zullen volgen en aan het muiten slaan; door hun nu de stad ter plundering over te geven, zouden wij vooreerst deswegens gerust kunnen zijn; wat overigens het ontzet of de hulp van den Prins

{==18==} {>>pagina-aanduiding<<}

aangaat, daaromtrent voed ik geene de minste vrees; welke magt kan hij bijeenbrengen? ten hoogste misschien twee- of drieduizend man; en daarmede zou hij ons uit onze schansen drijven en noodzaken het beleg op te breken? Neen! dan moesten wij waarachtig geene Spanjaards, geene krijgslieden, maar oude wijven zijn!
Carondelet. Hou daar, kapitein! Een krijgsman moet niet alleen dapper wezen, maar ook de voorzigtigheid in acht nemen en zijnen vijand niet te gering schatten; reeds meer dan eenmaal is het ons gebleken, dat Oranje met een handvol volks stoute daden heeft verrigt; het behoud dezer stad, die midden in het land ligt, is zoowel voor hem, als voor de Staten van Holland van het uiterste gewigt, het zou dus niet te verwonderen zijn, zoo zij alles op het spel zetten, om dat doel te bereiken. Deze laatste overweging noopt mij, den storm en de zekere opoffering van eenige, misschien weinige, manschappen boven het mogelijke gevaar van grooter verlies, of wel van eene geheele mislukking, te stellen.
Dyala deelt in het gevoelen van den kolonel marion.
Nester verklaart zich aan den Bevelhebber te houden, daar hij noch zoo veel gevaar in de zaak ziet, als de eerste en laatste spreker, noch de verovering zoo ligt kan stellen, als zijn ambtgenoot corion; hij heeft te veel blijken van den moed der belegerden gezien en ondervonden, om hieraan geloof te kunnen hechten.

{==19==} {>>pagina-aanduiding<<}

Deze heeren dus elk hun gevoelen aan den dag gelegd hebbende, neemt valdez het woord weder op: ‘Het doet mij genoegen, mijne heeren! dat gij mij onbewimpeld uwe meening hebt doen blijken; ik zal pogen mij dezelve ten nutte te maken, ofschoon ik mij niet volkomen met een uwer gevoelens kan vereenigen, en het hierom met den kapitein nester eens ben, dat niettegenstaande al uwe dapperheid en de onverschrokkenheid uwer krijgsmakkers, welke mij aan het wel slagen van den storm niet kunnen doen twijfelen, die storm evenwel met meer bloedstorting zoude gepaard gaan, dan sommigen uwer zich wel verbeelden. Als bevelhebber nu rust de dubbele plicht op mij, om voor het belang des Konings, en het welzijn der dapperen, aan mijne bevelen toevertrouwd, te zorgen, door de stad ten naauwste besloten te houden, waartoe ik u niet behoef aan te manen, al uwe pogingen in het werk te stellen; alsdan zullen de burgers, door hongersnood geperst, spoedig genoodzaakt zijn, zich op genade en ongenade over te geven; alsdan kunnen wij hun eene brandschatting opleggen, die ons in staat zal stellen onze troepen hunne achterstallige soldij te voldoen; wat het ontzet betreft, dit stel ik mij als bijna onmogelijk voor, want waar zou Oranje zoo spoedig de noodige magt opdoen, om een leger van tienduizend man uit zijne, ik durf zeggen, onneembare stelling, te verdrijven? In elk geval zou de buitengewone beweging, aan zulk eene uitrusting verbonden, toch niet voor ons verborgen kunnen

{==20==} {>>pagina-aanduiding<<}

blijven; en dan ware het nog altijd tijd, om de door honger meer en meer krachteloos wordende stad met geweld aantevallen, en als het ware voor des vijands oog weg te nemen.’
Op dit oogenblik treedt een adjudant binnen en berigt den veldheer, dat zijne soldaten een' spion hebben aangehouden, en naar het hoofdkwartier geleiden; hij verzoekt des veldheers bevelen te ontvangen, wat men met dien muiter moet aanvangen.
‘Breng hem voor mij,’ zegt valdez, terwijl hij schijnt te peinzen; de overige heeren, hem niet durvende storen, zien elkander met eenen veelbeteekenenden blik aan; corion, met een vreesselijken glimlach om den mond, maakt eene beweging met den arm, als of hij wilde zeggen: Hangen moet de schelm!
Nu vestigen aller blikken zich op de deur; een man, schoon reeds bejaard, nog van een krachtig aanzien wordt, de handen op den rug gekneveld, door twee soldaten binnengeleid, - met eene edele trotschheid ziet hij het gezelschap aan, en den Bevelhebber aan zijne onderscheidingsteekenen erkennende, vestigt hij een' blik, die eer minachting, dan vrees te kennen geeft, op denzelven. Corion zulks bemerkende, is zijne drift en verontwaardiging geen meester: ‘Satansche muiter,’ roept hij, hem dreigend aanziende, ‘bewijs meer eerbied aan onzen Bevelhebber, of de galg.....’ Een gestrenge blik van valdez maakt hem indachtig, dat hij zijn' pligt te buiten gaat, en het overschot zijner woorden,

{==21==} {>>pagina-aanduiding<<}

dat gereed is, om, als de lava uit den Vesuvius, met een donderend geluid los te barsten, weder inslikkende, bijt hij van verkropten nijd op zijne nagels en staart verwoed den gevangenen aan, zonder dat deze hierdoor ontsteld schijnt, daar hij op de vraag van valdez, wie hij is, met de grootste bedaardheid ten antwoord geeft: ‘frans hendrik bakker, Hoofdman bij Leydens Burgerschaar.’
Valdez. Door welk toeval zijt gij mijn gevangene?
Bakker. Door geen toeval, maar door schending der goede trouw uwer soldaten, die alle krijgswetten met voeten treden.
Valdez (hem sterk aanziende). Hoe moet ik dit verstaan?
Bakker (met minachting). Niet anders, dan de meesten uwer gewoon zijn, het regt der volkeren te verstaan, door eene lage daad stilzwijgend goed te keuren en het slagtoffer derzelve te bespotten; (met drift) ik had uw vrijgeleide, en des niet te min sleuren uwe soldaten mij als een' misdadiger voor een bevelhebber, die hen moest leeren, de goede trouw te eerbiedigen!
Bij deze woorden werd het gelaat van valdez met een gloeijend rood overtogen; de aanwezige officieren beven van gramschap over de stoute taal, welke een muiter zich jegens hunnen bevelhebber veroorlooft, en verwachten elk oogenblik, dat valdez, die, met de handen op den rug, de zaal met groote schreden op en neêr gaat, het vonnis des doods over den vermetelen zal uitspreken, toen de bevelhebber zich

{==22==} {>>pagina-aanduiding<<}

eensklaps tot een' der soldaten wendt en vraagt, of hij de dapperen kent, die dezen Leydenaar hebben aangehouden; hierop een bevestigend antwoord bekomen hebbende, beveelt hij, deze schenders van het krijgsregt, die zijne order schandelijk dorsten overtreden, dadelijk in arrest te nemen, totdat hij nader aangaande hunne straf zou hebben beslist.
Verwonderd zien de soldaten elkander aan en schijnen te twijfelen, of zij den veldheer wel goed hebben verstaan. Deze wordt zulks gewaar, en zich tot hen wendende, roept hij met eene donderende stem: ‘(Wat aarzelt gij nog mijne bevelen te gehoorzamen; volbrengt ze, of hetzelfde lot wacht u, als die vermetelen, welke mijnen last dorsten te buiten gaan!’
Zoodra een der soldaten zich verwijderd heeft, om dit bevel ten uitvoer te leggen, doet valdez den gevangene ontbinden en laat hem naast zich plaats nemen tot verwondering der aanwezige officieren, die zich geen begrip van de handelwijze huns veldheers kunnen maken, daar hij anders toch niet gewoon was, de krijgswetten in acht te nemen, vooral niet jegens de Nederlanders, die bij de Spanjaarden slechts als rebellen werden beschouwd, waaromtrent men de regten des oorlogs niet verder behoefde waar te nemen, dan met het eigenbelang strookte.
Naar mate van hun karakter teekenen zich dan ook verschillende aandoeningen op hun gelaat; de kolonel marion fronst zijne zwarte wenkbraauwen, en de diepe voren, die zich op zijn door de zon verbrand gelaat vertoonen, maken zijn uitzigt nog wreeder, dan naar gewoonte.

{==23==} {>>pagina-aanduiding<<}

Corion blikt woest om zich heen, nu wordt hij vuurrood, dan weêr doodsbleek; hij schuift heen en weder op zijn' stoel; nu en dan hoort men hem een flaauw hum hum tusschen de tanden brommen, hetgeen genoegzaam bewijst, hoe moeijelijk het hem valt, zijnen bruischenden toorn te bedwingen.
De overigen zien hunnen veldheer met een oog van nieuwsgierigheid aan; carondelet is de eenigste, wiens gelaat eenige teekenen van goedkeuring schijnt te vertoonen.
Valdez, na een' gestrengen blik op zijne officieren te hebben geworpen, waardoor hij hun genoegzaam te kennen geeft, niet gestoord te willen zijn, keert zich met een vriendelijk gelaat tot den Leydenaar en zegt: ‘Hoofdman, ik verzoek u, mij de fout, door mijne soldaten begaan, niet toe te rekenen, daar het u, als zelf krijgsman zijnde, niet onbekend is, dat een veldheer, die over een groot leger te gebieden heeft, juist niet altoos voor de stipte nakoming zijner bevelen kan verantwoordelijk zijn; deze reis echter - ik verzeker het u - zullen de overtreders hunne, welverdiende straf niet ontgaan; maar dat daar gelaten, - uit uw' naam op te maken, zijt gij waarschijnlijk vermaagschapt aan dien jongeling, die voor eenige dagen in onze handen is gevallen.
Bakker. Ik heb het geluk, zijn oom te zijn, en de oorzaak, dat ik mij naar de Wadding begeven had, was, het overeengekomen losgeld aan een' uwer officieren ter hand te stellen, en mijnen neef aan de vrijheid weder te geven.

{==24==} {>>pagina-aanduiding<<}

Valdez. Die zal hem geworden, en ik zal u straks, onder vrijgeleide, naar de stad doen terugbrengen; maar zoo als ik uit goede bronnen heb vernomen, moet het er bij u jammerlijk gesteld en het gebrek aan levensbehoeften hoogst drukkende zijn.
Bakker. Men heeft u verkeerd onderrigt, Veldheer! ofschoon er geen overvloed bij ons heerscht, kunnen wij bij een spaarzaam gebruik van onzen voorrraad - dank zij der loffelijke zorg onzer Regering - het nog eenen geruimen tijd uithouden, en wat onze burgers betreft, deze zijn getroost, de grootste rampen te verduren, eer dat zij den eed van getrouwheid aan hunnen Stadhouder, den Prins van oranje gedaan, zouden verbreken, en geloof en vrijheid aan de tirannij van vreemdelingen ten beste geven.
Valdez. Gij schijnt mij een hupsch en handig man te zijn; het is jammer, dat gij geen regtvaardiger zaak te verdedigen hebt; gij zoudt dezelve eer aandoen; denk echter niet, dat ik u naar onze zijde tracht over te halen; een mensch van karakter verlaat zijne partij, zij moge dan regt of onregt zijn, niet op het oogenblik dat ze door een nijpend gevaar bedreigd wordt; ik geloof echter mij niet te vergissen met de veronderstelling, dat gij niet alleen een onverschrokken, maar ook tevens een gevoelig hart bezit, en dat u dus de ellende uwer medeburgers, zoo min als hun geluk, onverschillig kan wezen.
Bakker (de hand op het hart liggende). Zoo

{==25==} {>>pagina-aanduiding<<}

lang ik het hier nog voel kloppen en een droppel bloeds in mijne aderen vloeit, ben ik gereed, dien voor mijn Vaderland en mijne medeburgers te storten.
Valdez. Uitmuntend! (hij beveelt een' bediende, wijn te brengen). Gij zijt een braaf man, - (hier drukt hij vertrouwelijk den hoofdman de hand) - en misschien zal het tot geluk der geheele stad strekken, dat de misvatting mijner soldaten ons heden in aanraking heeft gebragt.
De bediende komt terug en zet eenige flesschen en groote fluiten op tafel. Valdez gelast in te schenken, en den hoofdman een glas aanbiedende, zegt hij: ‘op het welzijn van alle braven!’
Bakker (de fluit aan den mond brengende). Hier op kan ik bescheid doen.
Hij ledigt de fluit met lange teugen; de heerlijke wijn schijnt hem te verkwikken, maar hoe sterk de Veldheer hem ook noodige, om nu op zijne beurt een' toast in te stellen, is hij daartoe niet te bewegen, beducht zijnde, dat deze, reeds lang ontbeerde drank op zijn aan schraal voedsel gewoon ligchaam te sterk mogt werken, en hij, door den wijn bedwelmd, zich over een en ander mogt uitlaten, dat beter verzwegen diende te worden.
Valdez ziende, dat alle verdere pogingen, om den hoofdman tot drinken te bewegen, vruchteloos zouden zijn, dringt, om geen achterdocht te verwekken, daar niet verder op aan, maar hem vertrouwelijk op den schouder tikkende, zegt hij: ‘wij zouden door onze toasten wel van ons gesprek afraken; ik zeide dan,

{==26==} {>>pagina-aanduiding<<}

dat het misschien een geluk voor uwe stad zoude zijn, dat de Voorzienigheid ons heden in kennis met eikanderen heeft doen geraken; weldra hoop ik u, van de waarheid hiervan te overtuigen; - ik heb alle reden, om te gelooven, dat een man gelijk gij veel invloed op uwe medeburgers kan uitoefenen. Dat gij van dien invloed gebruik zult maken, zoodra u slechts blijkt, hun geluk te kunnen bevorderen, hiervoor is mij uwe eigene bekentenis, dat gij uwen laatsten droppel bloeds voor hen veil hebt, borg; welnu dan, gij kunt thans tot hun behoud bijdragen, want’ - hier sloeg valdez een vorschenden blik op den hoofdman, - denk niet, dat ik uwe woorden, omtrent den toestand der stad, zoo gaaf aanneem; ik weet, en prijs het, dat gij, als een getrouw burger, de ware gesteldheid van zaken niet zult openleggen: maar de veege staat uwer veste is mij niet slechts door uitgewekenen, maar ook door verstandhouding, die ik binnen de stad heb, volkomen bekend; de levensmiddelen die gij nog bezit, zullen, bij de grootste spaarzaamheid, nog drie weken kunnen strekken; door gebrek aan gezond voedsel zal zich de pest of andere kwaadaardige ziekten, gewone gezellinnen des hongers, openbaren en het grootste deel uwer medeburgers jammerlijk in het graf slepen. Zij, die overblijven, kwalijk in staat om hunne wapenen te torschen, zullen als schimmen langs uwe veste rondwaren, en met een handvol volks zou ik in staat zijn; eene door honger en ziekte uitgeteerde burgerschaar, hoe

{==27==} {>>pagina-aanduiding<<}

groot hun moed ook zijn moge, te overwinnen. En welke Veldheer kan den moedwil van het op buit vlammend krijgsvolk, op het oogenblik, dat eene stad stormenderhand wordt vermeesterd, beteugelen? Hoe gaarne ik dus wilde, zou het mij onmogelijk zijn, een ijsselijk tooneel van moord en plundering te verhinderen en uw lot zou beklagenswaardig zijn. Welligt koestert gij nog eene flaauwe hoop op ontzet, maar antwoord mij even openhartig, als ik tot u spreek, vanwaar zal u die hulp met mogelijkheid geworden? Gij vertrouwt op orange, op de staten van Holland, maar hebben zij ook Haarlem en zoovele andere plaatsen, hoe dapper ook verdedigd, voor den val kunnen behoeden? en zouden zij nu, hunne grootste krachten reeds vruchteloos verspild hebbende, in staat zijn, een leger van tienduizend beproefde krijgslieden, achter sterke verschansingen begraven, te doen opbreken? Gij bezit te veel verstand, te veel ervarenheid in de krijgskunde, om dit te kunnen gelooven! Daar ik nu gaarne het bloed van zoo vele brave, schoon dwalende onderdanen des Konings wilde sparen, en hen als een getrouw volk aan Z.M. goedertierenheid terug schenken, sla ik u voor, mijne pogingen hieromtrent te ondersteunen, en uwe medeburgers de noodzakelijkheid te doen zien, om tot een vergelijk te komen. En ik geef u mijn woord van eer, hetgeen ieder krijgsman zoo heilig moet zijn als de duurste eed, dat geen' der inwoners een haar gekrenkt, of het minste onderzoek naar hunne gevoelens en gehouden

{==28==} {>>pagina-aanduiding<<}

gedrag gedaan zal worden, maar dat eene algemeene vergiffenis het loon hunner onderwerping zal zijn. Alleen zou ik mij genoodzaakt zien, bij het te treffen vergelijk, der stad eene matige som op te leggen, om mijne krijgslieden, die reeds op buit en plundering vlammen, niet geheel onbevredigd te laten; alsdan durf ik u voor de stipte krijgstucht instaan, en zal niet meer troepen in de stad leggen, dan tot hare verdediging, bij eenen onvoorzienen aanval en tot bewaring der rust, onvermijdelijk gevorderd wordt. Wat dunkt u van dezen voorslag?’
Bakker. Met geduld heb ik uwe rede aangehoord, en dewijl gij het schijnt te verlangen, zal ik er zoo goed mogelijk op trachten te antwoorden. Wat den nood van de stad aangaat, daar gij toch aan mijne gezegden geen geloof wilt slaan, zoo zal ik daarvan zwijgen. Wat het vreesselijke lot betreft, dat onze stad, volgens het door u met treffende kleuren afgemaald treurtooneel, boven het hoofd hangt, dit behoort onder de mogelijkheden, waarvoor ik hoop, dat de goede God ons behoeden zal, maar aangaande de zekerheid er van, deel ik geenszins in uwe gevoelens. Gij stelt de magt des Prinsen en der Staten van Holland in een al te ontmoedigend licht voor; ik reken dezelve, ondanks de geledene verliezen nog veel sterker dan gij mij wilt doen gelooven, en wat er in getal van manschappen aan mogt te kort schieten, kunnen moed en volharding, opgewekt door de overtuiging van het voorstaan eener regtvaardige zaak, vergoeden. Maar gesteld ook,

{==29==} {>>pagina-aanduiding<<}

die magt ware onvoldoende, om ons uit het dreigend gevaar te verlossen, dan nog is de hand eener over de onschuld wakende Voorzienigheid in staat, uwe plannen in een' oogmerk te verijdelen, ja een tienmaal magtiger leger, dan het uwe, te verdelgen, en ligt het in Gods wijsheid, die wij stervelingen te vergeefs zoeken te doorgronden, opgesloten, dat wij ten laatste moeten bezwijken en onder het moordend staal uwer soldaten den dood vinden; wat zou het ons baten, door een verdrag dit akelige oogenblik te vervroegen en te vergeefs de laagheid te begaan, om vergiffenis te smeeken daar, waar niets misdaan is? Of is het u niet, zoo goed als mij, bewust, dat de Nederlanders, ten allen tijde, bekend stonden voor een volk, op wiens trouw en hulp in tijd van nood, hunne Vorsten staat konden maken, en dat ook nu naar iets anders streeft, dan om zijne regten en gewetensvrijheid, die een hoop tirannen hetzelve zonder 't minste regt, geweldadig poogt te ontrukken, met leeuwenmoed te verdedigen, terwijl het goed en bloed, zoo als het een' echt' Vaderlander betaamt, voor die heilige zaak ten beste heeft. En hoe lang is dit volk niet getergd, eer het tot dit uiterste overging; hoevele opofferingen heeft het zich, om des dierbaren vredes wille, onder Keizer karel laten welgevallen, hoevele smeekschriften hebben onze Edelen niet bij de Landvoogdesse ingediend en zelfs afgevaardigden tot den Koning gezonden, die, tegen het regt der volkeren, in een' akeligen kerker, of onder het zwaard des

{==30==} {>>pagina-aanduiding<<}

beuls, hun onschuldig leven lieten, eer zij tot eenige buitensporigheid oversloegen; ja, toen dit eindelijk plaats greep, bleven de meeste Edelen van ons land nog voor den Koning ijveren en zochten het gemeen weder tot stilstand en rust te brengen, totdat een wreede alba duizende onschuldigen voor den bloedraad deed slepen, alleen om zich gevreesd te maken en met hunne schatten te verrijken, waarin het monster vargas hem tot spoorhond diende; - en het geschapen stond, dat alle de Edelen en vermogenden van ons ongelukkig land, die niet bij tijds konden ontvlugten, of, van de zuiverheid hunner gevoelens overtuigd, niet ontvlugten wilden, door deze bloedbenlen wierden verdelgd. Eerst toen deed zelfverdediging, een regt, ieder mensch door God gegeven, ons de wapenen opvatten, om onze dierbaarste panden en onze altaren voor een onvermijdelijk verderf te behoeden. De God der heerscharen heeft onze zwakke pogingen gezegend en een gedeelte van ons land aan Spanjes magt onttrokken; - en nu zou Leyden, dat reeds een geruimen tijd in dien zegen heeft mogen deelen, lafhartig om vergiffenis smeken, en zich weder onder eene ijzeren roede buigen, die het weldra verpletten zoude? En al wilde ik, het volkomenste geloof aan uwe woorden hechtende, mijne medeburgers tot een vergelijk zoeken over te halen, zouden zij, gedachtig den moord te Zulphen, - de trouweloosheid eens romero te Naarden, die, geene overeenkomst eerbiedigende, al deszelfs ongelukkige ingezetenen

{==31==} {>>pagina-aanduiding<<}

aan zijne tijgerwoede ten offer bragt, - gedachtig de trouwschennis van toledo, die Haarlem meer dan tweeduizend zijner beste inwoneren kostte; - zouden zij, zeg ik, al deze gruwelen indachtig, niet met verachting een' raad van de hand wijzen, die hunne hoofden met het schavot bedreigde, en mij, als een verrader van mijn Vaderland en van mijne geboortestad, de welverdiende straf doen ondergaan?.....
‘Houd op,’ roept valdez, hem toornig in de reden vallende, ‘hoe durft gij u zulk eene taal vermeten, in het bijzijn van Spanjaarden, van getrouwe onderdanen huns wettigen Konings! 't Is waar, ik zelf heb u eenigermate uitgelokt, om uwe gevoelens bloot te leggen, maar deze schandtaal had ik niet kunnen verwachten. Overigens zijn uw leven en uwe vrijheid buiten gevaar, want valdez is zijn woord heilig en geene belediging kan hem hetzelve doen schenden; zeg dit aan uwe medeburgers, minder verhard dan gij.’ Na deze woorden gelastte hij twee soldaten, op straffe van den kogel, den Leydschen hoofdman in veiligheid naar de vest terug te leiden.
Corion, die onder de rede des hoofdmans twintigmalen zijn hand aan 't gevest zijns dolks had geslagen, en even zoo dikwijls door den gebiedenden blik des Bevelhebbers van zijn boos opzet was teruggehouden, nu zijne prooi gereed ziende, om hem te ontsnappen, stuift eensklaps op en valt, als een bloeddorstige tijger, schuimbekkende van woede,

{==32==} {>>pagina-aanduiding<<}

den dolk in de opgehevene vuist, op den hoofdman aan. Het ware met dezen gedaan geweest, zoo niet carondelet, den moord aan een' weerloozen willende verhoeden, zijnen krijgsmakker in den arm was gevallen en de overige officieren denzelven, op bevel van valdez, het wapen hadden ontwrongen.
Nu geeft valdez den soldaten een' wenk, om den hoofdman weg te brengen, die, aan dit dreigende gevaar ontsnapt, het geluk heeft, tot vreugde der burgerij, welke hem reeds een eind wegs tegentrokken, maar door het hevige vuur der Spanjaarden tot den terugmarsch genoodzaakt was, nog dien zelfden avond behouden in de stad aan te komen.
Naauwelijks heeft de hoofdman zich verwijderd, of valdez vestigt een' strengen blik op corion: ‘Kapitein,’ zegt hij, ‘ik vind mij genoodzaakt, u te verzoeken, telken reize, als gij u voortaan ia mijne tegenwoordigheid zult bevinden, beter het uwen bevelhebber verschuldigd ontzag in het oog te houden; anders zoudt gij mij dwingen, mijne regten als zoodanig te doen eerbiedigen.’
Corion (met een' verachtingsvollen blik). Ik ken mijn' pligt en zal wel zorgen, dien niet te buiten te gaan; of gij echter uw gedrag van heden voor den Koning zult kunnen regtvaardigen, dat zal de uitkomst leeren.
Valdez (driftig). Dat is eene zaak, die mij aangaat, en waaromtrent ik uw oordeel niet behoef. Voor 't overige kunt gij nu vertrekken; als uwe on-
{==33==} {>>pagina-aanduiding<<}
verstandige drift bedaard is, zullen wij misschien nog eens nader op de zaak terug komen.
‘Ja - dat zullen wij!’ schreeuwt corion; ‘dat zullen wij! of denkt gij, dat ik mijnen Koning straffeloos zal laten honen, en dat van een' rebel, zonder hem zijue lasterlijke tong uit den hals te rukken? Gij zelf behoort u te schamen over uw gedrag, en, geloof mij, - vroeg of laat zult gij aan dit oogenblik denken, op eene wijze.....’
‘Zwijg, vermetele!’ roept valdez woedend, ‘denk, dat gij nu tegen uw opperhoofd, en niet tegen een' muiter spreekt, en, volgens de krijgswet, reeds des doods schuldig zijt.’
Dit gezegd hebbende staat valdez driftig op en wandelt met groote schreden de kamer op en neder; corion, geheel buiten zich zelven, schijnt op nieuws in schimpwoorden te willen uitbarsten; de andere officieren spannen echter al hunne pogingen in, om hem zulks te beletten: marion houdt hem de hand voor den mond; de overigen doen hun best, om hem uit de zaal te verwijderen.
Gedurende dit tooneel van verwarring treedt een bediende binnen en stelt den Veldheer een briefje ter hand; valdez beziet het adres en rukt het zegel los; allengskens verdwijnt de gloed van toorn, die zijn gelaat bedekte; zijn mond trekt zich tot een' glimlach; de rimpels van zijn gelaat verdwijnen. ‘Pedro,’ zegt hij tot den bediende, ‘voort; dadelijk den Moorkop gezadeld; binnen twee minuten vertrek ik van hier!’ Nu stuift hij de zaal uit en

{==34==} {>>pagina-aanduiding<<}

begeeft zich naar zijne kamer, zonder dat hij eenige acht schijnt te geven op de verwenschingen van corion, die, door de gedienstige hand van den kolonel belet, dezelve luidkeels in de wereld te stooten, nu al zijn best tusschen de tanden bromt, gelijk een gemuilbande leeuw.
Een oogenblik daarna komt de Bevelhebber met een haastigen tred den gang door; ‘morgen tegen den avond ben ik in het hoofdkwartier terug; tot dien tijd mag er niets van belang worden ondernomen,’ roept hij den verwonderden officieren toe, springt op zijn ros, geeft het moedige dier de sporen en slaat in galop den weg naar den Haag in.



{==35==} {>>pagina-aanduiding<<}

Derde hoofdstuk.

Een liefdes-tafereel.

‘Verandering van spijs wekt den eetlust op,’ is een oud spreekwoord, hetgeen, om bij den materieelen zin dier woorden te blijven, voorzeker door geen lekkerbek zal worden tegengesproken. In eenen aesthetischen zin kan men dit spreekwoord op de lectuur toepassen, want zoo een onderwerp, welk het ook zijn moge, al te lang gerekt wordt, strekt het den lezer tot verveling of beneemt hem ten minste die belangstelling, welke alleen den leeslust kan gaande houden. Om mij dus niet, als schrijver aan het gevaar bloot te stellen, van mijn werk een dergelijk lot te bereiden, zal ik het aan de officieren, overlaten, om het ziedende bloed van Kapitein corion zooveel mogelijk tot bedaren te brengen, en in plaats van ons het hoofd te breken met allerlei gissingen, die zij omtrent het ongewone gedrag en overhaaste vertrek van hunnen Veldheer vormen, zullen wij ons liever eens naar elders verplaatsen, of

{==36==} {>>pagina-aanduiding<<}

zich daar ook tafereelen van eenen anderen aard voor ons zullen opdoen.
Vestigen wij dan voor een oogenblik onze aandacht op dat gezelschap, in een priëel van rozen en jasmijn gezeten, dat daar aan den ingang dier buitenplaats, bij den weg van 's Hage naar Leyden ligt. Dames en heeren schijnen (welligt uithoofde van het fraaije weder) er zeef vergenoegd uit te zien en met smaak een geurig glaasje wijn te gebruiken. Die dame in 't midden, welke met een' bevalligen lach op de lippen, aan gindsche oude matrone een glas overreikt, is de vrouw van den huize, amalia van bronkenhorst, eerst kortelings met den Heer van dien naam gehuwd; deze zit aan hare linkerhand; het vergenoegen is uit zijn gelaat te lezen; die twee reeds bejaarde dames, met de groene zijden samaren en breede kauten kragen, zijn een paar freules uit de buurt, wier hart lot nu toe ongenaakbaar voor den God der liefde schijnt te zijn geweest; hymen ten minsten heeft nooit de rozenketen om haren hals of het ijzeren juk op hare schouders gelegd. Die heer met de twee dames daar aan de regterhand, is de oom van bronkenhorst, te Amsterdam woonachtig, en op uitnoodiging der jonge lieden met zijne wederhelft en adèle, hunne zestienjarige dochter, voor eenige dagen overgekomen, om het schoone buitenleven te genieten.
Een prachtig, rijkelijk met verguldsel voorzien rijtuig, met twee lakkeijen achter op, rolt op dit oogenblik het voorplein op.

{==37==} {>>pagina-aanduiding<<}

‘Manlief,’ zegt amalia opstaande, ‘daar is zij,’ en spoedt zich, door haren echtgenoot gevolgd, naar het rijtuig; oom van bronkenhorst en zijne familje wandelen hun langzaam achterna. De twee freules, nu de eenigste personen in het priëel, gluren, zonder hare plaats te verlaten, met nieuwsgierige blikken naar het rijtuig. ‘Aan het wapen te zien, geloof ik, dat het de ekwipaadje van de Douairière moons is, adelheide!’ zegt de oudste der twee freules, zich tot hare zuster keerende.
Adelheide. Ik ben te weinig met dit geslacht bekend, om hierover te oordeelen; zij kunnen het ook, in kwartieren, lang niet bij onze familje halen; zoo als ik echter wel eens ter loops heb gehoord, moet de Douairière juist niet zeer spraakzaam in gezelschap en vrij lastig van humeur zijn. Maar ik zie niets, dan een jong meisje, uit de koets komen.
Kunigunde. Dat zal hare jongste dochter magdalena zijn; ik heb laatst al wonderlijke zaken van dat meisje hooren verhalen.
Adelheide (nieuwsgierig). Wat gij zegt? Wonderlijke zaken?
Kunigunde. Ja zuster, en die juist niet tot hare eer strekken, men spreekt er openbaar van; dus behoef ik het niet te verzwijgen, ofschoon u anders bekend is, dat niemand beter een geheim kan bewaren dan ik; weet dan, dat men maar zoo publiek weg zegt, - en dit beb ik van zeer geloofwaardige lieden, - dat die magdalena moons vreesselijk op zekeren valdez, die thans het beleg voor

{==38==} {>>pagina-aanduiding<<}

Leyden kommandeert, verslingerd is, en zich half dood treurt, omdat haar minnaar zoo weinig tijd heeft, om bij haar door te brengen, weshalve zij hem zelve in het leger bezoekt.
Adelheide. Nu, dan zal zij de eer der familje zeker goed ophouden; als het nog eene freule van ons aanzien was, kon zij op een eerlijk huwelijk hopen, maar nu geloof ik, dat de Spaansche Veldheer wel om wat anders denken zal.
Kunigunde. Dat kunt ge begrijpen; en toch verbeeldt zich het meisje, dat zijn grootste verlangen is, haar tot zijn echtgenoote te nemen; maar het is ligt te denken, waar die zoete praatjes heen willen; zoo lang het roosje nog niet geplukt is en de minnaar haar nog goed voor tijdverdrijf houdt, is het streelen en kussen geen gebrek, maar is het nieuwtje er af.... ge begrijpt mij.
Adelheide. Ja, ja, dan is het met de suikerzoete woordjes ook gedaan; ik beklaag haar van harte, het arme schaap!
Op dit oogenblik wordt het sierlijke diskoers der freules, door de terugkomst van het gezelschap en door de tegenwoordigheid van het beklaagde of liever nog meer benijde meisje, afgebroken.
‘Ik heb de eer, freules, u mejuffer magdalena moons, eene mijner beste vriendinnen, voor te stellen,’ zegt amalia, die, den arm van het meisje in den haren geslingerd, voor haar staat. Deze zien zich genoodzaakt, de beleefde groetenis der jeugdige freule te beantwoorden, en, eene stijve dienaresse

{==39==} {>>pagina-aanduiding<<}

gemaakt hebbende, betuigen zij, dat het haar aangenaam zal zijn, eene vriendin van mevrouw van bronkenhorst te leeren kennen.
Het gezelschap zich weder gezet, en magdalena naast hare vriendin plaats genomen hebbende, wist deze laatste, door het gesprek op het stadsnieuws te brengen, en daaromtrent eenige vragen aan hare vriendin te rigten, weldra, door de heeren ondersteund, de stijfheid, die in de eerste oogenblikken had plaats gegrepen, door eene algemeene spraakzaamheid te doen vervangen.
Terwijl zij dus druk aan het kouten zijn, en nu eens over de tijdsomstandigheden, dan weder, tot genoegen der dames, over de tegenwoordige kleederdragt spreken, terwijl adèle, op verzoek harer tante, eenen sluijer laat zien, welken zij zelve geborduurd heeft, en die natuurlijk door alle kenners of niet kenners, uitnemend fraai wordt genoemd, - springt het gezelschap, verschrokken door den uitroep van eene der freules: ‘Mijn God, een hollend paard!’ eensklaps op, en aller oogen zijn op den weg gevestigd.
Een ruiter, wiens moedig ros naauwelijks den grond schijnt te raken, vertoont zich aan hunne nieuwsgierige blikken; bij nadert, wendt zijn paard, en met eenen rassen sprong is de sloot, die hem van het gezelschap scheidt, overschreden en francisco de valdez staat voor hen.
Hij stijgt af, geeft zijn edel dier, geheel met zweet en stof bedekt, aan een' zich in de nabijheid bevinden-
{==40==} {>>pagina-aanduiding<<}
den bediende over, nadert het gezelschap, en nadat hij al de aanwezigen beleefd heeft gegroet, schijnen zijne oogen slechts die van magdalena te zoeken.
De eenigzins bleeke kleur van het meisje maakt plaats voor eenen hoogen blos; zij slaat de oogen neder; de freules, op al hare bewegingen acht gevende, zien elkander met een veelbeteekenden opslag van het oog aan. ‘Welkom, waarde vriend;’ zegt de heer van bronkekhorst, den aangekomene met hartelijkheid de hand schuddende. ‘De Bevelhebber, francisco valdez,’ vervolgt hij, zijnen gast aan het gezelschap voorstellende. Deze buigt zich, hetwelk door het gezelschap met beleefdheid beantwoord wordt; de eerbiedige dienaressen der freules gaan nu met een' vriendelijker glimlach gepaard; de oom van bronkenhorst geeft zijn bijzonder genoegen te kennen, dat hij in de gelegenheid is, den beroemden Veldheer van nabij te leeren kennen; magdalena knikt even met het hoofd en bloost nog sterker, dan te voren. ‘Mag ik u verzoeken, plaats te nemen,’ zegt amalia; ‘gij zult wel vermoeid van den rid zijn.’
Valdez (zich nederzettende). Verschoon mij, Mevrouw; een krijgsman is aan deze soort van vermoeienissen gewoon, en bovendien is het gezelschap, dat ik hier aantref, mij te aangenaam, om iets anders, dan vergenoegen, te gevoelen.
Bij deze laatste woorden werpt hij een' teederen blik op magdalena, die eenigzins verlegen hare oogen niet durft opheffen.

{==41==} {>>pagina-aanduiding<<}

Amalia. Uw antwoord is vleijend, Veldheer! maar mag ik het genoegen hebben, u eenen beker wijn te schenken, of is ons gezelschap u ook zoo aangenaam, dat het u den dorst verslaat?
Valdez (den beker aanuemende). Al ware dit zoo, mevrouw! zou ik toch zulke schoone handen niet kunnen afwijzen.
Bronkenhorst (hem op den schouder tikkende). Vriend, ik geloof, dat gij daar voor Leyden meer op galanterie, dan wel op krijgszaken denkt.
Valdez. Men kan de laatste waarnemen, zonder de eerste uit het oog te verliezen. Mars en venus zijn immers nooit elkander vijandig geweest.
Bronkenhorst (lagehende). Hoe heb ik het nu, vriend? Maakt gij ook al uwe studie van de heidensche Godenleer?
Valdez. Zonder er juist eene studie uit te maken, is het immers niet te verwonderen, dat een krijgsman zijnen meester kent, en de bekoorlijkheid der dames, welke ik hier aanschouw, doet mij aan het meesterstuk der vrouwelijke sekse, uit zeeschuim geboren, denken.
Amalia. Gij wenschtet misschien wel, mijnheer, dat wij u tot onzen paris verkoven. Maar dal zou al te gewaagd zijn, want ofschoon niet in de waarzeggerij bedreven, geloof ik toch reeds bij voorraad te weten, aan wier voeten gij den appel zoudt neêrleggen.’ Bij deze woorden wierp zij een' schalkachtigen blik op magdalena, die vuurrood werd, en hare verlegenheid voor het oplettend oog der

{==42==} {>>pagina-aanduiding<<}

freules, die elkander ongemerkt aanstieten, niet wist te verbergen.
Valdez. Ik zou mij ongaarne genoodzaakt zien, zulk eene uitspraak te doen, Mevrouw! want ik weet, hoezeer paris, terwijl hij zich de gunst van venus waardig maakte, den haat van juno en minerva tegen zich deed ontgloeijen; en hoezeer ik het mij tot een onuitsprekelijk geluk zou rekenen, zoo ik hierdoor de gunst van eene der dames uit dit gezelschap kon winnen, zou het mij echter ten hoogste grieven, indien ik dat geluk met de ongenade der andere dames moest boeten.
Amalia. Gij schijnt dus van gevoelen te zijn, Mijnheer! dat wij deze Godinnen in hare dwaasheid zouden navolgen, en het niet zonder nijd zouden kunnen aanzien, dat eene van ons den prijs der schoonheid boven de andere wegdroeg?
Bronkenhorst (amalia eene kus gevende). Daar wijfje! - bij mij behaalt gij de overwinning; de overige heeren mogen die, mijnentwege, aan eene andere toekennen; - intusschen komt het mij, indien het gezelschap er genoegen meê neemt, best voor, dat wij onzen vriend niet noodzaken, om zekere soort van ijdelheid, waarin onze aardsche schoonen misschien even weinig vrij te pleiten zijn, als de Godinnen van den Olympus, op de proef te stellen, maar liever dezen schoonen avondstond te genieten en met onze vrienden de plaats eens rond te wandelen. Gevalt mijne propositie?
Zij geviel algemeen. Nu biedt van bronkenhorst

{==43==} {>>pagina-aanduiding<<}

zijnen arm aan de freules; ‘ik zal Qom tot wegwijster dienen,’ zegt amalia, ‘en mijne vriendin zal wel zoo goed zijn, deze taak bij den Bevelhebber te vervullen.’
‘Het zal mij eene bijzondere eer zijn, als de Freule deze goedheid wil hebben,’ zegt valdez, het meisje zijnen arm biedende.
‘Mijnheer!’ zegt magdalena bloozende, ‘ik zou ongaarne mijner vriendin een verzoek afslaan, en ofschoon minder met den weg bekend, dan zij, hoop ik toch geen gevaar te loopen van te verdwalen.
Valdez (met beleefdheid). Met genoegen zal ik mijne schoone geleidster overal volgen en heb geene de minste vrees, of zij zal mij, zonder een' vijandelijken aanval te duchten te hebben, veilig in het hoofdkwartier terugbrengen.
Magdalena. Ik hoop, u vertrouwen niet te leur te zullen stellen, mijnheer! om echter alle misrekening voor te komen, zullen wij ons, zoo veel mogelijk, in de nabijheid van het gezelschap houden.
Een goed voornemen van een mooi lief meisje, dat aan den arm van een' knap man, van wien het haar bekend is, dat hij haar teeder bemint, en die haar ook gansch niet onverschillig is, in den schemeravond de donkere lanen eener buitenplaats doorwandelt. Magdalena weet echter zeer wel, dat hare familie alles behalve gaarne een zoodanig téte-à-téte met dien zelfden knappen man zou zien, anders mogt zij misschien de zwakheid eens hebben, een oogenblikje overluid te denken, waardoor de looze min-
{==44==} {>>pagina-aanduiding<<}
naar ligt iets meer van het geheim, dat haar onnozel hartje koestert, zou kunnen vernemen, dan moeder en bloedvrienden gaarne hadden, dat hij wist.
Om echter, in zoodanige oogenblikken, volkomen meester van zich zelven en van zijn hartsgeheim te kunnen blijven, daartoe behoort gewis vastheid van ziel, is het niet zoo, waarde lezers en lezeressen? Gelukkig was onze magdalena daarmede in eene genoegzame mate begaafd, om stellig voor te nemen, het gevaar zoo veel mogelijk te vermijden, door zich niet te ver van het gezelschap af te zonderen; de wil van het meisje is dus goed, haar voornemen prijzenswaardig, maar of zij nu in staat zal zijn, dat goede voornemen even goed uit te voeren, dit is eene andere vraag, waarvan wij de beantwoording aan de geschiedenis zullen overlaten.
Zie - daar in die breede laan wandelt ons gezelschap. De heer van bronkenhorst met de twee hoogadelijke freules, die met een' afgemeten' tred, nu en dan een' zwierigen zwaai met den sleep van haar kleed slaande, en als paauwen, die gelijk slakken voortgaan, een kwartier uur noodig hebben, om eene minuut af te leggen; - dit drietal, zeggen wij, was vooraan.
Daarop volgt de Amsterdamsche familie, onder geleide van Mevrouw amalia, die, aan een' vluggeren en min afgemeten' tred gewoon, daar de wellevenheid verbiedt, de voorhoede voorbij te streven, nu en dan stilstaan en de bladeren der boomen of een kraaijennest bewonderen, waar de oude, ongerust

{==45==} {>>pagina-aanduiding<<}

en schuw door dit ongewone aanstaren geworden, afvliegt, met een regt melodieus gekras de lucht vervult en de ooren der wandelaren streelt.
Valdez en zijne schoone geleidster sluiten den togt, en daar de welvoegelijkheid ook hen belet, zich uit de achter- in de voorhoede te verplaatsen, - staren zij insgelijks de bladeren of de kraaijennesten aan? - Neen, dat is voor deze reis misgeraden, vrienden! - Maar wat deden zij dan? zij moeten toch iets doen. Zeker deden zij iets en wel zeer veel; geduld slechts, wij zullen het spoedig weten.
Valdez zucht; het meisje waarachtig ook; het schijnt afgesproken werk te zijn. Valdez ziet zijne geleidster in de schoone heldere oogen; en fluks straalt, als door eene geheime werking, een liefdevuur uit de zijne, een vuur, dat zich eenen weg naar het hart der schoone maagt schijnt te willen banen.
Nu ziet het meisje hem ook aan; ook uit hare oogen schitteren vuurstralen? - Alweêr misgeraden; - zij bloost en slaat de oogen neder.
En, de oogen weder opslaande, bevindt zij zich in eene andere laan, waar van het overige gezelschap niets meer te hooren of te zien is; daar is zij nu met den gevreesden, met den geliefden man alleen; haar geheele voornemen ligt in duigen. Wat nu te doen? ‘Keer terug en voeg u zoo spoedig mogelijk weder bij het gezelschap, dat, naar zijn slakkengang te rekenen, nog niet ver vooruit kan zijn,’ - roept haar de stem der voorzigtigheid toe, ‘maar,’ zegt de eigenwaan, ‘zou dit geen wantrouwen jegens den

{==46==} {>>pagina-aanduiding<<}

man, die u vergezelt, jegens uwe eigene kracht van zelfbeheersching aan den dag leggen? Waar vreest gij voor? hij zal het immers niet wagen, u van zijne liefde te onderhouden; en mogt hij zoo vermetel zijn, welnu, veins u beleedigd, geef hem een stug antwoord en de zaak is afgedaan.’
Juist wilde de voorzigtigheid de woorden van den eigenwaan zoo goed mogelijk wederleggen, toen de arm des Bevelhebbers zich begint te bewegen, zich loswerkt, hij aan hare voeten stort en uitroept: ‘Meisje, ik bemin u oneindig; reeds te lang heb ik naar een gunstig oogenblik gezocht, om u zulks te zeggen; nu is hetzelve daar; beslis over mijn lot, maak mij tot den gelukkigsten of rampzaligsten der menschen!’ Bij deze woorden blonk er een traan in zijne van liefde gloeijende oogen.
‘Sta op, mijnheer!’ roept het meisje, buiten zich zelve van verlegenheid, angstig uit; ‘zoo men ons in dezen toestand verraste; o Hemel! zoo men ons in dezen toestand verraste!’
‘Zou men zich dan kunnen verwonderen,’ zegt valdez, ‘dat ik uwe bekoorlijkheden niet kon wederstaan, maar op mijne knieën de uitspraak over mijn leven of dood van uwe schoone lippen te gemoet zie?’
‘Ik bid, ik beveel het u, valdez,’ zegt het meisje, in tranen wegsmeltende, ‘sta op! Stel mij niet bloot aan de bespotting van het gezelschap; wat zou men van mij denken?’
‘Neen, neen, meisje,’ roept de Spanjaard, hare

{==47==} {>>pagina-aanduiding<<}

knieën omvattende; ‘ik sta niet op, voor uw mond onherroepelijk over mijn lot beslist heeft.’
‘In Godsnaam, valdez! ik bezweer het u bij alle heiligen, laat mij los! Dwing geen zwak meisje met geweld, gevoelens te openbaren, die hare familie nimmer zou goedkeuren!’
‘Gij bemint mij dan, meisje!’ gaat valdez voort, hare knieën nog vaster aan zich drukkende; ‘alleen uwe familie haat mij;.... Gelukkige francisco! gelukkige valdez! nog slechts één woord van uwe schoone lippen! zeg, dat gij mij bemint, dat gij de mijne wilt zijn, en mijne zaligheid is onuitsprekelijk, oneindig!’
‘Neen, neen, valdez; mijn pligt verbiedt het; ik kan - ik mag niet! Folter mij niet langer; op mijne knieën wil ik er u om smeeken.’
‘Neen magdalena, neen dierbare, nu of nooit!’
‘Laat mij, valdez, ik gebied het u,’ zegt het meisje, hare laatste krachten inspannende, ‘dwing geen zwak meisje tot de belijdenis van iets, dat zij niet gevoelt.’
‘Gij haat mij, gij veracht mij dan,’ zegt de Spanjaard met de wanhoop op 't gelaat; ‘zeg het slechts, zeg dat gij mij haat, mij veracht, en voor eeuwig zult gij van mij ontslagen zijn; op het oogenblik verlaat ik u.... snel naar het leger terug, - en deze borst, die slechts van liefde gloeit, aan het vijandelijk vuur blootstellende, zal ik in het uur des doods de hand zegenen, die mij van de pijnen der hel verlost, mij mijn rampzalig leven.....’

{==48==} {>>pagina-aanduiding<<}

‘Hou op, valdez!’ roept het meisje, in tranen stikkende, ‘u haten, u verachten! doe ik niet.’
‘Bemint gij mij? zeg meisje, dierbare engel, spreek, bemint gij mij? mag ik hopen?’ roept nu valdez, van wanhoop eensklaps tot de grootste vreugde overgaande, zich oprigtende en haar met vuur aan zijn hart drukkende.
‘Ja francisco, ik bemin u,’ stamelt het meisje, hare liefde niet meer meester.
‘Oneindig geluk!.. Hemelsche zaligheid!’ roept valdez; ‘gij wilt dan mijne echtgenoote,... gij wilt dan de mijne zijn!’
‘Ik kan u niet weêrstaan! Ja francisco, ik ben de uwe!’ zegt het meisje, met den blos der liefde op 't gelaat.
Gloeijende kussen bedekten nu hare lippen; weldra beantwoordde zij dezelve; arm in arm geslingerd, borst tegen borst, mond op mond gedrukt, doorstroomt een rein liefdevuur hunne aderen; het gezelschap, al het hen omringende, de geheele wereld is vergeten; de minnaar ziet slechts de geliefde, voelt hareu boezem tegen den zijnen kloppen, hare lippen op de zijne rusten, en voor den troon van philips, ja voor al de troonen der wereld, zou hij dit zalige oogenblik niet geruild hebben.
Ook het meisje is gelukkig; zij voelt het bonzende hart des geliefden mans tegen hare maagdelijke borst kloppen; zijne gloeijende kussen doen een onbekend gevoel door hare aderen stroomen; hoe meer zij hare liefde onderdrukt heeft, des te

{==49==} {>>pagina-aanduiding<<}

vuriger vertoont zij zich nu, van dwang en banden ontslagen.
De eerste bedwelming der liefde bedaard zijnde, schemert het hun nog voor de oogen; allengskens hernemen dezelve hun vermogen; valdez ziet op, magdalena ziet op: amalia staat met een vrolijk lagchend gelaat voor hen!
Valdez, zijne blikken, waaruit teederheid en gelukkige liefde stralen, een oogenblik van de beminde afwendende, vestigt ze op de jeugdige Mevrouw van bronkenhorst, en deze enkele oogopslag drukt meer dankbaarheid voor deze dame uit, dan hij, aan hare knieën gebogen, in eene reeks van woorden had kunnen uitstamelen.
Magdalena staat bij deze onverwachte verschijning harer vriendin als verplet, zij wil spreken, maar schrik en ontsteltenis hebben haar voor een oogenblik de tong als vastgeboeid; zij bedekt haar gelaat met beide handen, en verbergt al snikkende haar hoofd aan amalia's boezem.
Valdez knielt naast zijne beminde, en zijn' blik, waaruit eene onmetelijke liefde straalt, opheffende, roept hij uit: ‘Meisje, laat het u niet berouwen, een' man, die u oneindig bemint, van wanhoop teruggehouden, en een leven vol onuitsprekelijke zaligheid voor hem geopend te hebben!’
‘Dierbare vriendin,’ zegt amalia, ‘schaam u dit tooneel der liefde niet; ook ik rustte eens zoo zalig in de armen van mijn bronkenhorst!’
‘Zoo laakt gij dan mijn gedrag, - zoo bespot

{==50==} {>>pagina-aanduiding<<}

gij dan mijne zwakheid niet, dierbare vriendin?’ zegt magdalena, door de troostende woorden van amalia eenigzins tot bedaren gekomen.
‘Uw gedrag is immers onberispelijk, mijne lieve,’ herneemt amalia; ‘dat gij den man, dien gij reeds lang in stilte bemindet, uwe liefde hebt geopenbaard, is geene zwakheid; het bewijst alleen, dat gij een aandoenlijk en voor de liefde vatbaar hart bezit. O Voorzienigheid! wat is uwe liefde groot!’ vervolgt de jonge vrouw, terwijl de vreugde op haar gelaat door tranen van dankbaarheid wordt vervangen, ‘dat gij mij de zaligheid schenkt, het geluk van twee uwer schepselen te bevorderen, waarvan de eene mijne dierbaarste vriendin is, en de andere dien man het leven heeft gered, zonder wien ik nu, in rouwgewaad gedompeld, mijn leven in treurigheid zou voortslepen, totdat het kille graf mij eens van de aardsche ellende verloste!’
Snikken belette haar, voort te gaan; zij kan niet meer, dan sprakeloos hare vrieudin omhelzen, en den Spanjaard eene schoone hand toereiken, die hij, op eene knie gebogen, door dankbare kussen gloeijen doet.
‘Gij waart dus van valdez komst bewust? het was dan geene toevallige ontmoeting?’ vraagt magdalena eenigzins verwonderd aan hare vriendin.
‘Neen magdalena, toeval was het niet; alles was door mij te voren belegd; ik heb de vriendschap voor een oogenblik verraden, om u door liefde gelukkig te maken, en u van de magt cener wel brave,

{==51==} {>>pagina-aanduiding<<}

maar jegens valdez met vooroordeel bezielde familie te bevrijden. Kunt gij het mij vergeven, meisje? Slechts de vriendschap, die ik u toedraag en de dankbaarheid, die ik den Bevelhebber verschuldigd ben, konden mij uwen toorn doen braveren.’
‘Wie kan op u toornig zijn, edele vrouw, dierbare vriendin!’ zegt magdalena, zich aan haren hals werpende, en een' kus van vriendschap op hare lippen drukkende; ‘maar wat zal mijne familie zeggen? nooit, - dit gevoel ik, - zal ik moeds genoeg hebben, hun zulks bekend te maken.’ Hier zuchtte zij diep.
‘Ik heb de zaak begonnen, mijne dierbare,’ zegt amalia,’ laat mij de zorg over, om dezelve ten einde te brengen. Uwe moeder en bloedverwanten zijn tegen uw huwelijk, dewijl zij den man, die uwe liefde geniet, verkeerd beoordeelen, en zijne deugden niet kennen, gelijk gij en ik. In het eerst mogen zij tieren en razeu; zoodra zij zien, dat de zaak niet meer te veranderen is, zullen zij naauwer het gedrag uws minnaars onderzoeken en dan gewis uwe keuze billijken.’
Nu begaven zij zich - de gelukkige valdez met zijne geliefde aan den eenen, en zijne vriendin aan den anderen arm, langzaam naar het priëel, in de verwachting van het andere gezelschap, op deszelfs retour van de wandeling, aldaar te zullen aantreffen.
Onder het gaan verhaalde amalia, ofschoon valdez haar wenkte, om daarvan te zwijgen, hare

{==52==} {>>pagina-aanduiding<<}

vriendin in weinige woorden, bij welke gelegenheid de Veldheer haar' gemaal liet leven had gered.
De heer van bronkenhorst was namelijk, eenige dagen voor de bruiloft, naar Amsterdam gegaan, om uitstaande zaken af te doen, en zich eenige kostbaarheden, waarmede hij zijne lieve bruid wilde verrassen, aan te schaffen. Dat gedaan zijnde, snelt hij op de vleugelen der liefde naar den Haag, de woonplaats zijner schoone bruid, terug. Reeds tot nabij de, stad genaderd en geheel in gedachten over het hem wachtende geluk verdiept zijnde, wordt hij eensklaps van het paard gerukt en van al zijne kostbaarheden beroofd; reeds dreigt de dolk eens Spanjaards, (want dezen waren de aanvallers) hem het liefdevolle hart te doorstoten en der schoone amalia, in stede der bruidskroon, slechts het rouwkleed of den nonnensluijer over te laten; ‘sterf, muiter!’ roept de woestaard, tilt den arm op en doet het scherpe staal in de lucht schitteren, gereed om zijn slagtoffer door een fellen stoot naar de Eeuwigheid te zenden. ‘Halt moordenaar!’ roept eensklaps eene donderende stem, die den arm des booswichts doet verstijven.
Het was de stem van zijnen Veldheer valdez, die, kort na van bronkenhorst van Amsterdam vertrokken, om zich mede naar den Haag te begeven, op eenigen afstand een' man door eene bende soldaten had zien overvallen, en spoorslags nog juist bij tijds was aangekomen, ora eene gruwelijke misdaad te verhoeden.

{==53==} {>>pagina-aanduiding<<}

Op deze onverwachte verschijning huns Veldheers, die hen met bliksemende oogen aanziet, kiest het moordenaars rot, al de geroofde kostbaarheden in den loop latende, verbaasd en snel de vlugt.
Valdez, van zijn paard gestegen zijnde, helpt van bronkenhorst, die bleek van schrik moeite heeft, om zich op de been te houden, weder in den stijgbeugel, en op een' zachten draf hunne reis voortzettende, doet de Spanjaard niets hooren, dan verwenschingen tegen de wreedheid zijner soldaten, welke hij met de zwaarste straffen bedreigde, terwijl van bronkenhorst zich uitputte in dankbetuigingen gens zijnen verlosser. Bij de stad gekomen zijnde, scheidden zij van elkander, nadat valdez alvorens op handslag had moeten belooven, de aanstaande bruiloft van van bronkenhorst met zijne tegenwoordigheid te zullen vereeren.
Bij zijne schoone bruid gekomen zijnde, ontging deze, hoezeer hij, het geval voor haar willende verzwijgen, zooveel mogelijk den schijn van opgeruimdheid aannam, geenszins de bleekheid van gelaat en de ontsteltenis, die in al de bewegingen van haren geliefde zigtbaar waren.
In den beginne zocht hij, door allerlei uitvlugten, het mededeelen eener zaak te vermijden, die zijne beminde, hoezeer hij het gevaar gelukkig ontkomen was, hevig moest doen ontstellen. Toen zij echter haren blanken arm om zijnen hals sloeg, een liefderijken kus op zijne lippen drukte, en hem met een' teeder smeekenden blik aanziende, uitriep:

{==54==} {>>pagina-aanduiding<<}

‘Bronkenhorst, bemint gij mij niet meer, dal gij een geheim, hetwelk u drukt, voor mij verbergen wilt? Spreek slechts, opdat, hoe zwaar mij uwe tijding ook treffen moge, mijne liefde uwe smart verligte,’ - toen tranen uit hare schoone oogen vloten, tranen, aan welke de gevoelige minnaar geen' weerstand kon bieden, toen drukte hij het bekoorlijke meisje met oneindige liefde aan zijn' borst. ‘God heeft mij voor u gespaard!’ roept hij uit, en het gebeurde rolt als een stroom van zijne lippen. Ieder woord wordt in den boezem zijner geliefde opgevangen; geene syllabe van de schrikkelijke gebeurtenis gaat voor haar verloren; nu eens wordt zij bleek als eene doode, dan weder doet het naar boven stijgend bloed haar gelaat gloeijen, en zijn verhaal ten einde zijnde, stort zij zich in zijne armen, klemt hem aan haren boezem. ‘Groote God! zoo ik u verloren had, mijne rampzaligheid zoude onuitsprekelijk zijn!’ roept zij uit, en ademloos rust het meisje aan den borst des geliefden, totdat een stroom van tranen haren geprangden boezem lucht verschaft en eene vernieuwde omhelzing dit tooneel besluit.
Van dit oogenblik af was amalia's hart van grenzenlooze achting en dankbaarheid voor den edelen man, aan wien haar dierbare bronkenhorst het leven te danken had, doordrongen; en op hare bruiloft was het, dat valdez voor het eerst magdalena moons ontmoette en eene hevige liefde voor deze schoone maagd opvatte. Daar amalia echter hiervan niet in haar verhaal repte, en dit tafereel

{==55==} {>>pagina-aanduiding<<}

ook meer tot de eigenlijke geschiedenis van magdalena behoort, willen wij het voorbeeld harer vriendin in dezen navolgen, en onzen lezers vooreerst slechts datgene mededeelen, wat in onmiddelijke betrekking met de onverwachte komst van valdez en zijne daarop gevolgde liefdesverklaring stond, en de jonge vrouw haar eigen verhaal laten vervolgen. ‘Gij begrijpt, lieve vriendin,’ zeide zij, ‘dat het mij, u beider vertrouwen genietende, niet moeijelijk viel, uwe liefde te ontdekken en den grond uwer harten te doorzien. Van uwe wederkeerige neiging overtuigd en door de beden van valdez bewogen, beloofde ik hem gelegenheid te zullen verschaffen, om u, magdalena, zonder lastige getuigen te spreken, ten einde hem daardoor in staat te stellen, het vermogen zijner liefde op uw hart te beproeven. Dit is de reden, dat ik, niettegenstaande gij mij melddet, dat uwe moeder eenigzins onpasselijk was, zoo sterk op uw bezoek alhier aanhield; zoodra ik uw toestemmend antwoord ontvangen had, juichte mijn hart van vreugde, dat ik in de gelegenheid zou worden gesteld, om den vriend, aan wien ik alles te danken had, op mijne beurt eene aangename dienst te bewijzen, daarbij uw geluk, lieve moons geenszins uit het oog verliezende, want de stille treurigheid, die u bezielde en de moeite, die gij vruchteloos aanwendet, om uwe liefde te onderdrukken, waren aan het oog eener vriendin niet ontgaan. Ik schreef dadelijk een klein briefje, waarin ik valdez van uwe komst op heden verwittigde en zond het-
{==56==} {>>pagina-aanduiding<<}
zelve met een' koerrier naar het leger. Het verdere is u beter bekend, dan mij, dierbare vriendin, en God geve, dat ik, volgens mijn' hartewensch, uw beider geluk moge hebben bevorderd.’ Een traan van gevoel verzelde deze laatste woorden.
De vochtige oogen van magdalena en een teedere handdruk overtuigen amalia genoegzaam, dat zij zich hierin, voor het tegenwoordige ten minste, niet misrekend heeft.



{==57==} {>>pagina-aanduiding<<}

Vierde hoofdstuk.

De verloofden.

Onder dit gesprek zijn zij het priëel en het zich reeds daar bevindende gezelschap genaderd; een nieuwsgierige, uitvorschende blik der freules vestigt zich straks op het schoone meisje, dat, aan den arm des minnaars leunende, bedeesd voor haar staat.
Magdalena, buitendien reeds onthutst, kan dezen blik niet verdragen en slaat de oogen neder; maar wie is in staat, hare ontsteltenis naar waarheid af te malen, toen amalia, eensklaps den arm haars geleiders verlatende, haren echtgenoot om den hals vliegt en uitroept: ‘van bronkenhorst, verheug u met mij! ik heb een gedeelte onzer schuld jegens uwen redder afgedaan; (op de jongelieden wijzende) ziedaar de verloofden!’
Magdalena, door deze overijlde daad harer vriendin als verplet, is op het punt van te bezwijmen, en verbergt het bleeke gelaat aan den borst van valdez die haar ondersteunt, terwijl hij een' teederen blik op het lieve meisje slaat; ook

{==58==} {>>pagina-aanduiding<<}

hij was op dezen plotselijken uitroep van amalia niet verdacht geweest, en eerst daarna bleek het hem, wat hij hierdoor aan de edele vrouw verschuldigd was.
De Freules slaan met verbazing de handen in een; ‘Wel zoo, Mevrouw van bronkenhorst,’ zegt kunigunde; ‘ik moet zeggen, dat gij wel in staat zijt, een geheim te bewaren; reeds lang te voren zijt gij zeker met de verkeering der jongelieden bekend geweest?’
‘Ons hadt gij het echter gerust kunnen toevertrouwen,’ voegt adelheide er eenigzins spijtig bij.
‘Ik zou mij ook gerust op uwe stilzwijgendheid verlaten hebben, Freules,’ zegt amalia met een' vriendelijken lach, ‘indien dezelve in dit geval noodzakelijk ware geweest, maar nu eerst ontdek ik door een bloot toeval eene verklaring, die ik geenszins zou geschroomd hebben wereldkundig te maken.’
Kunigunde Nu eerst! zoo Mevrouw!
Adelheide. Ei, Mevrouw!
Eensklaps werdt dit belangrijke gesprek gestoord door den uitroep van van bronkenhorst: ‘God schenke u, een geluk, zoo als ik in mijne amalia heb gevonden!’ De gastheer was namelijk, zich zachtjes uit de armen zijner echtgenoote gewikkeld hebbende, de jongelieden ongemerkt genaderd en hen met beide armen omvattende, stortte hij dezen korten, doch welgemeenden gelukwensch uit.
Het geheele gezelschap staat nu op, en het pas van den eersten schrik bekomene, blozende meisje heeft

{==59==} {>>pagina-aanduiding<<}

genoeg te doen, om de haar toegebragte wenschen op eene voegzame wijze te beäntwoorden.
Valdez, de verlegenheid zijner geliefde ziende en een einde aan dit tooneel willende maken, drukt haar aan zijn' borst, kust haar hartelijk: ‘God doe mij steeds een geluk genieten, als op dit oogenblik,’ roept hij uit ‘en uwe verpligtende wenschen, waarvoor ik u mijnen innigen dank betuig, zullen vervuld zijn!’
‘Als het uwe Genaden belieft, - het rijtuig is ingespannen,’ fluistert een oude bediende, in prachtig liverij gekleed, zijne meesteressen in het oor, echter zoo hard, dat alle aanwezigen het van woord tot woord konden verstaan.
‘'T is goed, thomas; laat het dan maar voorkomen,’ zegt kunigunde, als de oudste het woord voerende. Vervolgens zich naar amalia wendende: ‘Mevrouw, het spijt ons, niet langer van uw aangenaam gezelschap te kunnen jouisseren.’
Amalia. Wel Freules! ik had zeker gedacht, dat gij mij de eer zoudt hebben aangedaan, dezen avond het souper ten onzent voor lief te nemen.
Adelheide. De eer zou aan ons zijn, Mevrouw! Maar wij verwachten nog het bezoek van eenige adelijke vrienden, en dus is het ons onmogelijk, van uwe gulle uitnoodiging gebruik te maken.
Kunigunde. Volstrekt onmogelijk! Het zal ons een genoegen zijn, Mevrouw en haren echtgenoot spoedig eens op ons kasteel te zien.
Deze woorden gesproken hebbende staan de freules

{==60==} {>>pagina-aanduiding<<}

op, en worden, na eenige stijve komplimenten te hebben gemaakt door de heeren naar het rijtuig geleid en er in geholpen. De koetsier legt de zweep over de paarden, en weldra is het adelijke zuslerenpaar tot onuitsprekelijke vreugde van magdalena, uit het gezigt verdwenen.
Ook aan het overige gezelschap scheen het vertrek der oude dames niet onaangenaam te zijn, en na nog eenige oogenblikken in het priëel te hebben vertoefd, besloot men zich naar de woning van van bronkenhorst te begeven.
Daar de zon haren loop reeds had volbragt en de zilveren maan slechts een flaauw licht over het aardrijk verspreidde, vond het gezelschap, bij deszelfs aankomst in de groote zaal van het huis, welks prachtige meubelen zoowel van den rijkdom des bezitters, als van den smaak dier tijden getuigden, die zaal reeds door eene menigte waskaarsen, op zilveren lusters geplaatst, verlicht, welke door de tusschen elk penant geplaatste spiegels teruggekaatst, een helder licht verspreidden.
Eene tafel met een heerlijk collation schijnt daargesteld, om den eetlust der gasten op te wekken; kristallen vazen met konfituren van allerlei aard; en prachtige karaffen, met geurige wijnen gevuld, maken, door het daarop vallend licht, eene schitterende vertooning.
Weldra heeft het gezelschap plaats genomen en, na het gebruik van eenige spijzen, stemt de krachtige wijn de harten der gasten tot vrolijkheid.

{==61==} {>>pagina-aanduiding<<}

Menige pokaal wordt op het welzijn der jonge lieden geledigd, uit wier blikken liefde en vergenoegen stralen. De blooheid van magdalena maakt door de vreugde, die haar omringt, en door de uitdrukking eener gelukkige liefde, welke zij in haars minnaars oogen leest, plaats voor eene vrolijke stemming; het voorledene zweeft haar slechts als een droom voor den geest; in de toekomst dringen hare gedachten op dit oogenblik niet door; slechts het tegenwoordige vertoont zich in de schoonste kleuren aan het beminnende meisje: zij voelt aan den zachten druk van de hand des geliefden, in welke de hare rust, wat er in zijn binnenste omgaat en is gelukkig!
Reeds lang rust de nijvere landman van eenen vermoeijenden arbeid uit en vergadert nieuwe krachten voor het werk van den volgenden dag; ook de vreedzame burger ligt reeds in de armen des zoeten slaaps gedompeld en vergeet de doorgestane zorgen, of waant zich in tooverende droomen een' vorst der aarde! Alleen in de nabijheid van de paleizen der grooten, toont het schitterend licht, het op- en afgaan der in prachtige liverei gedoschte lakeijen, de heen en weêr rollende koetsen, het gebriesch der paarden en het geschreeuw der koetsiers, die om den voorrang twisten, dat hunne meesters of meesteressen nog waken, maar op het punt zijn, het voorbeeld der mindere standen te volgen en zich op het zachte dons ter ruste neêr te vleijen, - en nog doet ons gezelschap de zaal van blijde jubelklanken weêrgalmen. Reeds kraait de waakzame haan

{==62==} {>>pagina-aanduiding<<}

en wordt de oosterkim met een zacht rood omtogen; nu rigt van bronkenhorst, op een' wenk zijner jeugdige echtgenoote zich op; nog eens wordt de pokaal met paarlend druivennat gevuld; de glazen klinken: ‘God schenké ons op aarde steeds een geluk als heden avond, en onze harten zullen dankbaar juichen!’ ‘Het zij zoo!’ klinkt uit aller mond, en de mannen hunne bekers tot den bodem toe geledigd hebbende, worden de gasten door de wachtende bedienden naar de voor hen bestemde vertrekken gebragt.
Den volgenden morgen stond de zon reeds hoog aan het uitspansel, eer het gezelschap zich aan de ontbijttafel verëenigd vond; aan het gelaat der jeugdige minnenden kon men gemakkelijk zien, dat hun slaap door geen akelige droomen was gestoord, maar dat slechts bekoorlijke liefdesbeelden hun voor den geest hadden gezweefd. Een glans van vreugde en geluk schittert uit de oogen van valdez; een waas van vergenoegen ligt op het gelaat der schoone maagd.
Maar welke vreugde blijft op aarde onvermengd, ongestoord? Helaas geene, ook die der liefde niet; dit ondervond ons minnend paar. Valdez ziet het oogenblik met rasse schreden naderen, dat hem van zijne geliefde verwijderen en naar het tooneel des oorlogs terugvoeren moet. Dit denkbeeld ontroert hem; hoe gaarne wilde hij dagen, maanden, jaren in het bijzijn der geliefde doorbrengen; maar krijgsmans pligt gebiedt; hij moet gehoorzamen.
Magdalena, van hare zijde, denkt aan hare te-
{==63==} {>>pagina-aanduiding<<}
huiskomst, aan het oogenblik, dat hare moeder met het gebeurde en met hare liefde bekend zal worden; eene trilling bevangt haar, - geheel gelukkig is zij niet meer; de droomen der toekomst doen haar het tegenwoordige als door een donker floers beschouwen.
In deze gemoedsgesteldheid wandelt het paar door de lommerrijke dreven van het landgoed, en zet zich aan het einde eener laan op eene bank neder. Hier slingert de jonge man zijnen gespierden arm om het ranke ligchaam zijner beminde en drukt een' teederen kus op hare lippen. ‘O magdalena,’ roept hij uit, ‘mogt ik altoos zoo bij u zijn, u nooit behoeven te verlaten! - maar weldra moet ik dit onschatbaar geluk weder met het krijgsmansleven verwisselen, - weldra zal mij, in plaats van uwe zoetluidende stem, het gebulder des geschuts in de ooren donderen!’
De omhelzing van valdez en deze woorden doen de gedachten van het meisje eensklaps van de toekomst naar het tegenwoordige terugkeeren, en dit voert haar zelfs naar het verledene terug en brengt haar den brief van van der werff te binnen; nu zweeft haar de vreeslijke toestand, waarin zich zoo vele, haar dierbare vrienden bevinden, voor oogen; dezelfde man, aan wiens borst zij rust, wiens mond zij met kussen bedekt, zal zich misschien binnen kort in hun bloed baden; ijsselijk denkbeeld!.... Neen, zij zal pogen, het gevaar van hunne hoofden aftewenden; zij zal beproeven, wat zij op het hart van haren minnaar vermag. ‘Valdez,’ zegt zij,

{==64==} {>>pagina-aanduiding<<}

terwijl zij haren arm om zijnen hals slaat en een' teederen blik op hem werpt, ‘bemint gij mij?’
Valdez (met vuur). Meisje, kunt gij hier aan twijfelen? ik bemin u meer dan mijn leven!
Magdalena. Ik geloof u en echter vrees ik, dat gij een verzoek, hetgeen ik u doen zal, zult afwijzen.
Valdez. Spreek slechts, mijne dierbare; uw verzoek zal mij eene wet zijn; eisch mijn leven!
Magdalena. Neen, francisco, dit offer verlang ik niet; mijn verzoek is van een' edeler aard. En toch..... ‘o mijn geliefde,’ gaat zij voort, terwijl zij haar hoofd legen zijn' borst leunt; ‘ik vrees, dat gij het mij weigeren zult.’
Valdez (haar aan zijn' borst drukkende). Neen! geliefde; al wat in mijn vermogen is, zal ik u gaarne schenken: spreek slechts,... maak mij zoo gelukkig u mijne liefde te kunnen teonen!
Magdalena. Verlaat dan eene ongelukkige stad, door hongersnood geprangd en geef derzelver inwoners, waaronder ik vele, mij waarde vrienden tel, niet aan de woede uwer soldaten ten prooi!
Valdez is als verstomd; op deze vraag was hij niet verdacht; onwillekeurig laten zijne armen de geliefde los; doodsklenr overdekt zijn gelaat, waarop geen spoor van vreugde meer te vinden is; hij schijnt in diep gepeins verzonken.
Ook de ziel van het meisje wordt weemoedig; zij ziet de hevige gemoedsbeweging van haren minnaar. O Hemel! indien het eens waar ware, indien hij

{==65==} {>>pagina-aanduiding<<}

haar niet beminde! IJsselijk denkbeeld! het geluk van haar leven is dan verwoest; - zij bemint hem zoo teeder, zij waande zijne geheele liefde le bezitten en nu..... Diepe rampzaligheid! zijne liefde is slechts huigchelarij.... hij is voor haar verloren. Eene trilling bevangt haar en het gezigt met beide handen bedekkende, barst zij in een luid snikken uit.
Dit doet den Spanjaard eensklaps uit zijn gepeins ontwaken; met vuur klemt hij haar aan zijn' borst. ‘Ween niet, meisje, Goddelijk meisje,’ roept hij in vervoering uit, ‘het kost mij het hoofd, maar uw verzoek zal voldaan worden; nog heden snel ik in het leger terug en geef bevel tot den aftogt. Vaarwel, magdalena, vaar eeuwig wel! Denkelijk is het voor het laatst, dat mijn hart u te gemoet klopt, maar wat zou mij een leven baten, met uwen haat overladen?’ Bij deze woorden drukt hij het meisje nog eens met verdubbelde teederheid aan zijn hart en wil zich verwijderen.
‘Neen, neen, valdez! in deze gemoedsgesteldheid moet gij mij niet verlaten; God weet, hoe gaarne ik mijne vrienden redde, maar uw leven is mij dierbaar, oneindig dierbaar; o mijn geliefde, spaar het voor uwe magdalena!’ Dit roept de maagd, hevig aangedaan en zich aan hem vastklemmende, uit.
‘Meisje!’ zegt valdez nu, zijne oogen, waarin liefde gloeit, met welgevallen op haar vestigende, ‘nooit heb ik den dood gevreesd, maar uwe liefde doet mij voor hem sidderen. Uw verzoek afslaande, ben ik door u lot een leven vol rampzaligheid ge-
{==66==} {>>pagina-aanduiding<<}
doemd; door u hetzelve toetestaan, stel ik mij aan een' bijna zekeren dood bloot; mijn toestand is verschrikkelijk! Hoor mij aau, geliefde en... ik zweer het u voor God! gij zelve zult over mijn lot beslissen. Toen de Hertog van alba het land verliet, gaf hij mij het bevel over een gedeelte der Koninklijke troepen tevens met den last, om Leyden te belegeren en zoo spoedig mogelijk tot de zijde van philippus terugtebrengen. Vele officieren, voorzeker niet min verdienstelijk dan ik, hadden naar dezen rang gestaan en zagen zich, vol nijd over den mij toegekenden voorrang, genoodzaakt, mijne bevelen als Veldheer te gehoorzamen. Reeds in den aanvang van het beleg drongen zij mij ten sterkste, door een' welbestierden storm een einde aan de zaak te maken en onze troepen niet noodeloos door een lang beleg te vermoeijen; ik was van de waarheid hunner gezegden overtuigd; eene zwakke burgerij, hoe dapper ook, kon geen tegenstand van belang bieden aan een talrijk leger, waarvan elk soldaat reeds op buit vlamde. Maar juist dit hield mij terug, ik stelde mij al de ijsselijkheden voor oogen, waaraan eene stormenderhand veroverde stad steeds van de zijde des woedenden krijgsvolks is blootgesteld, en medelijden met de arme Leydenaren deed mij, onder allerlei voorwendsels, het verzoek mijner officieren afslaan. Intusschen poogde ik, door zachte middelen, de stad tot haren pligt terugtebrengen; eenige brave uitgewekenen, hunnen Koning getrouw, ondersteunden mijne pogingen en zochten hunne medeburgers van de onmogelijkheid

{==67==} {>>pagina-aanduiding<<}

van het ontzet te overtuigen. Maar deze hardnekkigen, door eenige raddraaijers met ijdele droombeelden gevleid, sloegen alles van de hand en schreven de pogingen, die ik tot hun behoud aanwendde, aan mijne onmagt toe, ja dorsten ons zelfs door menigen uitval, waarbij velen onzer dapperen het leven inschoten, op eene roekelooze wijze tarten. En nog spaarde ik de stad, nog stelde ik den storm uit tot groot misnoegen - ik herzeg het – mijner officieren. Gisteren heb ik een Leydsch hoofdman, die, in weerwil mijner minzame ontvangst, het waagde mij te beledigen, aan hunnen dolk ontrukt en onder vrij geleide naar de stad teruggezonden; ook toen drong mijn krijgsraad, in de sterkste bewoordingen, op het bestormen der veege muren aan. Te verr geefs; ik wilde alles beproeven, alles verdragen, alvorens tot dit geweldig uiterste, waardoor eene volkrijke stad in een' puinhoop zou verkeeren, overtegaan. Ik stelde mijtien officieren voor, dat ik het bloed mijner soldaten, door zulk eene onderneming, niet wilde spillen, daar het toch niet falen kon, of de stad, door gebrek gedrongen, zou ons spoedig, zonder verlies van een' eenig' man, in handen vallen. Zij moesten wel in mijnen wil berusten, maar verwenschen mij zeker in hun hart, en ik twijfel geenszins, of cenigen hunner trachten in stilte het krijgsvolk tot muiterij aantezetten, vermits hetzelve nog eenige maanden achterstallige soldij te goed heeft. Daardoor zouden zij mij tot eene daad meenen te dwingen, welke ik zoo gaarne achterwege

{==68==} {>>pagina-aanduiding<<}

liet. Gij ziet dus, mijne geliefde, dat, indien ik bevel tot den aftogt geef, zulks slechts dienen zal, om hunne stoutheid te vermeerderen, het volk tot muiterij aantezetten, mij in een' oploop van 't leven te doen berooven of, als van verraad verdacht, in hechtenis nemen, totdat de Koning, door hen - natuurlijk op de hatelijkste wijze - van mijn gedrag onderrigt, over mijn lot zal hebben beslist. En het smartelijkste vak mij bij dit alles nog de gedachte, dat mijn bloed, ten offer voor uwe vrienden geplengd, nutteloos zou vlieten, en dat mijn dood slechts zou strekken, om hunne ellende te vergrooten, vermits de officieren hun gedrag jegens hunnen Bevelhebber niet beter zullen kunnen verschoonen, dan door onmiddelijk de stad aantevallen en onder's Konings magt te brengen, waardoor zij mij buiten staat zullen stelleu, iets ter mijner verdediging te kunnen inbrengen. Nu zij het aan u, mijne dierbare, overgelaten, te bepalen, hoe ik handelen moet. Ik zweer u, in naam onzer liefde, uw besluit als een onherroepelijk vonnis te zullen gehoorzamen....’
Eenige oogenblikken is magdalena in diep gepeins verzonken; de brief van van der werff, de reden van haren minnaar, - alles suist haar gelijk een droom door het hoofd; het schijnt haar moeijelijk, zich uit dezen doolhof van verwarde gedachten te redden en tot een besluit te komen; gaarne wil zij hare vrienden sparen, maar..... dit ten koste van den man, die zij boven alles bemint, te doen, dit offer gaat hare krachten bijna te boven.

{==69==} {>>pagina-aanduiding<<}

Maar is het dan zeker, dat haar minnaar het leven zal verliezen? Welligt behoedt hem de Almagtige, Wiens bescherming zij op hare knieën over haren francisco zal inroepen.... Haar besluit is genomen; zij zal hare vriendschap ten offer brengen; - reeds bewegen zich hare lippen, - haar oog ontmoet den teederen blik des geliefden - haar mond sluit zich en eene nieuwe onzekerheid grijpt in haar binnenste plaats; zij is nu van de opregte, van de gadelooze liefde haars francisco overtuigd; zelfs zijn leven wil hij voor haar ten offer brengen,.... maar zal zij nu misbruik van deze liefde maken, - den man, die haar boven alles bemint, een afgrijslijk gevaar in de armen werpen? Is het zeker, dat hare vrienden door het bloed van haren minnaar zullen gered zijn?..... Kunnen de woorden van valdez niet bewaarheid worden, een ander officier in zijne plaats het bevel in handen nemen - de stad bestormen - het bloed harer dierbaarste vrienden plengen? Vreeslijke gedachte! het leven van haren geliefde ware dan te vergeefs ten offer gebragt;.... de bloedige gedaante van haren minnaar zou dag en nacht voor haren geest waren, haar zijnen dood verwijten? IJsselijk denkbeeld! Haar hart krimpt van angst in een; zij klemt zich aan zijn' borst, alsof haar reeds een geest vervolgde, - hare oogen staren hem verwilderd aan. ‘Neen, neen, valdez,’ gilt zij uit, ‘uw bloed zou nutteloos vlieten en uwe beminde, bleek als eene schim, om het graf waren, waarin hare wreedheid

{==70==} {>>pagina-aanduiding<<}

u gestort had!.... handel naar uw welgevallen, - spaar slechts het bloed der ongelukkige inwoners!’
‘Dat zweer ik u, edel meisje,’ roept valdez, verrukt; van vreugde uit en gloeijende kussen verzegelen dezen eed.
De minnaar herhaalt nog eens zijne verzekering, zooveel, mogelijk het bloed der Leydenaars te zulleu sparen en alles te zullen aanwenden, om hen door zachtheid te winnen, en waagt het nu, over het tijdstip te spreken, dat hun geluk moet voltooijen.
Magdalena bloost en stamelt. ‘Alleen mijne moeder kan dit beslissen,’ zegt zij, de oogen nederslaande.
‘Neen, meisje, dat zal ik doen,’ zegt amalia, die hen in stilte is genaderd en de laatste woorden van hun gesprek heeft gehoord; ‘van uitstel komt afstel;’ dit zeide van bronkenhorst pok, toen hij bij mij aandrong, om den dag van ons huwelijk te bepalen.’
Het gezelschap wandelt nu naar, huis, waar hen reeds een keurig, diner wacht; eer zij echter de eetzaal binnentreden, heeft valdez reeds het woord zijner schoone, die zich tegen zijne liefde, ondersteund door de voorspraak harer vriendin, niet langer kon verzetten, - dat zij hem voor het altaar hare hand zal schenken, zoodra het beleg van Leyden, waarbij zijne tegenwoordigheid dringend gevorderd wordt, ten einde zal zijn gebragt.
Onder vreugde en scherts werd de maaltijd gebruikt; de geurige wijn, met eene gulle, hand geschonken, en de vrolijkheid, der bevallige gastvrouw verhoogden het genot der aanwezigen. ‘Een toast,’

{==71==} {>>pagina-aanduiding<<}

zegt van bronkenhorst, ‘op het huwelijksgeluk der verloofden! Dat het zoo volkomen zij als het onze! Hier omvatte hij met den eenen arm zijne echtgenooie, terwijl hij met den anderen den beker aan den mond bragt, en door al de gasten nagevolgd, in eenen teug ledigde.
Intusschen zijn de uren snel voorbijgegaan en ongemerkt is de tijd daar, dat valdez, wilde hij, volgens zijne belofte, des avonds in het hoofdkwartier terug zijn, afscheid van zijne geliefde en van het gezelschap moest nemen, maar het bijzijn van het schoone meisje, dat aan zijne zijde zat, was hem zoo aangenaam, dat bij den nooit slilstaanden loop des tijds scheen te vergeten en nog zoo vergenoegd met zijne beminde schertste, alsof er noch Leyden noch hoofdkwartier bestond.
Amalia echter, die wist, dat hij, door langer te toeveu, zijn' pligt als krijgsman zou tekort doen, fluisterde haren echtgenoot iets in 't oor, waarop deze zijn beker vulde en met deftigheid uitriep: ‘Een braaf man, die zijn pligt gedenkt!’ Amalia, die haren blik op den bevelhebber vestigde, kon spoedig uit de veraudering zijner wezenstrekken, die plotselijk van vreugde tot ernst overgingen, opmaken, dat haars echtgenoots woorden den verlangden indruk hadden gemaakt; weldra bleek het, dat het lieve vrouwtje zich niet misrekend had. Naauwelijks heeft valdez de ingestelde conditie beäntwoord, of hij verzoekt op zijne beurt een' toast te mogen instellen; dit toegestaan zijnde, ligt hij den beker op:

{==72==} {>>pagina-aanduiding<<}

‘Vrienden, hoe aangenaam het mij zoude zijn, langer in uw genoeglijk bijzijn te mogen vertoeven, waar mij aan de eene zijde de liefde omstrengeld houdt en van rondom de rozenketen van vriendschap en gulhartigheid boeit, zoo ben ik echter genoodzaakt, dezelve voor dit oogenblik te verbreken, daar de ijzeren keten van den pligt mij gebiedt, naar het veld van mars terugtesnellen. Deze beker zij dan der liefde en der dankbaarheid voor genotene vriendschap gewijd, en gelijk hij geschikt is, om meermalen met nieuwen nektar te worden gevuld, zoo worde ook de band der liefde en vriendschap, bij elke vernieuwde wederkomst, met hechtere banden vastgesnoerd!’ Nu drukt hij met krijgsmans hartelijkheid de hand van zijnen gastheer en die van Oom van bronkenhorst, geeft de vrouwen een' eerbiedigen kus, waaronder die der dankbaarheid, aan amalia gebragt, zekerlijk de minst hartelijke niet was, klemt de beminde nog eens met vuur aan het bonzend hart; ‘het blijft bij onze afspraak, dierbaar meisje, spoedig hoop ik u weder te zien,’ zegt hij en drukt eenige kussen op haar gloeijende lippen. ‘Vaartwel, vrienden!’ roept de Veldheer nog eens en een oogenblik daarna zit hij reeds op het, door een' bediende voorgebragt en van ongeduld trappelend paard, en magdalena, die den geliefde zoo ver mogelijk nastaart, kan weldra niets meer, dan zijn' wapperenden, nu en dan boven het kreupelhout uitstekenden vederbos, ontwaren.



{==73==} {>>pagina-aanduiding<<}

Vijfde hoofdstuk.

De duivenboden.

Verlaten wij, in navolging van valdez, voor eenige oogenblikken, het tooneel der liefde, niet om ons met hem onder de banieren van mars te voegen, en de oorlogszuchtige taal zijner stafofficieren of den ruwen vloek van hardvochtige krijgers aante-hooren, maar om ons in het kabinet van den braven van der werff, dien vader zijner burgerij, te verplaatsen. Mogelijk gelukt het ons zoo, eenigzins nader met 's mans edel karakter bekend te worden.
In dat kleine vertrek aan de linkerzijde van den gang des huizes, een vertrek, welks eenige meubelen in eene groote boekenkast, eenige, stoelen en eene tafel, waarop papieren uitgespreid liggen, bestaan, houdt hij zich bezig met het verzegelen van een' brief; het werk is verrigt, tranen bevochtigen zijn gelaat; hij stort op zijne knieën neder, heft zijne gevouwene handen en smeekende blikken ten Hemel; ‘o Alwetende, Gij kent mijn hart,’ roept hij

{==74==} {>>pagina-aanduiding<<}

uit, ‘U is het bekend, hoezeer mijne ziel lijdt, dezen klaagbrief te moeten verzenden, mij door kleinmoedigheid van een gedeelte des Raads afgeperst! Maar ook hun is het te vergeven! Slechts weinige menschen beschoukt Gij met eene genoegzame zielskracht, om in het barnen der gevaren, in het toppunt van ellende, wanneer zich geen straal van hoop voor des stervelings oog meer opdoet, onwrikbaar pal te slaan, en hunnen nood daar, waar de kracht van zwakke schepselen te kort schiet, om uitkomst te doen geboren worden, op U, den Almagtigen, te werpen, want Uwe kracht, ô Koning van 't Heelal, is aan geen eindpunt verbonden'; Gij heerscht over zwakken en sterken; hun lot is in Uwe handen, als eene ligte veder, door den wind voortgezweept! Gij spreekt en bergen storten in 's afgronds kolken neder; het hoofd des trotsaards bukt op Uwen wenk in het stof der aarde, Gij verbreekt de kracht der sterken als een' stroohalm, de geweldigen vlieden op het geluid van Uwe stem; hunne magt, waarop zij steunen, is als een rietstaf in Uwe handen! O Heer van barmhartigheid, zie neder op deze ongelukkige stad, door wreede vijanden omringd, die naar het bloed van onschuldige burgers dorsten, Uwe dienst van de aarde willen verdelgen, en bijgeloof en afgodendienst Uwe tempels doen vervullen! Zie neder, Heer, op dit ellendige volk, dat als schapen onder de dreigende klaauwen van verscheurende wolven siddert en alleen op U zijn vertrouwen vestigt! O Heer van lankmoedigheid en liefde, die Uwen

{==75==} {>>pagina-aanduiding<<}

Zoon ten offer gaaft voor het behoud van zondige schepselen, zie neder op Uwe kinderen, wien een duister verschiet geene keus overlaat, dan van kommer en gebrek of onder het staal hunner vijanden te bezwijken; hoor de noodkreet aan der zuigelingen, die aan de verdroogde borsten hunner moeders te vergeefs naar voedsel zoeken, wier angstgeschrei de Engelen voor Uwen troon dragen! Ontferm U Heere! Schenk licht in dezen nacht van ondoordringbare duisternis! Uit niet bragt Gij het groot Heelal voort; al wat adem heeft, looft U; niets is Uwer Almagt onmogelijk; het zwartste zwerk wordt op Uwen wenk door belle bliksemstralen verlicht. Hef Gij het donkere floers, dal de toekomt bedekt houdt, op en doe een' lichtstraal Uwer barmhartigheid in onze door angst als toegeschroeide harten vallen!’
Nanuwelijks heeft de godvruchtige man dit vurige gebed voor den troon des Almagtige uitgestort, en rigt zich op, de tranen, welke langs zijn door zorg met diepe voren geploegd gelaal droppelen, afwis-schende, of de deur van het kabinet gaat open, en de edele van der does staat met oogen, die van vreugde schitteren, een papier in de hoogte houdende, voor hem.
Van der werff leest in de trekken van zijnen vriend eene blijde boodschap, vliegt hem in de armen en roept uit: ‘Heeft God-onze smeekstem verhoord? is er hoop op hulp?
‘Ja, waarde vriend,’ zegt van der does, buiten zich zelven van vreugde; ‘een groot licht is

{==76==} {>>pagina-aanduiding<<}

ons in den nacht der duisternis opgegaan; de edele oranje, geene mogelijkheid ziende, om de Spaansche overmagt, achter sterke verschansingen genesteld, tot den aftogt te dwingen, heeft met overleg der Staten van holland besloten, de elementen hiertoe dienstbaar te maken; reeds zijn de Maas- en IJsseldijken doorgestoken, de sluizen tot Rotterdam en Schiedam geöpend, en, volgens berigt der boden staat het water reeds aan de landscheiding; de Raad, van de aankomst der boden onderrigt, heeft zich reeds op het Stadhuis vergaderd en ziet, met reikhalzend verlangen, uwe mededeeling te gemoet.’
‘Niet lang zullen zij hierop behoeven te wachten,’ zegt van der werff, den brief van den Prins, dien van der does hem ter hand heeft gesteld, met aandoening gelezen hebbende, ‘God weef, hoe mijn hart juicht van vreugde, dat ik de verslagene zielen, door hoop op een spoedig ontzet, vermag te doen herleven!’
Op dit oogenblik liet zich de bode aandienen, welke zich, daar de brief aan van der does was geädresseerd, eerst te zijnen huize had hegeven, waarop de laatste, opgetogen van vreugde, na slechts een paar vragen aan den bode te hebben gedaan, dezen vooruit was gesneld, om zijn' vriend de verblijdende tijding in persoon overtebrengen.
Nadat onze heeren zich eenige oogenblikken met den bode, over hetgeen dit gunstig besluit van den Prins was voorafgegaan, onderhouden, en zich van

{==77==} {>>pagina-aanduiding<<}

de daarbij plaats gehad hebbende omstandigheden zooveel mogelijk onderrigt hadden, spoedden zij zich naar het Raadhuis, om de hen verbeidende leden deze blijde tijding deelachtig te maken en de harten der benaauwde burgerij, door de hoop op een spoedig ontzet, als het ware met een nieuw leven te bezielen.
Sedert geruimen tijd was het van der werff niet mogelijk geweest, de beängste burgerij eenigen troost te verschaffen; hij zocht wel hun vertrouwen op het Opperwezen te vestigen en daardoor hunne hoop op eene gelukkige uitkomst zooveel mogelijk levendig te houden; - daar hij hun echter geene menschelijke steunpunten te dien aanzien kon wijzen, had zulks bij velen niet dien invloed, voor welken slechts Godvreezende harten vatbaar zijn; maar nu was hij in staat, deze bijna vertwijfelende lieden door eene zoete hoop op redding te kunnen vertroosten.
Geen wonder dus, dat de brave man de trappen van het Raadhuis blijmoediger en vlugger besleeg, dan hij sedert lang had gedaan; naauwelijks treedt hij de ruime raadzaal binnen, of de glans van vergenoegen, die op zijn aangezigt te lezen staat, valt terstond den aan beide zijden geplaatste Raadsheeren, die hunne blikken vol nieuwsgierigheid en verlangen op hem gevestigd houden, bemoedigend en heilspellend in het oog.
Nu gaat hij, vriendelijk groetende, het achtbare hoofd ontbloot, door de rijen der vergadering heen

{==78==} {>>pagina-aanduiding<<}

en de tribune aan het einde der zaal beklommen hebbende, wenkt hij met de hand; er heerscht een diep stilzwijgen; aller blikken zijn met eene uitdrukking van blijde verwachting op den spreker gevestigd.
‘Achtbare heeren!’ zegt van der werff, zich met vuur tot de vergadering rigtende, ‘medehelpers in de zware taak, eene door honger en ellende uitgeputte burgerij voor een' onvermijdelijken ondergang, hun door Spanje's tirannij gedreigd, te behoeden! De God der heerscharen heeft den nood van Israël aangezien: een heldere lichtstraal is door de duistere nevelen der toekomst gebroken; de naar alle menschelijk doorzigt hoopelooze toestand der stad houdt op zulks te zijn. Niet te vergeefs hebt gij uw vertrouwen op den Almagtige gevestigd, niet te vergeefs uwe heilige zaak, de verdediging van uw goed en leven aan den edelen willem van oranje opgedragen, niet te vergeefs uwe hoop gesteld op Hollands vertegenwoordigers; beiden hebben zich vereenigd alles aantewenden, om deze geprangde vest voor 's vijands moordzucht te behoeden; hunne krachten waren te gering, om het Spaansche heir in deszelfs sterkten te overvallen en te verdelgen; maar dit land, eenmaal door onze Voorvaderen aan de golven ontwoekerd, is lot onze redding op nieuw voor dat element, min vreeslijk dan Spanjes dwangketen, opengesteld. Reeds zijn Maas- en IJssel-dijken doorgraven, de sluizen te Rotterdam, Schiedam en elders geöpend; met snelle vaart stroomt het

{==79==} {>>pagina-aanduiding<<}

water binnen; reeds heeft het de landscheiding van Delfsland bereikt: spoedig hoop ik, zullen deszelfs golven tegen onze muren kabbelen en den verschrikten vijand tot den aftogt noodzaken. Weldra zult gij dezelfde plaatsen, waar nu nog het rustige vee graast, zien wemelen van Hollandsche en Zeeuwsche kielen, tot ontzet der stad genaderd; weldra zult gij hunne vuurmonden dood en verderf over de belegeraars hooren uitbraken. Ik zie het, mannen, tranen van aandoening bevochtigen uwe wangen; laat ze vrij vloeijen, die offers der dankbaarheid gewijd! Ja, achtbare medeburgers, groote opofferingen kost het behoud onzer stad aan het dierbare Vaderland! Tonnen schats zijn benoodigd, om de door het water aanterigtene schaden te herstellen; reeds zag het, door den oorlog uitgeputte, Vaderland zich genoodzaakt, duizenden optebrengen, om het ontzet te beproeven; volvaardig werd dit offer volbragt; kooplieden ledigden hunne kassen van de door nijverheid en zuinigheid verkregene penningen; edele vrouwen ontdeden zich van hare sieraden en boden ze aan, om den Prins in staat te stellen onze stad voor den ondergang en het vijandelijke staal te behoeden; laten ook wij dan toonen, broeders, deze offers der edelmoedigheid niet onwaardig te zijn, en, is het Gods wil, liever, als mannen van eer, onder de puinen der stad ons graf vinden, dan ooit met eenen verraderlijken vijand in onderhandeling te treden!’
Tranen van gevoel stroomden den vaderlandslievenden man, gedurende het uitspreken dezer rede,

{==80==} {>>pagina-aanduiding<<}

langs de wangen; uit elke zijner bewegingen blijkt, dat zijne ziel doordrongen is van de woorden, die zijn mond spreekt; de geheele Raad is als door een' elektrieken schok bewogen; aller gelaat teekent vreugde, gerustheid, moed, om het grootste gevaar te tarten; zij heffen in stilte hunne harten tot den troon des Almagtige op; menige dankgalm stijgt omhoog; menige heilige gelofte, om voortaan liever het zwaarste lot te tarten, dan lafhartig de zaak des Vaderlands en der benaauwde stad optegeven, en voor eenen bloeddorstigen en trouweloozen vijand te bukken.
Nu worden de klokken geluid; de getrouwe burgerij snelt in massa naar het Raadhuis en vereenigt zich voor de pui van hetzelve; hier wordt hun door van der does in weinige, maar krachtvolle woorden, de blijde mare bekend gemaakt.
Jubeltoonen doen nu de lucht weêrgalmen; hier stort een grijsaard op de kirieën, heft zijn' zwakken blik ten Hemel en looft dankbaar den Algoede; dáár dringt zich een jongeling door de juichende menigte heen, om zijne bejaarde of kranke ouders met dit heilrijke nieuws te verheugen; ginds drukt eene liefderijke moeder haren zuigeling met verdubbelde teederheid aan het hart; de hoop herleeft in haren boezem, dat de nu uitgedroogde bronnen spoedig nieuw levensvocht zullen doen stroomen, om het van honger schreijend wicht te laven; elders werpt zich eene beminnende vrouw in de armen van haren echtgenoot; hare vrees, dat zij eenmaal ten

{==81==} {>>pagina-aanduiding<<}

prooi van baldadige soldaten zal strekken, is bijna verdwenen. Deze jonge maagd valt hare moeder om den hals; de natuur deed haar beven voor een gevaar, waarvan zij den aard niet eens kende; dat gevaar houdt nu op; de maagdelijke boezem juicht! Maar scheiden wij van een tafereel, waarvan de beschrijving verre boven mijne krachten is, en keeren wij liever naar de raadzaal terug.
Van der werff heeft de tribune verlaten en zich op zijnen gewonen zetel aan het hooger einde der zaal geplaatst; de andere burgemeesters zitten aan zijne regter-, van der does aan zijne linkerhand. Van der werff geeft in overweging, of, daar het Spaansche leger de toegangen tot de stad, tot nu toe door de boden gebezigd, meer en meer afsluit, en de doortogt derwaarts dus hoe langer hoe moeijelijker wordt, ja eindelijk bijna geheel onmogelijk zal zijn, een der leden ook een middel weet uittedenken, hetwelk eenigzins hierin zou kunnen voorzien.
Daar geen der raden het voorgestelde beäntwoordt, staat van der does op, wendt zich tot de vergadering en zegt: ‘Vermits het, mijne heeren, schijnt, dat zich aan niemand uwer een gepast middel opdoet, om in deze belangrijke zaak te voorzien, zal ik de vrijheid nemen, eene mij, te dezen opzigte, juist te binnen schietende gedachte, aan ulieder oordeel en de uitspraak der Heeren Burgemeesteren te onderwerpen.
‘Het is den meesten uwer, Edel Achtbare Heeren,

{==82==} {>>pagina-aanduiding<<}

voorzeker niet onbekend, dat de Romeinen, het krijgshaftigste, maar ook tevens heerschzuchtigste volk der aarde, bijna den geheelen, toen bekenden aardbol onder hunnen ijzeren schepter wisten te doen buigen, en daardoor het uitgestrektste en magtigste rijk tot stand bragten, dat immer te voren had bestaan of welligt ooit bestaan zal. De beginselen dezer uitgestrekte Monarchij waren, gelijk die van vele andere, gering; Rome in den beginne zwak en alleen op zich zelve staande, werd van alle kanten door dappere en oorlogszuchtige volkeren omringd, die den nieuwen staat met geen goede oogen kunnende aanzien, deszelfs aanwas door gedurige aanvallen zochten te snuiken; de nood herschiep dus de Romeinsche burgers in soldaten en deed hen weldra hunne aanvallers in moed en list overtreffen. Daar het nu meermalen gebeurde, dat de stad, door vijandelijke drommen ten naauwste ingesloten, van het leger werd afgescheiden en de gemeenschap met hetzelve moeijelijk, ja schier onmogelijk werd gemaakt, kwamen zij op de gedachten, dezelve door middel van duiven, met briefjes, onder de vleugelen vastgemaakt, te onderhouden; deze vogels namelijk, vast aan de stad gewend, werden, reeds voordat de gemeenschap was afgebroken, naar het leger gezonden, vanwaar zij losgelaten, spoedig hun verblijf weder opzochten; deze vliegende boden, waardoor de Romeinen, te allen tijde, en zonder dat de belegeraars zulks met mogelijkheid konden beletten, in staat waren berigt te erlangen van elke beweging des vijands en hier-
{==83==} {>>pagina-aanduiding<<}
naar hunne maatregelen te nemen, waren hun, in vele gevallen, van de grootste dienst; ook is dit middel sedert dien tijd meermalen door andere volkeren, die het nut er van inzagen, nagevolgd; zelfs heeft men in ons Vaderland zich er van bediend gedurende het beleg van Haarlem en er zich wel bij bevonden. Indien u Edel Achtbaren dus hunne goedkeuring er aan hechten, zouden wij ook voor Leyden de proef van dit middel kunnen nemen.’
Elk der aanwezigen betuigt zijn volkomen genoegen met den voorgestelden maatregel, maar eenigen geven hunne vrees te kennen, dat er, bij den bestaanden hongersnood, welligt in de geheele stad geene duiven zullen te vinden zijn.
Op dit oogenblik bespeurt men eenige beweging in den Raad; een der leden staat op en verlaat de zaal, zonder eenige reden voor zijn overhaast vertrek te geven; in de meening dat hetzelve door eene plotselijke ongesteldheid veroorzaakt wordt, gaat men met beraadslagen voort, zonder verder aan dit geval te denken.
Van der does erkent, dat deze vrees gegrond is, en dat, wat hem betrof, hij slechts ééne bode zou kunnen vinden, die hij dan ook van harte tot het gemelde doel aanbood.
Van der werff, het woord opvattende, neemt deszelfs aanbod aan en bedankt van der does uit naam van den Raad voor zijne liefde jegens zijne medeburgers, welke hij ook nu weder zoo treffend doet blijken, daar het hem niet onbekend is, hoe-
{==84==} {>>pagina-aanduiding<<}
zeer adelgonde, zijne echtgenoote, aan dit diertje, door haar zelve opgekweekt, is gehecht.
Van der does verzekert echter, dat zijne gade, ofschoon veel genegenheid voor haar duifje koesterende, met het grootste genoegen dit geringe offer aan de ongelukkige stad zal brengen.
Op ditzelfde oogenblik komt willem cornelisz., dezelfde, die, eenige oogenblikken te voren, de zaal verlaten had, met een overdekt korsje aan den arm terug, treedt met een' glans van vergenoegen op het gelaat, voor den Burgemeester en ligt het kleed af; acht duiven bevinden zich in het korsje; ‘hier zijn de boden!’ roept hij vol vreugde uit.
Diep zijn alle aanwezigen getroffen door 's mans edelmoedig aanbod bij den drukkenden hongersnood, waarin de rijkste, zoo min als de armste, het gemeenste voedsel in genoegzame mate voor zich en zijn gezin kan bekomen.
‘Edel mensch!’ zegt van der werff, terwijl een traan in zijne oogen blinkt, ‘door uw aanbod bewijst gij der stad eene onbetaalbare dienst, maar ontrukt tevens aan eene oude ziekelijke moeder hare laatste verkwikking; het is groot van u gehandeld, het heil uwer medeburgers en van uw dierbaar vaderland boven alles, ja zelfs boven uwe kinderliefde te stellen; maar het zou van onze zijde onedel gehandeld zijn, indien wij dit groote offer onvoorwaardelijk aannamen; vier uwer duiven tot boden gebezigd, zullen, hoop ik, onder Gods zegen, voldoende zijn ter bereiking van het edele doel,

{==85==} {>>pagina-aanduiding<<}

waarmede zij worden aangeboden; dat de overige uwer kranke moeder tot lafenis strekken!’
‘Bestevaêr!’ roept cornelisz., terwijl tranen van gevoel zijn gelaat bevochtigen; hoe schoon blinkt uw edel hart in al uwe daden door; gij vergeet uwe eigene deugden, uwe tallooze opofferingen ten dienste der stad en verhoogt de waarde der geringste pligtsbetrachting van de zijde uwer burgers. Maar ik mag mij geene onverdiende eer toeëigenen; hoor mij en gij zult zelf erkennen, dat ik geene aanspraak heb op den mij zoo ruimschoots toegezwaaiden lof. Het is waar; ik snelde naar huis om mijne duiven te halen en u aan te bieden, maar naauwelijks heb ik den drempel mijner woning betreden, of mijn besluit wankelt reeds. ‘Zijt gij het willem?’ roept mijne moeder, die mij aan mijn' gang meende te kennen; eene trilling beving mijne leden; - het eenige, waarmede ik mijne kranke moeder kon verkwikken, wilde ik haar ontrukken. Ik snel het vertrek binnen; de brave vrouw steekt het vermagerd gelaat door de bedgordijnen: ‘Mijn God, willem!’ zegt zij, ‘hoe ziet gij zoo bleek, wat schort u?’ ‘Niets, niets, lieve moeder!’ zeide ik, het gezigt van haar afwendende. Nu barst zij in tranen uit. ‘Willem; willem!’ roept zij smeekende, ‘zeg mij in Gods naam, wat is u overkomen? waarom zoekt gij mij te ontwijken?’ Dezen smeekenden blik van den oorsprong mijns levens, die daar mat en krachteloos nederligt, kan ik niet verdragen; ik stort op mijne knieën voor hare sponde neder. ‘Moe-
{==86==} {>>pagina-aanduiding<<}
der, moeder!’ riep ik, bijna in tranen stikkende ‘vergeef mij, vergeef mij! uw zoon wilde u het laatste levensonderhoud onttrekken!’ - en stamelende, bevende, verhaalde ik haar het gebeurde en gaf mijn oogmerk, waarvan ik nu afzag, aan haar te kennen. Eensklaps droogen hare tranen op; een glans van Hemelsch vergenoegen verspreidt zich op haar gelaat, een ongewoon vuur schittert uit hare door ouderdom verzwakte oogen; ‘Zoon, vreugde mijns ouderdoms, nader, dat ik u aan mijn boezem drukke,’ zegt zij, mij in hare armen nemende en mijn gelaat met kussen bedekkende; ‘O God! ik dank u, dat Gij mij deze vreugde hebt doen beleven! En nu willem, spoed u, uw edel voornemen ten uitvoer te brengen; de zielevreugde, welke ik op dit oogenblik geniet, van een' zoo braven zoon het aanzijn te hebben gegeven, schenkt mijn afgeleefd ligchaam nieuwe krachten. Alle voedsel is mij goed!’ ‘Neen, moeder,’ zeide ik, hare hand met kussen bedekkende, ‘ik wil u niet alles ontnemen; sta mij slechts toe, vier mijner duiven tot heil der stad te mogen aanbieden, en dat de overige u zoolang mogelijk tot die verkwikking strekken, waarvoor ik alle gespaard had.’ ‘Neen, mijn zoon,’ zegt zij met eene vaste stem, ‘geene bete er van zal over mijne lippen komen; zij zouden mij als alsem smaken; de gedachte, dat hetgeen mij tot spijze strekte, welligt tot het behoud mijner ongelukkige stadgenooten hadde kunnen bijdragen, zou mij een zoodanig maal slechts verbitteren, geenszins tot verkwikking doen strekken.

{==87==} {>>pagina-aanduiding<<}

Uwe kinderliefde is mij genoeg bekend, beste willem en strekt tot sieraad en vreugde van mijnen ouderdom; maar dat gij toont een Neêrlandsch hart te bezitten, en alles, ook uwe kinderliefde, aan het dierbaar vaderland kunt ten offer brengen, - dit, mijn zoon, geeft mij een' voorsmaak van de zaligheid der Hemellingen. Spoed u dan, om uwer liefde te mijwaarts wille, uw eerste voornemen ten uitvoer te brengen; mijn zegen zal u vergezellen!’ Bij deze woorden omhelsde zij mij nog eens innig en teeder en ik snelde heen, om haar bevel te volvoeren.
De geheele vergadering is tot weenens toe bewogen, aan alle kanten klinken de woorden: ‘Edel, - braaf - gehandeld!’ Van der werff staat op, drukt den edelen cornelisz met vuur aan het hart; ‘Man,’ roept hij uit, - ‘en gij wilt, dat men eene daad als de uwe geen' lof waardig keure, omdat uw braaf vaderlandlievend hart ook tevens van kinderliefde gloeit? In mijne oogen verhoogt dit uw offer en is er geen lof te groot, om aan hetzelve toe te kennen; van nu af aan zullen de duiven in uw geslachtswapen pronken, opdat uwe nakomelingen tot in de verste dagen roemen mogen op de Vaderlandsliefde, eenmaal door hunnen voorzaat bewezen!’
Een daverend handgeklap der aanwezigen doet de zaal weêrgalmen, getuigt van hunne goedkeuring en dat zij in staat zijn, al het edele en schoone, dat in de daad van willem cornelisz opgesloten ligt, te gevoelen.



{==88==} {>>pagina-aanduiding<<}

Zesde hoofdstuk.

Valdez, door zijne officieren tot den storm gedrongen.

Terwijl de edele burgers der geprangde stad, als om strijd, wedijveren, in volharding en zelfsopoffering, - terwijl de grootmoedige van der werff zijne eigene deugden over het hoofd ziet en slechts die van anderen roemwaardig keurt, en terwijl de hoop op ontzet de harten dezer braven doet juichen, zullen wij ons voor eenige oogenblikken elders wenden en tot valdez terugkeeren, dien wij het buitengoed van van bronkenhorst in vollen ren hebben zien verlaten, om zich naar het leger te spoeden.
Naar alle waarschijnlijkheid is hij reeds aldaar aangekomen, zit er in het midden van zijnen krijgsraad en beraadslaagt over de beste middelen, om de stad tot overgave te dwingen, of onderhoudt zich met eenige uitgewekenen, ten einde, zoo mogelijk, datgene, wat men hem niet goedschiks toe wil staan, door list of verraad te verkrijgen, want geweld schijnt

{==89==} {>>pagina-aanduiding<<}

hij voor als nog niet te willen aanwenden. Welligt ook wandelt hij, meer aan zijne liefde, dan aan krijgszaken peinzende, in het sterreboschje, achter den tuin van zijn hôtel gelegen, luistert, of luistert niet naar het gezang van tallooze vogelen, en denkt slechts aan zijue magdalena, wier bekoorlijk beeld hem steeds voor den geest zweeft, wier laatsten kus hij nog op zijne lippen voelt branden. Van deze drie mogelijke gevallen zullen wij ons bij het laatste bepalen.
De hemel is helder, de zon schiet hare brandende stralen neêr op den tuin van het hôtel, door den Bevelhebber tot zijn verblijf gekozen, en zoo veel verstand heeft de liefde dezen nog overgelaten, dat hij liever onder de schaduw der bladerrijke boomen van het sterreboschje, dan in den openen tuin, zijn geluk en zijne liefde overpeinst.
Reeds een' geruimen tijd heeft hij de lanen van het sterreboschje doorkruisd, terwijl zich zijne gedachten zoo geheel met het beeld der beminnelijke maagd bezig houden, dat hij van het hem omringende weinig ziet en niets hoort, - reeds heeft zijn Adjudant riëgo, die hem eene zaak van belang moet mededeelen, eenige oogenblikken aan zijne zijde gegaan en driemaal gehumd, - eer de Bevelhebber, eenigzins onthutst, het hoofd omdraait, zijn' Adjudant vrij norsch aanziet en zegt: ‘Wat wilt gij? of zijt gij mijn bevel vergeten, dat ik buiten hooge noodzakelijkheid niet in mijne overdenkingen wil gestoord zijn?’

{==90==} {>>pagina-aanduiding<<}

Riëgo (zich buigende). Het zou mij smarten, uwe bevelen in 't minste te overtreden, maar dewijl juist de uitzondering, in dezelve begrepen, plaats heeft en het uiterst noodzakelijk is, u met het ons dreigend gevaar bekend te maken, zoo dacht ik....
Valdez (hem in de rede vallende). Het zou mij aangenaam zijn, Mijnheer de Adjudant, dat gij uw rapport met weinig woorden geliesdet te maken.
Riëgo. Om aan uwen wensch in dezen te voldoen, vind ik mij genoodzaakt, kortelijk mede te deelen, wat ik zoo op dit oogenblik ben te weten gekomen, namelijk, dat de Prins van oranje besloten heeft, de stad, het koste wat het wille, te ontzetten en te dien einde....
Valdez (ongeduldig). Eeuwige talmer! - En te dien einde op ons leger aanrukt; - nu, des te beter, wij zullen hem afwachten, hem verslaan en daardoor de stad tot de overgave noodzaken, ja misschien wel de rust in geheel Nederland herstellen.
Riëgo. Met uw verlof, Veldheer, indien de Prins alleen met zijn leger op ons aanrukte, ware het niet te betwijselen, aan wiens zijde de triomfliederen zouden worden aangeheven, maar zijne magt hiertoe niet genoegzaam achtende, heeft hij naar andere hulpmiddelen omgezien en.....
Valdez. Genoeg, - ik begrijp u; maar al heeft hij ook de hulp van al de Duitsche Vorsten ingeroepen, zullen zij te vergeefs pogen, mij het beleg te doen opbreken; ik wenschte slechts, dat het door u zoo gevreesde ontzet, hoe eerder hoe liever, kwam opdagen.

{==91==} {>>pagina-aanduiding<<}

Riëgo. Dewijl hetzelve reeds werkelijk in aantogt is, zult gij uwen wensch dienaangaande misschien al te spoedig vervuld zien, en indien het u geliefde, mij te laten uitspreken, zou het mij weinig moeite kosten, u te overtuigen, dat onze wapenen niet in staat zijn, om hetzelve af te weren.
Valdez (driftig). Ik geloof, dat de vrees u dezen dag om het hart is geslagen; al voerde ook de duivel, als bondgenoot van den Prins, zijne benden aan, dan nog (op zijn zwaard slaande) zou ik hun toonen, dat mijn degen nog niet in de schede verroest is, - maar zeg op, waarin bestaat dan die gevreesde magt?
Riëgo (eenigzins geraakt). Noch in hulptroepen van Duitsche Vorsten, noch in benden, door den duivel aangevoerd, maar in de baren der zee, die gereed zijn, u, mij, en het geheele heir te verzwelgen!
Valdez (den Adjudant verwonderd aanziende). Raast gij, riëgo? of hebt gij voorgenomen, mijn geduld op de proef te stellen? wat gaat mij de zee aan, of wat heeft deze in 's Hemels naam gemeens met het ontzet, dat de Prins zou aanvoeren?
Riëgo. Alles, Bevelhebber! Dit lage land, eerst voor weinige eeuwen door de vlijt van zijne bewoners aan de zee ontwoekerd, wordt op vele plaatsen, alleen door zware dijken, tegen het geweld van het water beschut; oranje nu, geene kans ziende, om ons, door de kracht zijner wapenen of de hulp der Duitsche Vorsten te bestrijden, heeft het, dit

{==92==} {>>pagina-aanduiding<<}

land omringende, element te baat genomen; reeds zijn alle sluizen geopend, de zeedijken op verscheidene plaatsen doorgraven en het water, met geweld landwaarts instroomende, is tot op een geringen afstand van onze legerplaats genaderd.
Valdez nadenkend de hand aan het voorhoofd slaande, schijnt een oogenblik in diepe gedachten verzonken; verschillende aandoeningen teekenen zich op zijn gelaat; eindelijk keert hij zich tot den Adjudant:
‘Zijt gij van de waarheid uwer gezegden overtuigd?’
Riëgo. Geloofwaardige personen hebben mij de verzekering van het door mij gerapporteerde gegeven; reeds zijn eenige uwer Officieren van de zaak onderrigt, en bevinden zich hier om uwe bevelen te vernemen.
Valdez. Des te beter, - doe zoo spoedig mogelijk den krijgsraad vergaderen; binnen een uur zal ik mij in deszelfs midden bevinden, om onderling te beraadslagen, wat ons in dit onvoorzien geval zal te doen staan.
De Adjudant buigt zich en vertrekt, om de bevelen van zijnen Veldheer te volvoeren.
Valdez, nu aan zich zelven overgelaten, wordt door verschillende gedachten geslingerd; zijn toestand is verre van aangenaam te zijn; liefde, pligt en trotschheid voeren een' fellen strijd in zijn gemoed; de eerste raadt hem, van deze gebeurtenis gebruik te maken, om het beleg, onder schijn van noodzakelijkheid op te breken, waardoor hij het hart zijner beminde magdalena onafscheidelijk aan zich zou

{==93==} {>>pagina-aanduiding<<}

verbinden, en het gelukkig oogenblik zijner vereeniging met haar bespoedigen. Pligt en trotschheid verzetten zich echter hier tegen; de eene houdt hem voor oogen, dat hij zich op die wijze aan ontrouw jegens den Koning zou schuldig maken; de andere, dat naar alle gedachten de Officieren geenszins met een zoodanig besluit zullen tevreden zijn, en dat hij van de driftigsten onder hen menige beleediging zou moeten verduwen, zonder die te kunnen of te durven straffen, eensdeels omdat hij zelf overtuigd zou wezen, niet volgens pligt en geweten te handelen, en anderendeels, omdat het te vreezen stond, dat, zoo hij de weêrspannigsten zijner Officieren strafte, dezen hem op hunne beurt bij den Koning of den Gouverneur zouden beklagen, in welk geval hij moeite zou hebben om zich te verantwoorden.
Reeds is de krijgsraad vergaderd en zien de aanwezige Officieren met verlangen de komst des Bevelhebbers te gemoet, toen deze, zonder nog tot een vast besluit gekomen te zijn, de zaal intreedt en hun den, door oranje gedanen stap en den dreigenden aanwas van het water, voor zoo verre hij zelf daarmede bekend is, openlegt, vervolgens als zijn gevoelen te kennen gevende, dat het, in dezen toestand van zaken, welligt het veiligste zou zijn, het beleg op te breken en zich niet bloot te stellen, om onder de golven der landwaarts instroomende zee bedolven, of ten minste in hunne verschansingen als opgesloten te worden, als wanneer het den Nederlanderen met eene geringe zeemagt lut-
{==94==} {>>pagina-aanduiding<<}
tel moeite zoude kosten, dezelve één voor één te vernielen.
Eenigen der aanwezigen deelen in dit gevoelen; de meesten stemmen er echter niet in mede, maar verklaren, liever hun leven op het slagtveld, of op welk eene andere eervolle wijze dan ook, te willen eindigen, dan eene stad, welker bemagtiging slechts van hen afhing, lafhartig te verlaten, en dat men dus veeleer bedacht moest zijn, om de vest zoo spoedig mogelijk te bestormen, waardoor men zich niet alleen eene veilige wijkplaats zou verzekeren, maar daarenboven al de kosten, door den Prins tot ontzet der stad besteed, tot eene nuttelooze geldverspilling zou maken.
Nu geeft valdez te kennen, dat hij niet ontveinzen wil, dat het laatste middel, indien het met een' goeden uitslag wierd bekroond, roemrijk en voordeelig zou zijn, - roemrijk, dewijl men de vest, zoo als hij reeds meermalen in den Raad had gezegd, op die wijze, om zoo te spreken, in het aanzien des vijands zou nemen, - voordeelig, dewijl, zoo als de spreker te regt aanmerkte, de stad hun een veilig verblijf tegen het hen dreigende element zou aanbieden; wat den vijand betrof, om dezen af te weren, behoefden zij geene schuilplaats; hunne wapenen zouden daartoe genoegzaam zijn. ‘Om echter’ - dus ging de Veldheer voort, ‘eene zaak wel in te zien, moet men ze niet van één' maar van alle kanten beschouwen, en het voor en tegen met elkander vergelijken; dit behoort ook hier te

{==95==} {>>pagina-aanduiding<<}

geschieden, want het was, wel onwaarschijnlijk, maar toch niet onmogelijk, dat de storm, hoe dapper ook aangevangen, geen goede uitkomst opleverde, maar gesteld eens, de goede uitslag ware aan geen' twijfel onderhevig, zoo behoorde toch vooraf alles tot den storm in gereedheid te worden gebragt, en hier mede kon ligt zooveel tijd verloopen, dat het aandringende water hen overviel, en tot een overhaasten - welligt alsdan reeds niet meer doenlijken - aftogt noodzaakte.’
Nu staat een der Officieren op en geeft den Veldheer te kennen, dat, volgens getuigenis van eenige dorpbewoners, de landerijen rondom Leyden veel hooger liggen dan Delftsland, van welken kant het water moest komen, zoodat men, buiten zwaren storm en springvloed, geene vrees hoegenaamd er voor behoefde te koesteren.
Valdez, die nu geene uitvlugten meer weet uit te denken, van alle zijden geperst wordende, om zijne toestemming tot de bestorming te geven, schijnt eenige oogenblikken besluiteloos; eindelijk keert hij zich tot de vergadering: ‘Welnu, mijne heeren,’ zegt hij met drift, daar gij allen volstrekt den storm schijnt te begeeren, wil ik u hierin niet langer tegen zijn.’ Naauwelijks heeft de Veldheer deze woorden geüit, of een zacht gemompel doet zich in de zaal hooren; sommigen slaan, als bij voorraad, reeds de gespierde vuist aan het gevest van het zwaard, - op het gelaat van anderen vertoont zich een vreeslijke glimlach, die reeds voorspelt, welk lot Leyden's

{==96==} {>>pagina-aanduiding<<}

dappere burgers boven het hoofd hangt; Kapitein corion, die zich mede onder de aanwezigen bevindt, blikt grijnzend op zijn' dolk en beeft van vreugde. ‘Alvorens echter,’ zoo gaat de Veldheer voort, ‘tot den storm over te gaan, behoud ik mij nog twee dagen voor, om zoo mogelijk de stad door zachtheid te winnen; mislukken mijne pogingen, dan zal straks aan uw verlangen worden voldaan.’
Nu deed hij den krijgsraad, die over dit uitstel bromde, morde en vloekte, uiteengaan, en zich met jan de huiter en eenige andere uitgewekenen in zijn kabinet begeven hebbende, werden er verscheidene vleijende en met de schoonste beloften vervulde brieven, - waarbij de inwoners verzocht werden, onder vrijgeleide het leger te bezigtigen, en zich persoonlijk van de onmogelijkheid eens ontzets te overtuigen, - opgesteld en naar de stad gezonden.
Reeds is er een der twee dagen verloopen, zonder dat valdez eenig antwoord op zijn schrijven bekomen heeft; met het hoofd op de hand leunende, zit hij in zijn kabinet, alleen jan de huiter bij zich hebbende; deze zoekt de hoop bij den Veldheer op te wekken, dat men in de stad eindelijk het nuttelooze eener lange verdediging zal inzien en zich waarschijnlijk nu reeds bezig houdt, om de voorslagen tot een vergelijk te overleggen, waaraan hij het dan ook toeschrijft, dat er nog geen antwoord is gekomen, hetgeen hij vooral op zijnen brief, aan den Heer van Noordwijk gerigt, te gemoet ziet.

{==97==} {>>pagina-aanduiding<<}

Valdez, weinig geloof aan de fraaije woorden van dezen uitgewekene hechtende, is juist bezig, die te wederleggen, toen een oppasser binnentreedt en hem een' brief, zoo even bij de voorposten aangekomen, overreikt. Met drift, terwijl eene blijde verwachting op zijn gelaat geteekend is, rukt de Veldheer den brief open, doch naauwelijks heeft hij eenige regels gelezen, of de vreugde op zijn gelaat wordt door een' gloed van toorn vervangen en, den brief vol toorn in de handen frommelende, roept hij uit: ‘Hardnekkiger schepselen, dan die van der werff en van der does, zijn er, geloof ik, op Gods aardbodem niet te vinden, maar, dwingt men mij te stormen, het bloed hunner medeburgers kome op hun' onbuigzamen kop; ik wasch mijne handen in onschuld!
Jan de huiter. Men slaat dan uwe aanbiedingen van de hand, Veldheer?
Valdez. Volkomen; zij schrijven, alleen oranje als 's Konings Stedehouder te eerbiedigen, en verzoeken mij vrijgeleide, om met den Prins over het te geven antwoord, hetwelk zij ons alsdan, binnen acht dagen, willen doen toekomen, te beraadslagen; zij moesten echter begrijpen, dat ik zoo onnoozel niet ben, om mij door dit listige voorstel te laten bedotten en zeer goed hun plan doorzie, om op deze wijze den Prins, dien ik als den grootsten en gevaarlijksten vijand des Konings beschouw, over hunnen toestand en hetgeen zij van hem te hopen hebben, te kunnen onderhouden.

{==98==} {>>pagina-aanduiding<<}

De Huiter. Ik bewonder uwe scherpzinnigheid, waarmeê gij dadelijk eene list doorziet, die het uw' vijanden waarschijnlijk veel moeite en overleg heeft gekost, om uit te denken. Ik zou mij niet durven toekennen, den sluijer dier list te hebben kunnen opligten; maar uw gevoelen gehoord hebbende moet ik bekennen, volkomen er mede intestemmen, daar de Prins van oranje, zoo als gij te regt aanmerkt, de eigenlijke opstoker en onderhouder van den opstand is, en hij onder den schijn van 's Konings belangen te willen behartigen, door het volk met zachtheid en naar deszelfs vrijdommen te regeren, slechts zijne eigene grootheid op het oog heeft, en, indien hem, - hetgeen God verhoede, - zijne pogingen gelukken, hun weldra tonnen zal, dat zij van Vorst veranderd zijn, zonder iets daarbij te hebben gewonnen, ja, dat zij noodeloos goed en bloed voor eene onregtvaardige zaak hebben opgeofferd.
Valdez. Jammer maar, dat het onmogelijk is, het meerendeel der Nederlanders van de waarheid, in deze uwe woorden vervat, te overtuigen; zij schijnen een onwankelbaar vertrouwen te hebben gevestigd op dezen listigen Prins, die door allerlei middelen hunne harten zoekt te winnen. Hij alleen is de ziel van den opstand; zonder dit middelpunt, om hetwelk zich allen vereenigen, ware het land reeds lang weder tot rust gekeerd. Het is te bejammeren, dat mijn plan, om Delft te verrassen, en mij daardoor van dit hoofd der rebellen meester te

{==99==} {>>pagina-aanduiding<<}

maken, door de trouwloosheid van een' der zaâmgezworenen is verraden en oranje, van het gevaar verwittigd, tijd heeft gehad, om de stad van troepen te voorzien en onzen aanslag te verijdelen; - want voorzeker, door het veroveren van tien steden zou ik den Koning minder dienst hebben bewezen, dan door hem willem van oranje in handen te leveren.
Het spreekt van zelf, dat jan de huiter, die niets meerder zocht, dan zich in de gunst des Veldheers te dringen, al deszelfs woorden beäamde en hem zoo veel mogelijk zocht te vleijen. Zij verlieten elkander als de beste vrienden, de een op middelen peinzende, om zijnen medeburgers dezelfde lafhartigheid in te boezemen, die hem bewogen had, om der goede zaak in het gevaar den rug te keeren; - en de ander, den neteligen toestand overwegende, waarin hij zich door de dapperheid der Leydenaren, of, gelijk hij het noemde, door hunne hardnekkigheid, gebragt zag.
Terwijl dit in het hoofdkwartier en onder de officieren voorviel, had de tijding van het aandringend water, ook bij de soldaten, verschillende tooneelen van verwarring veroorzaakt; in 't eerst was hun de vrees zoo geweldig om 't hart geslagen, dat het den officieren groote moeite kostte, hen te bewegen, niet lafhartig hunne posten te verlaten en zich door eene schandelijke vlugt te brandmerken.
Zoo als het meer gaat met lieden, die geen vast karakter bezitten, zoo ging het ook hier; naauwe-
{==100==} {>>pagina-aanduiding<<}
lijks waanden zij zich, na de onderrigting der burgers en de geruststelling hunner officieren, voor het gevreesde gevaar beveiligd, of hun angst sloeg tot moedwil en spotternij over; men lachte met dezelfde zaak, waarvoor men een oogenblik te voren nog beefde; eenigen waren zelfs vermetel genoeg, om zich tot onder de wallen der stad te wagen, schreeuwende, ‘Gaat nu op den toren, gij Geuskens en ziet het Maaswater aan’! als of zij wilden te kennen geven, dat de stedelingen zich met eene ijdele hoop op ontzet vleiden, maar dat men hen Spanjaarden niet ligt met eene valsche vertooning kan vervaard maken.
Dat het Leydsche gemeen op deze spotternij niets schuldig bleef, maar even hard weêrom kefte, zal elk gereedelijk beseffen, die eenigzins met het karakter der lieden uit de heffe des volks bekend is. Voorzeker rigtten deze wederzijdsche schimpreden niets anders uit, dan den haat van beide partijen zoo mogelijk nog te vermeerderen. Overigens laat mij de achting, welke ik aan mijne lezers en lezeressen verschuldigd ben, niet toe, hunne kieschheid door het aanhalen dier onwelvoegelijke of zoutelooze spotternijen te beledigen. Keeren wij liever tot valdez terug, die zich in de gehoorzaal bevindt, waar eene menigte officieren hem omringen, en als 't ware tot den storm zoeken te noodzaken.
Valdez. Ik bid u, mijne heeren, laat ons deze zaak bedaard afdoen; waartoe zoo vele overhaasting? van het ontzet, - dit erkent gij zelven, -

{==101==} {>>pagina-aanduiding<<}

is weinig of niets te duchten; daar nu de toenemende hongersnood ons de stad binnen kort wel in handen moet leveren, vraag ik u, waartoe noodelooze storm en bloedvergieting?....
Kolonel marion. Duid het mij niet ten kwade, Veldheer, maar gij zelf hebt ons, nu twee dagen geleden, verzekerd, den storm niet langer te zullen tegenhouden, indien het u mislukte, een vergelijk te treffen; - dit geval heeft nu werkelijk plaats; - waarom dan nog langer uitstel?
Verscheidene officieren, te gelijk. Ja, - waarom geen einde aan de zaak gemaakt?
Corion (driftig). De Veldheer schijnt bijzonder veel medelijden met de muiters te hebben en hen liever te willen sparen, dan 's Konings zaak te bevorderen.
‘Zwijg, vermetele!’ roept valdez, een woedenden blik op den kapitein slaande; - ‘het is voor 't laatst, dat ik u herinner, de achting, mijnen rang verschuldigd, niet uit het oog te verliezen; vermeet gij u dit nog eens, dan zal ik u naar de krijgswetten weten te straffen.’
Nu dringen eenige officieren, voor de gevolgen van dezen twist beducht, den vuur en vlam spuwenden kapitein met geweld de deur uit.
Kolonel marion. Zonder, in navolging van dezen doldriftigen krijgsgezel, mij aan uwe regtvaardige gramschap te willen blootstellen, zult gij het mij, hoop ik, ten goede houden, Veldheer, dat ik u opmerkzaam maak, hoe ligt gij, door deze zaak

{==102==} {>>pagina-aanduiding<<}

nog langer uit te stellen, het wantrouwen des Konings kunt gaande maken, en u daardoor aan bedroevende onaangenaamheden blootstellen. Ik smeek u dus, onze bede niet langer te weigeren.
Verscheidene officieren, den Veldheer omringende ondersteunen dit verzoek. Valdez vindt geenen uitweg meer, om hun langer te wederstaan. Nu eens wordt hij bleek als een doode, dan weder doet de toorn zijn gelaat gloeijen. In Godsnaam! roept hij eindelijk, razende van spijt, uit; - ‘storm, storm, zoo gij wilt, maar van uwe handen zal ik eens het buiten noodzaak vergoten bloed afeischen.’ ‘Dit kome op ons! Dit kome op ons!’ klinkt het door de zaal, terwijl de harten der Spanjaards juichen, dat het tijdstip eindelijk nadert, waarop zij hopen, zich op Leyden's dappere burgerschaar te zullen kunnen wreken.
‘Het zij dan zoo!’ zegt valdez: ‘maakt alles tot den storm gereed; eer dat de zon voor de derde maal is ondergegaan, zal ik denzelven aanvoeren.’ Een woesten blik op de aanwezigen slaande, spoedt hij zich de zaal uit, begeeft zich naar zijn kabinet, waar hij zich opsluit, en werpt zich, het gezigt met beide handen bedekkende, in een' leunstoel neder.
‘Het zij dan besloten, valdez!’ roept hij uit; ‘de stad zal eindelijk het trotsche hoofd voor geweld moeten buigen; uwe dapperheid, om dit beleg op zulk eene wijze ten einde te brengen, zal hemelhoog worden geprezen; weldra proukt ligt de orde van het gulden vlies op uw' borst!.... Maar wat

{==103==} {>>pagina-aanduiding<<}

baat u die roem, dat schitterend eereteeken, indien zij, die gij bemint, wier liefde gij geniet, u van zich stoot, uwe hand, met het bloed harer vrienden bevlekt, verachtelijk afwijst?... O liefde, o pligt, hoe foltert gij beurtelings mijn hart! zonder de eene te leven is mij even onmogelijk, als den anderen op te offeren, en helaas! beide laten zich niet vereenigen! Vreeslijke tweestrijd, hoe schokt gij mijne ziel!... Maar, de teerling is geworpen; de pligt, de drang van omstandigheden triomferen; de liefde moet zwijgen; het meisje is voor mij verloren, voor eeuwig verloren! Neen, neen! dit denkbeeld is te ijsselijk; het doodt, het vernietigt mij’! Nu springt hij in eeuen staat van wanhoop op, rukt zijne ridderorden en onderscheidingsteekenen af en werpt ze verachtelijk van zich. ‘Lig daar klatergoud, waarna duizenden streven’! roept hij in de grootste spanning uit, ‘bron van mijn onheil, voor mij hebt gij geene waarde meer; het hart mijner magdalena is voor mij van grooter waarde, dan al de rangen op aarde; een kus van hare lippen gaat mij boven duizend eereteekenen. Vaartwel dan, staat en rang! ik zal u der liefde ten offer brengen en, als een vergetene burger, in de armen eener dierbare gade gelukkig zijn! Maar... zal hare familie, die den Veldheer valdez dorst afslaan, hem, van alle waardigheid ontbloot, niet nog meer verachten’? ‘Gewis, ja!’ – roept hij, van woede stampvoetende, uit; - ‘dat zal zij; ook deze laatste hoop is verloren! Francisco is slechts geboren, om rampzalig te zijn, niet

{==104==} {>>pagina-aanduiding<<}

om de zuiverste vreugde, de vreugde der trouwe liefde, te genieten’!....
Nu stort hij weder op zijnen stoel neêr en brengt een' geruimen tijd in eenen toestand, na aan wezenloosheid grenzende, door; hij ligt met het hoofd en den rug achterover; zijne strakke, nu en dan het wit vertoonende oogen, zijn onbeweeglijk op den zolder gevestigd, zijne armen hangen als krachteloos neder; zijn geheel aanwezen schijnt hevig te worden geschokt; - eensklaps vallen zijne oogleden neder, de slappe arm krijgt zijne spierkracht terug, zijne hand strijkt over de diepe voren in het voorhoofd geploegd, zijn geheele ligchaam trilt; ‘Ja, ja, dat is mogelijk! nog is er hoop’! schreeuwt hij opspringende; ‘zij is een meisje, zij bemint mij; neen, niet alles is verloren’! (na eenige overdenking). Een luisterrijk feest, te harer eere aangerigt zal hare ijdelheid streelen; - als vreugde en liefde haar geheele hart beheerschen, zal ik mij aan hare voeten werpen, haar overtuigen, dat het mij onmogelijk was, anders te handelen, hare knieën omhelzen en mijne vergiffenis van hare schoone lippen afkussen; ik zal haar bezweren, mij hare vrienden te doen kennen, opdat geen' hunner een haar gekrenkt worde; de liefde zal op het maagdelijk hart zegepralen; duizelend zal zij aan mijn' borst zinken en zeggen: Ja, francisco, ik bid u, spaar hen en mijne liefde zal u er voor beloonen’! Deze gedachten doen hem eensklaps van troostelooze wanhoop tot de uiterste vreugde overslaan; hij waant

{==105==} {>>pagina-aanduiding<<}

het middel te hebben gevonden, om pligt, liefde, trotschheid, alles tevens te kunnen voldoen; zijn borst juicht; reeds klemt hij, in zijne verbeelding, het dierbare meisje in zijne armen; geen oogenblik langer wil hij het hem wachtende geluk uitstellen. Hij ontsluit de deur, geeft bevel, zijn vlugtste ros te zadelen en een paar minuten daarna snelt hij reeds, vlug als de wind, het zich voorgestelde geluk te gemoet.



{==106==} {>>pagina-aanduiding<<}

Zevende hoofdstuk.

Geschiedenis van Magdalena Moons.

Geen plan hebbende, den spoorslags rijdenden Veldheer te volgen, zullen wij liever terugkeeren tot zijne beminde, welke wij, bij eenen dergelijken rid van valdez, verlieten op het oogenblik, dat zij deszelfs wapperenden vederbos nastaarde; - te meer daar ik niet ontkennen kan, eenigzins nieuwsgierig te zijn, welke ontvangst dit belangwekkend meisje, bij Mevrouw de Douairière moons, hare hoogadelijke mama, - indien deze althans door het geklap der faam reeds van den minnehandel harer dochter onderrigt is, - zal te beurt vallen; alvorens echter hiertoe overtegaan, zal ik mijnen lezers welligt geene ondienst doen, door hen iets nader met deze magdalena moons, en den oorsprong harer liefde tot Don francisco de valdez bekend te maken. Om hieraan dan zooveel mogelijk te voldoen, zal ik er hun alles van mededeelen, wat er mij zelven van bekend is.
Magdalena was de jongste telg uit het huwelijk

{==107==} {>>pagina-aanduiding<<}

van den Wel-Edel Gestrengen Heere pieter moons, Ontvanger-Generaal over Holland en titulair Raad zijner Keizerlijke Majesteit karel V en van Freule dorothea van doesburg, beiden uit een adelijk Nederlandsch geslacht gesproten.
Reeds als kind beloofde zij, eene schoonheid van den eersten rang te zullen worden, ten minste naar den lof te oordeelen, dien de vriendinnen van Mevrouw moons het meisje toezwaaiden, 't geen zij gewoonlijk met den titel van lief engeltje begroetten. In hoe verre echter deze toenaam het rank opgroeijende meisje, welks blonde lokken, zacht als zijde, om eenen sneeuwwitten hals golfden, en in welks helderblaauwe oogen jeugdige vrolijkheid schitterde, wanneer zij, met een lach om het net gevormde mondje, hare tantes, nichten of andere welbekenden vrolijk dartelend te gemoet sprong, de ronde armpjes om hunnen hals sloeg en met een vriendelijk stemmetje vroeg: ‘hoe vaart tante’? of ‘ik heb u in lang niet gezien, Mevrouw; o, ik verlangde zoo naar u’! - In hoe verre, zeg ik, dit meisje deswegens den titel van engelachtig verdiende, of in hoeverre dezelve zijnen oorsprong aan eene vergeeflijke vleijerij der familie en kennissen van Mevrouw moons, die wel zagen dat mama niet ongaarne de ontluikende schoonheid harer dochter hoorde prijzen, verschuldigd was, is moeijelijk te bepalen; waarschijnlijk echter hadden beide die gevallen plaats en was het kind werkelijk bevallig, terwijl men, om mama eens regt in hare nopjes te brengen, er wel-
{==108==} {>>pagina-aanduiding<<}
levendheidshalve datgene bijvoegde, wat er aan het engeltje anders nog mogt ontbroken hebben. Wat echter van wezenlijker belang voor het volgende geluk van magdalena kon gehouden worden, was, dat zij, bij een zacht en gedwee karakter, reeds vroegtijdig een medelijdend hart en eene standvastigheid van ziel deed blijken, zoo als men maar zelden in een kind van hare jaren aantreft.
Het is dus niet te verwondereu, dat zij de oogappel van hare ouders was; haar vader scheen nooit opgeruimder, dan wanneer na afloop zijner bezigheden, de kleine lena (zoo noemde hij haar gewoonlijk) op zijn' schoot klouterde, zij hem een kus gaf, terwijl zij met hare kleine handjes de rimpels van zijn voorhoofd wegstreek, en hem zoolang plaagde en streelde, totdat hij haar het eene of andere sprookje of leerzaam verhaal, naar hare vatbaarheid ingerigt, mededeelde, als wanneer zij ook zoo aandachtig luisterde, alsof haar geluk of ongeluk onafscheidelijk van het wel onthouden der vertelling afhing; en toen haar vader, nadat magdalena naauwelijks den ouderdom van acht jaren had bereikt, door eene hevige ziekte in het graf werd gesleept, bleef het hart der weduwe, die haren gemaal opregt had bemind, met verdubbelde teederheid aan het door den overledene zoozeer geliefde kind gehecht; ja, ofschoon de Douairière anders wel eenigzins korzelig van humeur was, gebeurde het maar uiterst zeldzaam, dat haar troetelkind in de gevolgen daarvan moest deelen.

{==109==} {>>pagina-aanduiding<<}

Welig groeide het meisje op, had reeds een' geruimen tijd de kinderschoenen uitgetrokken en was werkelijk eene schoone maagd te noemen, zonder dat het een' der haar in menigte omringende minnaren gelukte, het hart van het vrolijk dartelend meisje tot wederliefde te bewegen.
Mama, die hare dochter niet gaarne wilde missen, drong dan ook, ofschoon haar verscheidene zeer voordeelige huwelijks voorslagen omtrent magdalena werden gedaan, niet sterk bij haar aan om een' harer aanbidders tot een' gelukkig' echtgenoot te maken; en sprak zij al eens, door de smeekingen van dezen of genen minnaar bewogen, als in de verte over een huwelijk, dan vloog het meisje haar om den hals, kuste haar hartelijk en zeide: ‘neen, lieve mama, ik ben nergens liever dan bij u; als ik mijne keus mag volgen, trouw ik mijn leven niet’! ‘Meisje, meisje’, zeide dan de Douairière glimlagchende en haar met den vinger dreigende, ‘ik vrees, als de regte man eens komt, dat gij wel anders praten zult!’
‘Geen nood, mama; - ik heb al zoo vele mannen gezien en gehoord, die mij allerlei moois vertellen en mij ik weet niet welke schoone namen geven, zonder dat ik er hen een ziertje liever om heb, dat ik niet bereid ben, mij ooit door het lokaas van dit ons vleijende geslacht te laten vangen.’
‘Kind, kind! - hoogmoed komt voor den val, plagt uw vader zaliger te zeggen, wanneer hij u voor dit kwaad waarschuwde, en de achtingswaardige man had regt.’

{==110==} {>>pagina-aanduiding<<}

Hier wischte zich de goede dame, bij het aandenken aan haren echtgenoot, eeu' traan uit het oog.
Ook het meisje werd dan stil; de vrolijkheid, die haar kort te voren uit de oogen schitterde, maakte plaats voor een' zachten trek van weemoed, niet omdat zij vreesde, dat de spreuk van haren vader ooit op hare liefde toepasselijk zou zijn, maar dewijl zij zonder aandoening niet aan dien, voor hare kindsheid zoo liefderijken vader, denken kon.
Zoo was het nog met het hart van magdalena gesteld, die toen met hare moeder en nog een' broeder en zuster in den Haag woonde, als zij, op zekeren morgen, eene geweldige beweging op straat vernamen, en het hun, door een' op kondschap uitgezonden' bediende, weldra ter ooren kwam, dat de Spanjaarden, onderrigt van de zwakke bezetting, die er in den Haag lag en slechts uit een Vendel soldaten bestond, onder aanvoering van louis de gaston op de stad aanrukten, en dat de kapitein nicolaas ruichaver, die hem tegentrok, den inwoners een' wenk had gegeven, om, voor zooverre zij zulks verkozen, hunne personen en goederen in veiligheid te stellen; - dat ook reeds werkelijk een aantal der voornaamste burgers bezig waren, met hunne kostbaarheden de wijk naar Delft te nemen.
De Douairière was eenige oogenblikken in tweestrijd, of zij van de vlugtende, dan wel van de blijvende partij zou zijn; - in het eerste geval m est zij een groot deel harer goederen, die zeer aanzienlijk waren, achterwege laten, en het stond te vree-
{==111==} {>>pagina-aanduiding<<}
zen, dat deze, benevens eenige vaste eigendommen, welke zij in den Haag bezat, verbeurd verklaard zouden worden; in het tweede geval was daarvoor minder gevaar; het is waar, men wist, hoe de woeste Spanjaarden gewoonlijk met eene veroverde stad leefden, maar zij en alle hare huisgenooten waren de Roomsche Godsdienst toegedaan; indien men dus de nieuwe bezetting maar ruim van al het noodige voorzag, meende zij, dat de zaak zich nog al schikken zoude, te meer, daar haar oudste zoon hooge ambten onder philippus had bekleed, welke hij eerst onlangs, toen den Haag aan 's Prinsen zijde kwam, had verloren.
Deze en misschien eenige andere redenen, die mij onbekend zijn gebleven, deden haar besluiten, den loop der omstandigheden af te wachten en den Haag niet te verlaten.
Zoo als de meesten voorzien hadden, gebeurde het: de kapitein ruichaver, die een eindwegs buiten den Haag met zijn vendel bij de geestbrug post had gevat, was niet tegen een overmagtigen vijand bestand, maar wist denzelven toch zoo lang op te houden, totdat de burgers, die zulks verkozen, tijd hadden gehad, om met hunne voornaamste kostbaarheden uit den Haag te wijken; dienzelfden avond echter trok louis de gaston met vliegende vaandels en volle krijgsmuziek de stad binnen en deed het Hof bezetten, waar ieder der achtergeblevenen zich beijverde, hem en de zijnen rijkelijk van al het noodige te voorzien, ten einde

{==112==} {>>pagina-aanduiding<<}

daardoor hunne goede gezindheid te doen blijken en zijne gunst te winnen, opdat zij geen' overlast van zijn volk mogten lijden.
De stad nu aan de Spanjaarden zijnde, gebeurde het dikwijls, dat de Veldheer don francisco de valdez dezelve bezocht, en, gedurende het beleg voor Leyden, eenige dagen aldaar doorgebragt, terwijl zijn gezelschap, zoowel om den hoogen rang, dien hij bekleedde, als om zijn aangenaam voorkomen en innemende manieren, door de aanzienlijksten der stad werd gezocht.
Hij was op dien tijd een man in den bloei en de kracht des levens, van een krijgshaftig en deftig voorkomen; - de eenigste zoon van een in den dienst grijs geworden officier zijnde, had zijn vader hem al vroeg liefde ingeboezemd voor eenen stand, waaraan hij zelf met zijne geheele ziel gehecht was; eenige schitterende daden, waarbij moed en onverschrokkenheid vereischt werden, gelukkig volbracht hebbende, was hij, van rang tot rang, eindelijk tot dien van kolonel opgeklommen, en ten laatste, bij het vertrek des Hertogen van Alba met het bestier over het beleg voor Leyden belast.
Tot nog toe was zijn ijzeren borst ondoordringbaar geweest voor de pijlen van den minnegod; - meer dan eene bekoorlijke en gevoelige Donna had hare netten uitgespreid, om den schoonen krachtvollen man te verstrikken, maar al de lonken der liefde of koketterie stieten op zijn hart, als op een' rotsteen af; geen meisje had hem nog kunnen boeijen;

{==113==} {>>pagina-aanduiding<<}

dikwijls lachte en kortswijlde hij met zijne vrienden, hoe het toch mogelijk was, dat een man zich zoodanig door de bekoorlijkheden eener vrouw kon laten kluisteren, dat zij hem, om zoo te spreken, als een kind bij den leiband omvoerde. Hield men hem dan spottende voor, dat hij ook nog wel eens als een zuchtende Celadon om eene of andere schoone zou fladderen, en een' kus van hare lippen dierbaarder zou achten, dan een ridderteeken, hem voor eene roemrijke daad op het slagtveld om den hals geworpen, dan trok zijn mond zich tot een' glimlach, en bij cene volgende gelegendheid schertste hij des te meer met de schoonste vrouwen en meisjes, om zijne vrienden te toonen, dat hij het gevaar niet ontweek maar uittartte.
Zoo klopten dan twee fiere, de liefde trotserende harten onder eene en dezelfde luchtstreek, ja in eene en dezelfde stad; dat van valdez, den jongen krijgsman en dat van magdalena, de jeugdige maagd. Maar weldra zal het blijken, dat amor zich niet straffeloos laat honen; die God belachte hunne trotschheid en liet hen slechts voor een tijd ongemoeid, om den pijl te dieper in hunne harten te jagen en hen het trotsche hoofd berouwvol in het stof te doen buigen.
Nu gebeurde hetgeen ons reeds bekend is, dat de Veldheer toevallig van bronkenhorst uit de handen zijner roofzuchtige soldaten verloste, welke daad van regtvaardigheid het hart van dien braven man en dat zijner schoone bruid met dankbaarheid ver-
{==114==} {>>pagina-aanduiding<<}
vulde; valdez moest dus, zoo als wij ons nog herinneren, op handslag beloven, bij hunne bruiloft tegenwoordig te zullen zijn.
Hij hield woord; nog waren al de gasten niet vergaderd, toen de Veldheer in een kostbaar, met goud geborduurd, gewaad gedoscht en eene roode fluweelen muts, met gouden sterren bezaaid, over welke drie blinkende witte struisvederen heen lagen op het hoofd, de zaal binnentrad, door bruid en bruidegom, welken de vreugde uit de oogen blonk, op de minzaamste wijze ontvangen, en als de man, aan wien zij hun tegenwoordig geluk te danken hadden, aan het gezelschap voorgesteld werd.
Nadat valdez de pligtplegingen der aanwezigen op de beleefdste wijze beantwoord, en den jonggehuwden zijne gelukwenschen opgedragen had, werd zijne aandacht getrokken door eene kleine beweging, die aan de deur der zaal plaats had en veroorzaakt werd door de aankomst eener reeds eenigzins bejaarde dame met haren zoon en twee dochters, alle naar den toen heerschenden smaak prachtig uitgedoscht. Bijzonder viel hem echter de ranke gestalte van eene der jonge dames in het oog, wier blonde lokken met parelen doorvlochten waren, en die, luchtig als een zefir, amalia, welke tot verwelkoming dezer voorname gasten naderde, te gemoet zweefde, en met de woorden: ‘gij moet ons vergeven, lieve vriendin, wij hebben ons een weinig verlaat,’ een kus op hare lippen drukte, - vervolgens, met een' vriendelijken lach om den net gevormden mond,

{==115==} {>>pagina-aanduiding<<}

hare helderblaauwe oogen, waaruit vrolijkheid en vergenoegen straalden, op den bruidegom vestigde, en ook hem, in uitgezochte bewoordingen, met zijne schoone bruid geluk wenschte. Het werd den Veldheer onmogelijk, zijnen blik van dit schoone meisje, dat in al hare bewegingen de betooverendste bevalligheid ten toon spreide, aftewenden.
En toen, na afloop der pligtplegingen, amalia zich tot hare vriendin wendde en, op valdez wijzende, zeide: ‘dit is nu Mijnheer de Generaal, waarvan ik u gesproken heb, aan wiens edelmoedige dapperheid mijn bronkenhorst het leven te danken heeft,’ en hem vervolgens ook als zoodanig aan de familie moons voorstelde, trof zijn oog dat van magdalena en ziedaar - de anders zoo wellevende en aan den omgang der groote wereld gewone man was naauwelijks in staat, het kompliment der Douairière, dat het haar aangenaam was, een zoo beroemd krijgsheld van nabij te mogen leeren kennen, anders, dan met eene buiging te beantwoorden en er stotterend bij te voegen, dat het genoegen aan zijnen kant zou zijn; waarop hij, om zich eenigzins te herstellen, zijn gloeijend gelaat afwendde.
Der listige, op alles lettende amalia ontging deze buitengewone gemoedsbeweging des Veldheers niet, en lagchende fluisterde zij harer vriendin iets in, waardoor de wangen van magdalena met een zacht rood werden overtogen en zij haren blik, tot nog toe ter sluik op den Bevelhebber gevestigd, schaamachtig nedersloeg.

{==116==} {>>pagina-aanduiding<<}

Nu wendde de dartele bruid zich naar valdez en hem ter zijde geroepen hebbende, zeide zij: ‘gij zoudt mij een bijzonder genoegen kunnen doen, Veldheer.’
Valdez. Gij behoeft slechts te spreken, schoone bruid, om uw bevel voldaan te zien.
Amalia (schalkachtig). Gij zijt galant, mijnheer; mijn verzoek is echter niet van dien aard, dat ik vrees u te veel te zullen vergen. Het bestaat alleen daarin, dat gij de goedheid gelieft te hebben, mijne vriendin magdalena ten dans opteleiden; het meisje houd hartstogtelijk veel van dansen; maar dewijl het bij onze jongelieden bekend is, dat zij van geen' minnaar wil hooren, wagen zij het niet, zich te ver met deze aanlokkelijke maagd in te laten, uit vrees van in hopelooze liefde voor haar te ontsteken; daar gij u echter, zoo als mij bekend is, menigmaal hebt uitgelaten, in het stuk der liefde, even als mijne vriendin, onkwetsbaar te zijn, zoo kunt gij, mij ten gevalle, zonder eenig gevaar deze taak op u nemen.
Valdez (verlegen). Maar indien.... indien....
Amalia. Geen maren vriend! belofte maakt schuld en ik weet, dat gij een man van uw woord zijt.
Dit gezegd hebbende, verwijderde amalia zich, den Spanjaard aan zijne verlegenheid overlatende.
De Veldheer zag wel, dat de listige bruid hem verschalkt had, maar zich schamende te erkennen, dat zijn voorgeven, iedere schoonheid zonder vrees onder de oogen te zien, slechts ijdele trots was en

{==117==} {>>pagina-aanduiding<<}

er toch eindelijk eene maagd gevonden werd, voor wier blik zijn hart bezwijken moest, besloot hij, zijn woord gestand te doen, en begaf zich naar magdalena, om haar ten dans te vragen.
Toen hij haar echter reeds van nabij genaderd was, en zijn oog haren blik ontmoette, keerde zijne verlegenheid met dubbele kracht terug en vond hij zich niet in staat zijn verzoek voor te dragen, en zeer mogelijk zouden zij nooit gedanst hebben, nooit in eene naauwe betrekking met elkander gekomen zijn en Leijden's geheele ondergang daardoor verhoed zijn geworden, indien amalia, die haar blik op al zijne bewegingen gevestigd hield, hem niet was genaderd en zich tot magdalena keerende had gezegd: ‘lieve vriendin, deze krijgsheld, gewoon het grootste gevaar zonder vrees te gemoet te gaan, schrikt er echter voor, om zijn verlangen, een schoon meisje ten dans te leiden, te openbaren, en heeft dus mijne bemiddeling verzocht; daar ik hem dezelve beloofd heb, in de hoop van eenigen invloed op mijne vriendin, te bezitten, vertrouw ik, dat gij mij niet zult beschamen.’
Nu kon de Veldheer toch wel niet minder doen, dan zijne beden bij die van amalia te voegen; stamelend verzocht hij dus magdalena, de eer en het geluk te mogen hebben, om haar ten dans opteleiden; blozende reikte het meisje hem hare hand en weldra bevonden zij zich onder de rijen der dansers vermengd.

{==118==} {>>pagina-aanduiding<<}

In het eerst werden hunne zielen zoo hevig door een, hun tot nu toe, onbekend gevoel geschokt, dat zij moeite hadden om niet buiten de maat te geraken. Nu eens voelde de Spanjaard de hand der schoone maagd in de zijne beven; dan weder sloeg hij zijnen arm om haar tenger ligchaam, en zag haren hijgenden boezem hem als te gemoet rijzen; soms ontmoetten hunne blikken elkander en, als door een' elektrieken schok getroffen, sloegen beiden gelijktijdig de oogen neder. Het bloed bruischte den Veldheer snel door de aderen en deed zijn gelaat gloeijen; wat de schoone danseres betrof, haar schemerde het voor de oogen, een nooit te voren gekend gevoel doortintelde haar geheele ligchaam en deed haar naar adem hijgen. De aandoeningen der ziel schenen zich ook aan hunne voeten mede te deelen; in een snellen huppelwals, naauwelijks den grond rakende, zweefden zij de zaal op en neder; zoo geheel waren ziel en ligchaam in beweging, dat zij eerst, toen de adem hun ontbrak en zij genoodzaakt waren, zich te verpoozen, aan het daverend handgeklap en het geroep van Bravo! Bravo! dat de zaal deed weêrgalmen, gewaar werden, dat de aandacht van al de aanwezigen op hen was - gevestigd, en de meeste dansers in bloote toeschouwers waren veranderd.
Een hoog rood kleurde nu het reeds door den dans verhitte gelaat van magdalena en hare hand beefde in die van valdez, die zelf niet veel beter gesteld, haar naar hare plaats geleidde, waar de

{==119==} {>>pagina-aanduiding<<}

lof der hen van alle kanten omringende gasten slechts strekte, om hunne verlegenheid te vermeerderen.
Ook de Douairière verzekerde hare dochter, dat zij hare talenten nooit schooner had ten toon gespreid, dan heden.
Amalia, de vreesselijke verwarring ziende, waarin zich hare vriendin, grootendeels door haar toedoen, gebragt zag, en wel gissende, waaraan die moest worden toegeschreven, - daaraan namelijk, dat de liefde voor de eerste maal eenen regt scherpen pijl in haar jeugdig hart had geschoten, - vloog hare vriendin om den hals, uitroepende: ‘Gij hebt u uitmuntend gehouden, magdalena; ik kan wel zien, dat gij de bruiloft uwer vriendin eer wilt aandoen.’
Deze vond had de bedoelde uitwerking, daar hierdoor de loftuigingen der gasten werden afgebroken en de meesten zich weder in de rijen der dansenden of op hunne plaats begaven, waardoor magdalena dus betere gelegenheid kreeg, om zich te herstellen. Zij was echter, hoezeer de Douairière en verscheidene andere feestgenooten er op aandrongen, tot geen' tweeden dans te bewegen, maar gaf voor, dat de eerste haar te veel vermoeid had.
Reeds sedert eenige uren was de schoone bruid, hare vriendin een' wenk gevende, uit de zaal verdwenen en had van bronkenhorst de hem plagende en terughoudende gasten weten te ontsnappen, om het loon der liefde in de armen zijner

{==120==} {>>pagina-aanduiding<<}

jeugdige en bekoorlijke echtgenoote te gaan smaken, en nog was de zaal met juichende gasten vervuld; - toen echter aurora gereed was om den valen sluijer van den nacht op te ligten en de Oosterkimmen in een lieflijk rood te hullen, toonde het geratel der rijtuigen, het getrappel der paarden en het gejoel der af- en aansnellende bedienden, dat de tijd tot scheiden daár was en weldra werd er geen der genoodigden meer in de feestzaal gevonden.
Onze jonge lieden waren misschien de eenigsten, die geheel of ten deele eene uitzondering maakten op de spreuk: na gedanen arbeid is goed rusten. Valdez kon, te huis gekomen zijnde en zich op zijne legerstede geworpen hebbende, den slaap niet vatten; het beeld der schoone blozende maagd was met onuitwischbare trekken in zijn hart gegrift; nog zweefde hij in verbeelding met de bekoorlijke danseres in de rijen rond, nog waande hij hare hand in de zijne te voelen beven, en toen hij eindelijk, laat in den morgen, voor een oogenblik zijne oogen look, stond haar beeld in betooverende droomen voor hem - hij beleed haar in de hevigste uitdrukkingen zijne liefde, viel aan hare knieën, bad, smeekte zoo innig en vurig, dat het meisje met medegevoel voor bem bezield scheen en eindelijk bekende, dat hij haar ook niet onverschillig was, - nu is hij geheel in verrukking, knelt haar in zijne armen, drukt gloeijende kussen op den schoonen mond, dien zij hem minzaam aanbiedt, en - ontwaakt! Zijn geluk is met zijnen droom vervlogen;

{==121==} {>>pagina-aanduiding<<}

hij heeft slechts een zijner kussens omarmd en met kussen bedekt.
Magdalena ging het niet veel beter; - dat zij verliefd was, wist zij waarschijnlijk zelve niet, maar dat, wakende of droomende, het beeld van den man, die haar ten dans had geleid, haar steeds voor den geest zweefde, was eene onloogchenbare waarheid; dat deze herdenking haar juist geen onaangenaam gevoel veroorzaakte, kan vooral elke schoone best beseffen, die zich in dergelijke omstandigheden bevindt of bevonden heeft, maar dat zij, na den nacht, half slapeloos, half droomende, te hebben doorgebragt, den volgenden morgen weêr hetzelfde vrolijk dartelende meisje was, als vóór het bijgewoonde bruiloftsfeest, zou ik mijne lezers niet gaarne pogen diets te maken, vooreerst, omdat ik overtuigd ben, dat hunne scherpzinnigheid en menschenkennis deze poging vruchteloos zou doen zijn, en ten tweede, omdat werkelijk juist het tegendeel plaats vond, en magdalena, in stede van te lagchen en te dartelen, hoofdpijn voorwendde, de eenzaamheid zocht, en zuchtte, zoo als zij zeker nog nimmer gezucht had, zonder de reden van deze droefgeestigheid zelve regt te kunnen bevroeden. Vraagt men echter, of zij zich dan ook ongelukkiger gevoelde, dan te voren, zoo geloof ik dit volmondig met neen te kunnen beantwoorden. De zachte treurigheid, die haar bezielde, had zelfs iets genoeglijks, iets hartstreelends in zich, waaraan het meisje zelf geen naam wist te geven; zij gevoelde wel, dat haar nog iets

{==122==} {>>pagina-aanduiding<<}

ontbrak, om volkomen gelukkig te zijn, maar wat dit eigenlijk was, daarvan kon zij zich geen denkbeeld vormen. Zij deed dus ook geene vruchtelooze pogingen, om deze droefgeestigheid, die haar geenszins onaangenaam was, te verbannen, maar, terwijl zij anders lachte, zuchtte zij nu, zonder zich daarom iets minder gelukkig te voelen, dan in de dagen harer dartele vrolijkheid.
Terwijl dit met het meisje plaats had, hield de man harer gedachten zich bezig met te trachten om nader met haar in kennis te geraken, ten einde haar zoo mogelijk eens tot zijne echtgenoote te verkrijgen. In 't eerst kwam zijne trotschheid, - daar hij altijd roem gedragen had, dat de schoonste maagden vruchteloos hare lonken op zijn hart verspilden - met kracht tegen zijne liefde op en er had een hevige strijd tusschen die twee zoo verschillende hartstogten plaats; de laatste zegepraalde echter, en toen hij amalia eens alleen aantrof, waagde hij het, haar zijne gevoelens ten aanzien harer vriendin te openbaren.
‘Welzoo, mijnheer,’ zeide het schalksche vrouwtje, ‘ik meende, dat gij op dat punt onkwetsbaar waart; dewijl het mij echter genoegen doet, dat mijne vriendin de eer is te beurt gevallen, de trotschheid te beteugelen, waarmede gij u boven het van ouds her aan onze sekse toegekende vermogen over het mannelijk hart zocht te verheffen, zoo zal ik u mijne hulp niet onthouden, te meer, daar ik nog eene rekening van wegens mijnen echtgenoot met u

{==123==} {>>pagina-aanduiding<<}

te vereffenen heb, die het mij moeijelijk zal vallen ooit geheel aftedoen.’
‘Spreek daar niet van, Mevrouw!’ zeide valdez, zich aan hare voeten werpende, ‘maar maak mij, door uwe vriendin tot wederliefde te bewegen, tot den gelukkigslen aller stervelingen; dan zal ik voor altijd uw schuldenaar zijn.’
‘Nu, wij zullen zien, Mijnheer de minnaar, wat wij hierin kunnen doen,’ zeide amalia lagchende, ‘ik verzoek u echter, om optestaan en uwe knieën te sparen, totdat gij gelegenheid hebt, u aan de voelen mijner vriendin te werpen. Zoo van bronkenhorst ons verraste, zou hij wel eens kunnen gelooven, dat gij mij eene liefdesverklaring deedt.’
Valdez (opstaande). Mevrouw, uwe bekoorlijkheid....
Amalia. Nu, laat die maar dáár, en spaar uwe vleijerij voor de schoone, die uw hart geketend heeft, want ik verzeker u, dat het niet gemakkelijk zal vallen, hare liefde te winnen; reeds voor u heeft eene menigte aanbidders te vergeefs daarnaar getracht.
Amalia, die valdez zag verbleeken, eindigde hare plagerij en zeide hem, hoop te voeden, dat zij hare vriendin wel zou bewegen, voor deze reis eene uitzondering te maken, te meer, daar zij zich gevleid moest gevoelen, eenen man aan hare voeten te zien, wiens fierheid zich tot nu toe boven het vermogen der vrouwen had verheven geacht.
En het dankbare vrouwtje hield woord; weldra gelukte het haar, zich in hare meening omtrent de

{==124==} {>>pagina-aanduiding<<}

gevoelens harer vriendin, welke zij reeds op den avond harer bruiloft gegist had, bevestigd te zien en zij liet ook niet na, valdez zijn geluk bekend te maken, die zich door deze heugehelijke verzekering zoo opgetogen gevoelde, dat hij, eer zij het hem beletten kon, de schoone verhaalster zoo innig aan het hart drukte, alsof hij het beminde meisje zelf had voorgehad.
‘Hoor, Mijnheer de Bevelhebber,’ zeide het vrouwtje, na zich uit zijne omhelzing te hebben ontslagen, hem met den vinger dreigende, ‘als gij zoo voortgaat, beloof ik u, dat gij nóoit weêr iets van mij zult te weten komen.’
Nu wierp hij zich op de knieën en bad om vergiffenis, alles aan de overmaat zijner vreugde toeschrijvende, welke hij beloofde in 't vervolg meer te zullen matigen; op deze voorwaarde werd hem alles gereedelijk vergeven.
De vervulling van zijnen wensch, om magdalena tot zijne echtgenoote te verkrijgen, was aan vrij wat meer zwarigheden onderworpen; zijne huwelijks-voorslagen, zijdelings door van bronkenhorst en eindelijk door hem zelven gedaan, werden door de Douairière en hare familie beleefdelijk van de hand gewezen, onder voorgeven, dat het meisje voor als nog geene genegenheid tot trouwen gevoelde.
De eigenlijke reden dier weigering lag evenwel daarin, dat mama en de familie niet veel zin hadden, om zich met iemand te vermaagschappen, die tot eene natie behoorde, welke over het algemeen

{==125==} {>>pagina-aanduiding<<}

in Nederland gehaat werd; ook hadden zij, als van goeden adel zijnde, nog al een en ander op zijne afkomst, die slechts burgerlijk was, aantemerken; daarbij kwam ook, dat de Douairière het gezelschap harer dochter niet gaarne wilde missen; zij had wel opgemerkt, dat er in 't hart van het meisje iets buitengewoons omging, en dat zij waarschijnlijk, zonder het zelve te weten, op den Spanjaard verliefd was, maar wachtte zich wel, iets van deze ontdekking aan magdalena te doen blijken. Deze werd ten laatste door hare vriendin, omtrent den aard van het gevoel, dat in haren boezem geslopen was, onderrigt, maar schaamde zich, er voor uit te komen, zoodat het amalia zelve veel moeite kostte, haar eindelijk eene bekentenis te ontwringen; om de zaak evenwel aan hare moeder te ontdekken, daartoe was zij volstrekt niet te bewegen, dewijl zij altijd voorgegeven had, nooit te willen huwen en zich nu schaamde, de verandering harer gevoelens te openbaren.
Amalia desniettegenstaande gaarne het geluk der jonge lieden willende bevorderen, wist daartoe niets beter te bedenken, dan hen onverwachts in de gelegenheid te stellen, om met elkander alleen te zijn, in de hoop, dat het valdez gelukken mogt, haar, door zijne liefdesverklaring verrast, eene bekentenis van wederliefde te ontwringen, waartoe zij anders met bedaarde zinnen moegelijk zou te bewegen zijn geweest; in hoe verre het listige vrouwlje in haar wel uitgedacht plan slaagde, en

{==126==} {>>pagina-aanduiding<<}

dat zij, door dadelijk de verloving van het paar bekend te maken, harer vriendin de gelegenheid benam, om terug te treden, is ons reeds bekend. Wij keeren dus naar het buitengoed van van bronkenhorst terug, waar wij, in een vroeger hoofdstak, magdalena hebben verlaten.
Weinige uren na het vertrek van haren minnaar, nam ook zij een hartelijk afscheid van hare vrienden en begaf zich weder naar den Haag.
Onder weg peinsde zij over hare liefde, maar nog meer over het tooneel, dat haar wachtende was, zoodra de Douairière hare overijlde daad zou te weten komen; amalia had haar wel geraden, om bij de eerste gelegenheid alles aan hare moeder te verhalen, hetgeen altoos beter ware, dan dat haar het nieuws door vreemden wierd mededeeld; maar daartoe had het meisje geene kracht genoeg; zij nam echter stellig voor, wat er ook gebeuren mogt, harer liefde getrouw te blijven.
Toen zij nogtans de woning harer moeder naderde, ging er eene trilling door al hare leden, ofschoon zij wel verzekerd was, dat dezelve onmogelijk nog van het gebeurde kon onderrigt zijn. Zij rekende het nu bijna voor een geluk, - hoezeer zij het vroeger als een ongeluk zou hebben beschouwd, - dat mama hoofdpijn had en zich, bij hare aankomst, reeds te bed bevond, waardoor deze minder oplettend was op de verlegenheid, die in al de bewegingen van het meisje, hetgeen, zich bij haar had vervoegd, om naar hare gezondheid te vernemen,

{==127==} {>>pagina-aanduiding<<}

doorstraalde. Magdalena kwam dus dien avond met den schrik vrij en had den nacht voor zich, om zich zoo veel mogelijk te herstellen en op het oogenblik der ontdekking voortebereiden.
De twee eerstvolgende dagen viel er echter niets bijzonder voor en scheen mama nog nergens van te weten. Deze merkte wel, dat magdalena bijzonder afgetrokken was, maar zulks reeds eenigen tijd aan haar gewoon zijnde, sloeg zij er thans geen bijzonder acht op en wilde, haar eens genomen besluit getrouw, hare dochter niet naar de reden er van vragen, terwijl zij zich hield, als of zij niets buitengewoons aan haar bespeurde.
Maar den derden dag, eenigzins van hare onpasselijkheid hersteld zijnde, besloot de Douairière van het fraaije weder gebruik te maken, om eene harer vriendinnen, die buiten den Haag op een landgoed woonde, te gaan bezoeken; zij stelde magdalena voor, om haar te vergezellen, maar deze wist zich, door eeue of andere uitvlugt, daarvan te ontslaan; bij haar vertrek zeide de Douairière, dat zij mogelijk niet vroeg zou terugkomen en dat hare dochter zich niet moest verontrusten, indien het wat later dan gewoonlijk wierd.
Magdalena, nu aan zich zelve overgelaten, wandelde den tuin in en zette zich in een boschje neder, waar zij voor de zonnestralen beveiligd was; weldra was zij geheel in gepeinzen over hare liefde verdiept, zelfs zoo, dat zij alle ongerustheid wegens de eindelijke ontdekking voor een oogenblik scheen

{==128==} {>>pagina-aanduiding<<}

vergeten te zijn. Een paar uren had zij misschien in dezen toestand doorgebragt, toen een bediende haar uit naam der Douairière kwam verzoeken, dadelijk bij haar te willen komen.
Nog schoot het haar niet te binnen, dat de gevreesde ontdekking oorzaak van die spoedige terugkeer kon zijn en zij vroeg dus met ongerustheid, of hare mama ongesteld was geworden.
‘Neen, freule; zeide de bediende,’ zoo ver ik weet, is Mevrouw zeer welvarende.
Nu gist zij de ware oorzaak en staat als van den donder getroffen; - in al den tijd tot voorbereiding welken zij gehad heeft, was zij nooit minder op deze gebeurtenis voorbereid geweest, dan juist nu; bevende en met looden schoenen volgt zij den bediende, en in de kamer van hare mama komende is zij genoodzaakt, zich aan een' stoel vast te houden.
De Douairière zit nog geheel in reisgewaad in een' wijden leuningstoel; haar gelaat is opgezet en vuurrood; de handen heeft zij te zamen gevouwen op den buik liggen, en, bij het binnentreden van magdalena, ziet zij het meisje met een' strakken blik aan, en vraagt haar vervolgens met eene stem van verkropten toorn, schijnbaar vriendelijk: ‘wat scheelt u, mijn kind, gij beeft zoo; zijt gij onpasselijk?
Magdalena (met eene trillende stem, terwijl hare tanden klapperen). Mama - ik geloof, dat ik een weinig koorts heb!
Douairière. Waarom zijt gij dan niet naar bed

{==129==} {>>pagina-aanduiding<<}

gegaan? Maar dit nu toch zoo niet zijnde, wil ik u eerst eene vraag doen, welke ik vertrouw, dat gij mij met opregtheid zult beantwoorden. Heb ik u ooit reden gegeven, mij uw vertrouwen onwaardig te keuren? Heb ik u ooit hard behandeld, of uwe neigingen zoeken tè dwingen?
Magdalena (bevende als een blad) Neen, mama, nooit!
Douairière (zoo veel mogelijk haren toorn bedwingende). Dan zal ik u eens iets verhalen, waarover gij u wel verwonderen zult, en waaruit gij tevens zult kunnen opmaken, hoe ver de kwaadsprekendheid bij sommige menschen gaat; - maar neem plaats, mijn kind; het staan schijnt u moeijelijk te vallen....
Nadat magdalena, die werkelijk moeite heeft, zich op de been te houden, is gaan zitten, gaat de Douairière aldus voort:
‘Verbeeld u eens, - naauwelijks ben ik op het buiten mijner vriendin aangekomen en zitten wij te zamen in de koepel, of daar komt een rijtuig aansnorren, houdt voor het hek stil en twee reeds bejaarde, vrij zwaarlijvige dames, waarmede mijne vriendin bekend scheen, maar die ik nooit de eer had gehad, te ontmoeten, vermeerderen ons gezelschap; - naauwelijks hebben zij plaats genomen, of, na de gewone pligtplegingen, is de eerste vraag, aan mijne vriendin gerigt, of haar ook eenig bijzonder nieuws is ter ooren gekomen? – ‘Neen, freules, niets van eenig belang; bij u zal zeker alles

{==130==} {>>pagina-aanduiding<<}

ook nog op den ouden voet zijn?’ konigonde - zoo heb ik naderhand vernomen, dat de oudste dezer dàmes genaamd was.... (Hier wordt magdalena doodsbleek), het woord voerende, zeide: ‘bij ons wel, maar op de buitenplaats van van bronkenhorst hebben wij, nu drie dagen geleden, het genoegen gehad, eene verlooving bij te wonen tusschen’..... Bij van bronkenhorst? viel ik haar in de rede, mij niet kunnende herinneren, dat gij mij iets daarvan had gezegd; ‘Bij denzelfden,’ hernam de freule, ‘is UE. met die familie bekend, Mevrouw’? – ‘Eenigzins, Freule’! – ‘Dan zullen u zeker de namen der verloofden bekend zijn? – ‘Neen, freule, ik wenschte dezelve gaarne te hooren.’ – ‘Welnu,’ vervolgde kunigonde, ‘als ik u de namen genoemd heb, zult gij misschien de personen wel kennen; - de Spaansche Bevelhebber valdez en zekere magdalena moons’!... Bij deze woorden slaat de Douairière een paar vreesselijke oogen op hare dochter, die een' gil geeft onmagtig nederzinkt.
Nu triomfeert de moederliefde over den toorn: ‘mijn kind! mijn arm kind!’ schreeuwt de Douairière, naar magdalena toesnellende en haar in de armen sluitende, ‘zij sterft,.... eene wreede moeder heeft haar gedood!’
Op dit gegil en geschreeuw stuiven de bedienden binnen, en, na eenige vergeefsche pogingen, gelukt het hun, hunne jeugdige meesteres te doen bekomen, die nu in tranen uitbarst.

{==131==} {>>pagina-aanduiding<<}

Op een' wenk van de Douairière verwijderen de verwonderde bedienden zich. ‘Wees bedaard, mijne dochter,’ zegt nu de goede vrouw, die het meisje te veel bemint, om haar lang te kunnen bedroeven en hare smart aan te zien; ‘zeg mij alles, stort uw hart voor uwe moeder uit!’
Deze teederheid treft magdalena bijna nog meer, dan de toorn harer moeder. ‘Neen, neen, mama!’ roept zij snikkende uit, ‘ik ben uwer onwaardig, - ik heb deze goedheid niet verdiend!’
‘O God’! zou het mogelijk zijn’? roept nu de Douairière, jammerende en de, handen wringende, uit; ‘maar neen - het is onmogelijk - gij kunt de eer van uw geslacht zoo ver niet hebben vergeten! niet waar, mijne dochter, neen - ik behoef u niet als eene eerlooze te vermijden?....’
‘Houd op, mama!’ roept magdalena, het gelaat met beide handen bedekkende, ‘o God, waar kunt gij mij van verdenken?....’
Nu gaat de Douairière eensklaps, van den felsten angst, tot de grootste vreugde over, zij vliegt hare dochter om den hals, bedekt haar gelaat met moederlijke kussen en roept uit: ‘zoo zijt gij dan mijner liefde niet onwaardig!’
Nadat beide eenigzins tot bedaren waren gekomen, verhaalde magdalena, op verzoek harer moeder, hoe zich de zaak had toegedragen, en dat haar door het onverwachte van het geval eene bekentenis ontrukt was, waartoe zij anders nooit, zonder de toestemming harer moeder, zou zijn overgegaan.

{==132==} {>>pagina-aanduiding<<}

De Douairière zag nu wel in, dat de zaak niet te veranderen was, te minder, daar het geval reeds publiek was geworden; dat er dus niets anders op zat dan bonne mine à mauvais jeu te maken, om ten minste aan hare bekenden geene stof tot lagchen te geven. Zij maakte evenwel de aanmerking, niet te kunnen begrijpen, hoe magdalena hare hand kon schenken aan iemand, die misschien, binnen weinig tijds, de zijne in het bloed harer vrienden en magen, welke het ongelukkige Leyden bewoonden, zou baden.
Magdalena verzekerde echter, dat valdez haar gezworen had, de stad, zooveel mogelijk, te zullen sparen en niet aan de wreedheid zijner soldaten ten prooi te zullen geven.
‘Nu,’ zeide de Douairière op een' plegtigen toon, ‘indien dit werkelijk zoo is, mijn kind, en uw minnaar woord houdt, beloof ik u, uw huwelijk niet alleen niet te zullen verhinderen, maar zelfs van harte mijnen zegen er over te zullen schenken; - verbreekt hij echter trouweloos zijn woord, en spaart hij, in zijne woede, het bloed onzer dierbare vrienden niet, dan.....’
‘Dan zweer ik,’ zegt magdalena met fierheid, ‘dat hij nooit de mijne zal worden!’
Eene teedere omhelzing tusschen moeder en dochter verzegelde hare wederzijdsche beloften en maakte een genoegelijk einde aan een tooneel, dat op eene zoo verdrietige wijze begonnen was.



{==133==} {>>pagina-aanduiding<<}

Achtste hoofdstuk.

Het ontzet daagt op.

Wij zullen nu het huis van de familie moons verlaten en naar de geprangde stad terugkeeren, die aan den eenen kant door de wreedheid der Spanjaarden, welke hunnen Veldheer tot den storm wisten over te halen, met een vreesselijk bloedbad werdt bedreigd, en welker bescherming, aan den anderen kant, door de wakende Voorzienigheid, aan de liefde van een zwak meisje is toevertrouwd.
Vele gebeurtenissen hebben sedert onze afwezigheid, zoo in de stad, als bij de tot haar ontzet aanrukkende Vaderlandsche krijgsmagt, plaats gehad.
De dappere zeevoogden, Jonker louis van boyzot en adriaan willemsz waren met hunne vloot, gewapend met honderd vijftig vuurmonden, te Rotterdam aangekomen en de polders ingestevend, waar zich eene menigte platboomde schepen, te Rotterdam en Delft uitgerust, bij hen voegden.
Een geducht aanzien vertoonen de onverschrok-
{==134==} {>>pagina-aanduiding<<}
kene waterleeuwen, die de vloot bemannen; bijna allen zijn met lidteekenen van in den krijg bekomene wonden overdekt; het vuur dat uit hunne oogen straalt, toont echter genoegzaam, dat slechts hunne ligchamen verminkt zijn, maar dat hunne zielen nog van denzelfden heldenmoed blaken, vroeger voor het Vaderland ten toon gespreid.
‘Vrijheid en Oranje! weg met de Inquisitie!’ is de gewone strijdleus, waarmede zij zich, gelijk leeuwen, op hunne vijanden storten en overwinnen of sterven.
Eene halve maan op hun hoed, met het bijschrift: Liever Turksch dan Pausch! is het zinnebeeld van den ingekankerden haat, die in hunne harten heerscht tegen Spaansche dwingelandij en geloofsdwang.
De nacht heeft zijnen valen sluijer over het aardrijk uitgespannen; hoor - de riemen ploffen, eenige galeijen naderen de landscheiding; reeds springt het volk aan land, zij graven, zij zwoegen, zij zweeten; - in weinige uren zijn twee verschansingen opgeworpen, onder welker bescherming men de landscheiding zal doorgraven; reeds hebben de dappere la garde, durand en catteville met hunne vendelen de sterkten bezet; - daar doet zich eensklaps een gekletter, als van wapenen, hooren. Het is de vijand, die nadert; weldra is hij onder het bereik van het geschut; reeds houdt men op de vloot de lonten gereed; - weldra zal het gonzend lood de vijandelijke drommen dunnen - vernielen? Neen - de moed onzer Vaderlandsche strijders duldt niet,

{==135==} {>>pagina-aanduiding<<}

dat zij aangevallen worden; niet aan het kanon neen, aan hunnen arm en het wis treffende handgeweer willen zij de overwinning te danken hebben; zij stormen den vijand te gemoet; geene kogels, die als hagelsteenen om hen heen snorren, houden hen terug; reeds zijn zij de Spanjaarden digt genaderd. ‘Vuur!’ - dondert eensklaps de stem des aanvoerders en, als met de tromp in het aangezigt des vijands, branden onze dapperen hun roer los en doen eene menigte hunner tegenstanders ter aarde tuimelen. ‘Voorwaarts!’ - klinkt nog eens de stem des aanvoerders, en als een leeuw, uit zijn hol gesprongen, stuiven de verdedigers van het dierbare Vaderland op de vijandelijke drommen in, vellen de reeds in verwarring gerakende Spanjaarden met kolfslagen neder, of rukken hen bij de beenen omver en stooten hun met hunnen eigenen dolk den strot af; - nu is het geen strijd meer; de vijand vlugt, of vindt zijn' dood onder de handen onzer overwinnende helden; ‘Hoezee! leve de Prins! weg met de Spaansche tirannij!’ klinkt het uit aller mond, en deze kreet wordt door een luid vreugdegejuich der schepelingen beantwoord, die reeds van verlangen branden, om op hunne beurt met den vijand slaags te geraken.
Nog eenmaal vertoont zich de Spanjaard, maar ook nog eenmaal wordt hij door de onzen genoodzaakt, zijn heil in eene schandelijke vlugt te zoeken en naar Soetermeer terugtetrekken.
Eerst tegen den avond komt hij met verdubbelde

{==136==} {>>pagina-aanduiding<<}

magt terug, doch nu dunt het lood, dat men hem uit een aantal vuurmonden, met schrootbussen geladen, in de flank jaagt, zoo geweldig zijne gelederen, dat hij genoodzaakt is, met groot verlies, den terugtogt aantenemen, op welken hij door onze dapperen, tot bijna onder zijne verschansingen, wordt vervolgd en op nieuw den grond met dooden en gekwetsten bedekt laat.
Nu is het werk voltooid, de landscheiding doorgraven, en de vloot passeert dezelve, doch nu eerst bespeurt de Admiraal boyzot, dat zij zich deerlijk misrekend hadden, die dachten, dat men nu zonder verhindering in de Soetermeer kon komen, vermits hun nog een dijk, de groene weg genaamd, den verderen voortgang belette. Deze, op zijn bevel, zonder verhindering van de zijde des vijands, geopend zijnde, verleende hun slechts den toegang tot eene breede gracht, die onder de Soetermeersche brug vloot en aan weêrskanten met dertig vendelen krijgsvolk beschanst was.
Dadelijk zendt de Admiraal berigt hiervan aan den Prins, waarop deze last geeft tot het inschepen van vier halve kartouwen, en de vloot met eenige korenligters, door dubbelde boorden beschut, om de busschieters schootvrij te stellen, doet versterken.
Naauwelijks heeft dit konvooi zich bij de vloot gevoegd, of boyzot verdeelt dezelve, om den vijand van alle kanten te gelijk te bestoken, en het zelf op de brug aanhoudende en met zijn schip tot onder de vijandelijke musketten doordringende, doet hij

{==137==} {>>pagina-aanduiding<<}

een hevig kanonvuur op de Spanjaarden losbranden, hetgeen, door de scherpschutters ondersteund, eene vreesselijke slagting aanrigt.
De lucht schijnt in vuur en vlam te staan; dikke rookwolken stijgen ten hemel en beletten de zon, dezen wedstrijd tusschen Vaderlandsliefde en dwingelandij te aanschouwen; het onophoudelijk gedonder van 't geschut, het geknal van 't geweer en het gekletter der zwaarden verdooft het gekerm der gekwetsten en het gejuich der overwinnaars; flikkerend stijgt de vlam uit verscheidene gebouwen, die den vijand tot schuilplaats verstrekken, waaruit hij door onze dapperen verdreven wordt, die dezelve vernielen, om hem den terugkeer te beletten.
Aan beide zijden schijnen moed en onverschrokkenheid voor geen gevaar te vreezen; geheele gelederen der Spanjaarden, door het vernielend schrootvuur weggerukt, worden even spoedig door andere vervangen, die zich zonder schroom aan den, hen van alle kanten aangrimmenden dood, blootstellen.
Boyzot staat in volle wapenrusting, op de plegt van zijn schip, dezen vreesselijken strijd te aanschouwen; kletterend stuiten de vijandelijke geweerkogels op zijn stalen harnas af; gonzend snorren de kanonkogels om hem heen, - krakend storten brokken van mast of rondhout, door dezelve getroffen, aan zijne voeten neder; hier is zijne plaats en staat hij onwrikbaar pal, ofschoon dood en verderf hem aan alle kanten omringen; hij wenkt slechts of zegt een enkel woord, en zijne dappere

{==138==} {>>pagina-aanduiding<<}

Zeeuwen vliegen, om de bevelen huns Admiraals te volvoeren.
Geen gevaar deed ooit dezen zeeheld beven; hij betoont zich nu, gelijk altijd, een onverschrokken krijgsman; maar hij is tevens Admiraal; - aan hem is het toevertrouwd, over honderden dappere strijders voor het vaderland te waken; hij mag geen' droppel van hun dierbaar bloed noodeloos verspillen; reeds is een der koornschepen, door 't stampen des geschuts, te barsten gestoten, een tweede wordt door een gelijk lot bedreigd; vele vijanden ziet hij nederstorten, maar ook even spoedig door anderen vervangen; zijn in den krijg geöefend oog bedriegt hem niet; het is onmogelijk, een' tienmaal sterkeren vijand uit deszelfs verschansing te verdrijven, zwaar valt het zijner heldhaftige ziel, te moeten zwichten, maar pligt en menschelijkheid gebieden; al het overige moet zwijgen; het vaderland heeft niet alleen zijn' moed, maar ook zijn beleid, om voor de hem toevertrouwde krijgers te waken, noodig. Geen' enkelen droppel bloeds van die braven mag hij nutteloos spillen; dit overdenkt hij, en geeft het sein tot den aftogt. Wel valt het zijnen dapperen zeelieden hard, den vijand onverwonnen te verlaten, maar zij kennen het doorzigt van hunnen Admiraal en bobben te vele proeven van deszelfs dapperheid gezien, om dezelve een oogenblik in twijfel te trekken: zij gevoelen, dat hij hen slechts zoekt te sparen, om ben daarna met te meer glans op den vijand te doen zegepralen, - en met denzelfden ijver, waarmede zij ten strijde

{==139==} {>>pagina-aanduiding<<}

togen, wordt de aftogt in de geregeldste orde volbragt.
Smartelijk viel den braven zeeheld het berigt, dat de dappere durand en catteville, door hunnen ijver vervoerd, zich te ver in de vijandelijke drommen gewaagd hebbende, den aftogt te laat waren gewaar geworden, en zich met een schuitje bij de vloot willende voegen, met zeven hunner krijgslieden, den dood in de golven hadden gevonden, zijnde het alleen den kolonel la garde gelukt, zich al zwemmende op de vloot te bergen.
In diepe treurigbeid wandelt nu de Admiraal op het dek; vruchteloos is zijne poging, om de Soetermeer te bereiken, afgeloopen, hij kan de poging wel hervatten, maar zonder veel hoop op een' goeden uitslag, en toch, - het ongelukkige Leyden ziet vast te vergeefs naar het gehoopt ontzet uit, terwijl honger en gebrek deszelfs dappere burgers, bij honderden, in het graf rukken. ‘O God! roept de zeeheld uit, zijne handen zamenvouwende en een smeekenden blik ten Hemel slaande; Mijn verstand schiet hier te kort; ondersteun mijn onvermogen door Uwe Almagt! verlicht Gij mijnen geest, dat ik het duistere verschiet moge doorzien en den ongelukkigen Leydenaren hulp toebrengen, eer het te laat is en allen van honger en ellende versmacht zijn, of eindelijk, voor geweld moetende bukken, onder Spanje's moordstaal bezwijken!’
Eerbiedig staarden de bootsgezellen op hunnen Admiraal en ontdekten hunne met houwen en lid-
{==140==} {>>pagina-aanduiding<<}
teekens versierde kruinen, gedeeltelijk reeds, in de dienst van het dierbaar Vaderland, grijs geworden. De God der heirscharen schijnt dit kort maar hartelijk gebed te willen aanhooren en zich over het benaauwde Leyden te ontfermen; - twee burgers van Soetermeer naderen met een klein schuitje het Admiraalschip, en, bij boyzot toegelaten, geven zij hem te kennen, dat het juist niet noodig is, de Soetermeersche brug te veroveren, maar dat er eene andere gelegenheid bestaat, tusschen Soetermeer en Benthuizen, over den Segwaardschen weg. Terstond zendt nu de Admiraal eenige zijner lieden uit, om de zaak te onderzoeken en toen deze, teruggekeerd zijnde, meldden, dat de burgers waarheid hadden gesproken, deed hij hen goed onthalen en liet hen met een aanzienlijk geschenk vertrekken.
Vervolgens, een gedeelte der vloot bij de brug latende post houden, om den vijand hierdoor te misleiden en geen' argwaan omtrent zijn eigenlijk doel te geven, stevent hij nog denzelfden nacht met de overige schepen, in alle stilte, naar den Segwaardschen weg en doet denzelven bezetten en verschansen, hetgeen met den meesten ijver en spoed volbragt werd, ofschoon de arbeiders, die tot aan de knieën in het water stonden, van den kouden en hevigen noordwestenwind veel te lijden hadden; maar diezelfde zware wind moedigde hen bij hunnen arbeid nog meer aan, omdat hij het zeewater landwaarts injoeg en dus de hoop deed geboren worden, dat hetzelve weldra genoegzaam zou

{==141==} {>>pagina-aanduiding<<}

rijzen om hun het naderen tot ontzet der geprangde stad gemakkelijk te maken.
Boyzot, intusschen herigt krijgende, dat de vijand, die zich verrast zag, de sterkte van Benthuizen en Soetermeer verlaten had, geeft bevel dezelve te bezetten en eenige huizen in dien omtrek gelegen, en welke den vijand tot schuilplaats konden dienen, in brand te steken; met spoed werden deze bevelen volbragt en weldra ziet men van de vloot, de vlam, op verschillende punten, in de lucht stijgen.
Intusschen pleegde de Admiraal met zijne hoofdofficieren raad, wat het verkieslijkste zoude zijn, - nu eenige dagen rust te nemen, in welken tijd men mogt hopen, dat het water nog zoude aanwassen, of dadelijk den wijkenden vijand te achtervolgen. Na eenig beraad besloot men tot het laatste, en, hunnen togt voortzettende, werden zij weldra eenige honderden Spanjaarden gewaar, die, na een huis te hebben in brand gestoken, naar de overzijde van den waterboezem ontweken en daar, uit eenige huizen, een hevig vuur op de hen achtervolgende vlotelingen maakten; maar de Admiraal, nu bevel gevende, om hen met grof geschut te bestoken, zagen zij zich welhaast genoodzaakt, de huizen te verlaten en zich achter twee daar zijnde hooibergen te verschuilen.
Nu liet de zon hare laatste stralen op het spiegelnat vallen en weldra was de aarde in eene dikke duisternis gehuld, die slechts nu en dan een oogenblik werd verlicht door de flikkering der kanon-
{==142==} {>>pagina-aanduiding<<}
schoten van het Admiraalschip, tegen de verschansingen gerigt, om den vijand, die dit vuur slechts slaauw kan beantwoorden, in onrust te houden.
Naauwelijks echter breekt het morgenrood aan, of onze dappere vlotelingen maken zich ook reeds gereed, om den strijd te hervatten; eene menigte vrijwilligers biedt zich aan, om den vijand uit zijne schuilplaats te verdrijven, en van den Admiraal verlof bekomen hebbende, werpen zij zich in kleine vaartuigen en bereiken weldra den wal. Nergens vertoont zich de vijand; - de onzen, voor eene krijgslist beducht, rukken in geslotene gelederen en met geveld geweer voorwaarts; - de vijandelijke schans wordt bereikt, beklommen, - geen Spanjaard laat zich zien; lafhartig hebben zij hunne gewigtige stelling aan den mond van het meer, die de onzen den doortogt onmogelijk zou gemaakt hebben, verlaten; een gedeelte onzer krijgslieden bezet nu de sterkte, terwijl anderen naar de vloot terugkeeren, en door dit heugchelijke nieuws eene algemeene vreugde verwekken.
Nu meent de Admiraal, dat de mogelijkheid daar is, om de stad te naderen; en om de ongelukkige burgers, die reeds sedert eene week geene tijding van de vloot bekomen hadden, te bemoedigen en van zijne aannadering te verwittigen, geeft hij last, om al het zware geschut der vloot, op een te geven sein van het Admiraalschip, los te branden.
Weldra wordt het teeken gegeven; een donderende knal doet de lucht dreunen en het water opstuiven;

{==143==} {>>pagina-aanduiding<<}

eenige kanonschoten van de wallen der slad gelost, strekken ter beantwoording van dit sein en toonen aan onze zeelieden, dat men hen begrepen heeft. Hunne harten juichen van vreugde, dat zij de ellende der dappere Leydenaren reeds voorloopt, door de zoete hoop op ontzet, eenigermate hebben kunnen leenigen.



{==144==} {>>pagina-aanduiding<<}

Negende hoofdstuk.

Edele daad van Van der Werff.

Laten wij, thans min of meer met den staat van het ontzet bekend, onze zeeleeuwen voor eene poos verlaten en onze aandacht op de stad vestigen, waar zich waarschijnlijk geene minder roemrijke tooneelen, onzer voorvaderen waardig, aan ons zullen opdoen.
Wij verlieten den edelen van der werff op het oogenblik, dat zijne grootmoedige ziel juichte, de opoffering van willem cornelisz, op haren waren prijs, door den Raad te kunnen doen schatten, en hij met tranen van gevoel dezen echten Vaderlander aan zijn hart drukte, hetgeen zoo warm voor het Vaderland klopte.
Vele kommervolle dagen waren hierop gevolgd; al zwaarder en zwaarder drukte het regeringsjuk, dat hij met mannenmoed en volharding torschte, op zijne schouderen, zonder hem een oogenblik te doen wankelen; zijn leven beschouwde hij als een eigendom van het Vaderland; zijne krachten en ziels-
{==145==} {>>pagina-aanduiding<<}
vermogens schenen hem dan alleen van waarde, als hij ze tot nut zijner medeburgers en landgenooten kon aanwenden.
Eerst had hem de zware ziekte van willem van oranje, de spil, om welke zich al, wat edel en goed was, bewoog, in eene hevige smart gedompeld; - gedurende den dag was hij met bezigheden overladen, - de nachten bragt hij in tranen door, den Almagtige biddende, om toch dien held voor het Vaderland te sparen. Toen de eerste tijding van 's Prinsen herstelling in Leyden aankwam, ontkiemde ook voor het eerst weder een vonk van vreugde in zijnen boezem en herleefde zijne hoop, dat eindelijk de veege vest zou worden ontzet, de moed en volharding der burgerij beloond.
Niet allen dachten echter even edel als hij, maar ook niet allen was dezelfde grootheid van ziel, dezelfde ontwikkeling van verhevene vermogens, in zulk een' graad, door de Voorzienigheid toegedeeld. Eenige zwakke zielen, niet tegen de drukkende ellende bestand, durfden zelss den man, die slechts het heil zijner stadgenooten beöogde, de rampen ten laste leggen, die zij moesten ondergaan, en welker leniging hem onmogelijk was. Zij vergalen zich zoo verre, dat zij hem schampere verwijtingen deden, welke hem diep griefden; - niets was echter in staat hem een oogenblik te doen wankelen in het hem door eer en pligt voorgeschreven, gedrag.
De vrijbuiters, die tot nu toe dapper hadden gestreden, verdroot het, gebrek te lijden; zij eisch-
{==146==} {>>pagina-aanduiding<<}
ten spijs of hun ontslag; - het eerste kon hij hun onmogelijk verschaffen, het laatste bezat hij de magt niet, hun te beletten.
Reeds waren er veertien lange dagen verstreken, zonder dat de boden, uitgezondeu om berigt omtrent den toestand van buiten en de nadering van het ontzet intewinnen, de minste tijding van zich hadden laten vernemen; dit baarde hem groote ongerustheid, die nog toenam door de kleinmoedigheid van eenige raadsleden, welke alle hoop schenen optegeven en als schimmen daarzaten. De dappere van der does, de gestrenge krijgsbewindsman bronkhorst en nog weinige anderen waren de eenigen, die met moed de zware op hem rustende taak verligtten en hem uit al hun vermogen ondersteunden; - eindelijk flikkert hun voor een oogenblik eene ster van hoop aan den zwarten gezigtseinder in de oogen; - de lang verwachte boden komen aan, zij bevestigen de herstelling van den Prins en de aannadering van het ontzet: een dankbare blik, welken hij ten Hemel slaat, toont de vreugde, die zijn' edel gemoed bezielt; op nieuw wendt hij alles aan, wat in zijn vermogen is, om de kleinmoedigen optebeuren, en der burgerij, door de hoop op eene spoedige verlossing, de heerschende ellende dragelijker te maken.
De boden hadden zich verbonden, om door het lossen van 't geschut en het aanleggen van vuren, hunne behoudene overkomst te doen kennen. Een dubbel nut weet zijn doordringende geest uit deze gebeurtenis te trekken; hij doet het geschut bulde-
{==147==} {>>pagina-aanduiding<<}
ren, de torens met lichten voorzien, maar opdat de vijand dit niet als noodseinen beschouwe, en om de burgerij te bemoedigen, laat hij, niettegenstaande den bedroevenswaardigen toestand, waarin de stad verkeert, piktonnen branden, vreugdevuren ontsteken en de stadsmuziekanten met horens en schalmeijen, op alle hoeken der straten, triomfliederen spelen.
Zijn doorzigt had hem niet bedrogen; de burgers begrepen, dat hij zonder gewigtige redenen, zoodanige vreugdeteekenen niet zou vertoonen; deze gedachte wekte hunnen moed op en verblijdde hunne harten.
De vijanden beschouwden die seinen als eene uittarting en besloten daaruit, dat de moed der burgerij nog niet dermate gedaald was, als zij zich verbeeld hadden; dit maakte hunne gramschap gaande en uit wraakzucht schoten zij verscheidene kogels op de stad af, zonder echter schade aan te rigten, daar de stelling, die zij inhielden, hun het nemen van een vast punt moeijelijk maakte.
De dringende nood, daar slechts weinige koeijen en paarden meer voorhanden waren, gevoegd bij de spotternij der Spanjaarden, die den burgers met een' honenden lach toeriepen: ‘het is uwen Prins zoo onmogelijk, de stad te verlossen, als u, de sterren van den hemel te grijpen,’ deed echter den moed der stedelingen, die geen ontzet zagen opdagen, weldra weder verflaauwen. Vijftien der stoutsten uit het gemeen wagen het, op het Stadhuis te gaan en den Burgemeester hunne ellende te verwijten; een

{==148==} {>>pagina-aanduiding<<}

der Raden heeft zelfs de laagheid, hunne parlij optenemen en te zeggen, dat hij, voor zich, geene oorzaak van den dood dezer menschen wilde zijn, die van honger versmachtten; een gebiedende blik van van der werff deed hem zijne rede staken, en het gelukte dezen - na met gelatenheid de onverdiende verwijten van eenigen der belhamels te hebben aangehoord, die dorsten zeggen, dat hij en zijn aanhang de schatkist zeker te veel bestolen hadden, weshalve zij nu schroomden, zich met den Koning te verzoenen, - hen, met behulp van eenige raadsleden, tot zwijgen te brengen, voornamelijk door hun, in de krachtigste bewoordingen, het ijsselijke lot van andere steden, die zich op de trouw der Spanjaarden verlaten hadden, voor oogen te stellen.
Van dag tot dag werd echter den edelen man, door soortgelijke tooneelen, het leven verbitterd; zelfs hadden hier en daar geheime raadslagen plaats, die meest door eenige onwaardige Roomschgezinden werden belegd, maar gelukkig alle, eer zij rijp ter uitvoering waren, door eene deugdzame, haar Vaderland minnende vrouw, die in stilte het Evangelie was toegedaan, werden ontdekt, waardoor het van der werff gelukte, dezelve te voorkomen en, onder een ander voorgeven, de schuldigen in verzekerde bewaring te doen nemen.
Maar bij dat alles trof hem een nog zwaarder slag; de krijgsbewindsman bronkhorst, een braaf maar gestreng man, van een ontzagwekkend voor-
{==149==} {>>pagina-aanduiding<<}
komen, en voor wien de stoutste belhamels sidderden, mogt de verlossing zijner stad niet beleven; eene hevige ziekte sleepte hem, binnen weinige dagen, in het graf.
Diep drukte van der werff dit verlies; naast van der does was het de getrouwste en liefste vriend, dien hij op aarde bezat en een dergenen, die hem met moed den zwaren last, die zijne schouders drukte, hielpen torschen. Dankbare tranen wijdde hij aan zijne nagedachtenis; hij begreep echter aan deze droefheid niet te veel te moeten toegeven, om zijne zielskracht, welke hij thans dubbel noodig had, niet te verzwakken. Om zich dus, zoo veel mogelijk, afleiding te verschaffen, mijdde hij de eenzaamheid en bragt de weinige uren, die hem van zijne bezigheden overschoten, in den kring zijner familie door; gewoonlijk plaatste hij zich dan in een' grooten leunstoel aan een der ramen, dat op den tuin uitzag en aanschouwde dan met genoegen de kinderlijke spelen zijner beide telgen, adolf, een knaapje van acht, en margaretha, de lieveling en naamgenoote zijner gade, een meisje van zeven jaren; deze onschuldige wichten toch hadden nog weinig gevoel van de zorgen, die het hoofd huns vaders met diepe voren ploegden en nog minder van het boven hunne hoofden zwevende gevaar, dat hen ieder oogenblik kon vernietigen. Het is waar, ook zij deelden in het algemeen gebrek; moutkoeken en een weinig dor vleesch strekten hun, die aan een' welvoorzienen disch gewoon waren, tot

{==150==} {>>pagina-aanduiding<<}

voedsel, maar vader en moeder aten niets anders; de graagheid hunner jeugdige magen kruidde de spijzen, en hunne kinderlijke opgeruimdheid bleef ongestoord.
Anders was het gelegen met margaretha, de dengdzame gade van van der werff; het smartte haar, dat zij haar' gade en kroost geen beter voedsel kon opdisschen, maar oneindig meer griefde het haar minnend hart, dat drukkende zorg het gelaat haars echtgenoots deed rimpelen en zijne haren vóór den tijd grijzen: alles wendde zij aan, om zijne ziel, steeds met het heil zijner medeburgers bezig, zooveel mogelijk optebeuren, en hem eene of andere afleiding te verschaffen. Menigmaal had hij zich naauwelijks op zijnen stoel geplaatst, of de lieftallige vrouw snelde toe, sloeg haren arm om zijnen hals, streek met de hand de rimpels der zorg op zijn voorhoofd glad en drukte met aandoening en gevoel een' teederen kus op hetzelve, terwijl een traan, dien zij vruchteloos poogde te bedwingen, haar in het oog blonk.
In een dergelijk tooneel treffen wij nu dit beminnenswaardige huisgezin aan.
Nog gloeit margaretha's kus op het voorhoofd van haren echtgenoot; zijne oogen ontmoeten haren teederen, aandoenlijken blik; ‘vrouw,’ zegt hij, ‘zwaar is de zorg die mij drukt, - dit ontkennende, zou ik der waarheid te kort doen, maar met vreugde neem ik die zorg op mij, in de hoop, van mijnen stadgenooten en het dierbare Vaderland

{==151==} {>>pagina-aanduiding<<}

van nut te kunnen zijn. En hoeveel reden heb ik niet, om den Algoede te danken (haar aan zijn hart drukkende) dat Hij mij zulk eene edele getrouwe gade heeft geschonken, en dat mijn kroost, in weerwil van het slechte voedsel, zulk eene blozende gezondheid geniet.’
Margaretha. Dierbare echtgenoot, hoe edel is uw hart, dat slechts daarin genoegen schept, om het heil van al, wat u omringt, te bevorderen; - maar uwe eigene gezondheid brengt gij hieraan ten offer; - een vreemde moge dit niet ontwaren, voor het oog eener beminnende echtgenoote is het niet verborgen, hoe de kommer uw gelaat verbleekt en uw ligchaam vermagert. Het is groot, voor het welzijn uwer medeburgers te ijveren, maar denk, dat mijn geluk onafscheidelijk aan het uwe verbonden is, ras zouden onze kinderen geheel tot weezen worden, indien de dood u aan mij ontrukte; vervul dus uwen pligt, maar overdrijf denzelven niet, - spaar u voor mijne liefde, spaar u voor uw kroost; dit smeek ik u met tranen!
Van der werff. Uwe tranen treffen mij, lieve, maar ik doe niets meer, dan mijn pligt, en daarin mag ik niet wankelen. Ik ken uw hart; gij zelf zoudt mij minachten, indien ik anders handelde. - De Algoedheid heeft mij tot heden kracht naar kruis verleend en zal, naar ik hoop, zulks verder doen; wat is mij overigens aan de kleur van mijn gelaat, aan den meer of min bloeijenden staat van dit brooze en ligt vergankelijke ligchaam gelegen,

{==152==} {>>pagina-aanduiding<<}

bij het heil eener gansche burgerij? Eerst dan, als mij de kracht ontzinkt, om de trappen van het raadhuis op te klimmen, als mijne tong, aan het verhemelte verdroogd, mij het spraakvermogen weigert, - eerst dan zal ik ophouden, het heil mijner natuurgenooten, naar mijn zwak vermogen, te bevorderen.’
Margaretha valt weenende haren echtgenoot om den hals; ‘houd op, van der werff!’ roept zij uit, ‘uwe woorden dooden mij, ik beken verkeerd te hebben gehandeld, maar mijne liefde tot u heeft mij verleid, uw behoud boven uwen pligt te stellen; - kunt gij het mij vergeven?’
Van der werff. (haar met vuur kussende) Engel! uwe liefde behoeft geene vergiffenis.....
Op dit oogeublik doet zich een geweldig geschreeuw en getier voor het huis hooren. ‘Waar is de burgemeester? laat hij voor den dag komen! Heruit, van der werff! schaf ons voedsel!’ Zoo klinkt het verward door een.
Van der werff staat op en wil zich naar voren begeven. Margaretha, bleek als eene doode, houdt hem krampachtig omsloten.
Het geraas neemt toe en gaat met vloeken en dreigementen vergezeld, ‘Heruit! heruit!’ klinkt het nog eens, ‘of wij komen u halen!’
Van der werff poogt zich van de omhelzing zijner echtgenoote te ontslaan. ‘Laat mij gaan, margaretha; ik zal zien hen tot bedaren te brengen.’

{==153==} {>>pagina-aanduiding<<}

‘Neen, neen!’ gilt zij uit, zich nog vaster aan hem klemmende, ‘O God neen! zij zullen u vermoorden! Helpt mij, kinderen! helpt uwen vader verbidden, dat hij ons niet voor eeuwig verlate!’
Nu snellen de kinderen toe; adolf slaat zijne kleine armpjes om het midden zijns vaders; het meisje klimt op een' stoel en omvat zijnen hals; weenende roepen de kleinen uit: ‘Och, vader, vader! moeder is zoo bedroefd; verlaat ons toch niet!’
Van der werff vestigt zijne betraande oogen ten Hemel; zijne knieën sidderen; te hevig wordt zijne ziel door dit aandoenlijk tooneel geschokt; maar pligt, noodzakelijkheid gebieden; hij herstelt zich zoo veel mogelijk: ‘dierbare gade, aanminnig kroost!’ zegt hij, hen beurtelings aan zijn' boezem drukkende, ‘God zal mij, hoop ik, voor uwe liefde sparen; maar laat mij nu gaan, in Gods naam laat mij gaan! Als de woeste hoop hier binnen dringt, zijt gij allen verloren!’
Margaretha. Nu, zoo rukke een en hetzelfde oogenblik ons in het graf; - in uwe armen vrees ik den dood niet!....
Intusschen neemt het geraas toe; men beukt met geweld op de deur en schijnt die te willen openloopen; de bedienden stuiven ontsteld naar binnen; van der werff ziet, dat hij geen oogenblik meer te verzuimen heeft; met geweld rukt hij zich uit de armen zijner trouwe gade, die met een vreesselijken gil ‘o God! hij is voor ons verloren!’ on-
{==154==} {>>pagina-aanduiding<<}
magtig nederzinkt; de kinderen hangen hem nog weenende om den hals: ‘Ach vader, blijf toch; moeder zal sterven!’ Hij maakt hunne handjes los en geeft de luidschreeuwende kleinen aan de bedienden over, beveelt hen, zorg voor hunne meesteres te dragen, en het vertrek uitsnellende begeeft hij zich naar de voordeur die hij ontsluit.
Een oogenblik doet zijn achtbaar en onverschrokken gelaat de woeste menigte verstommen, maar weldra barsten zij op nieuw in een luidruchtig geschreeuw uit, terwijl zij hunne vuisten dreigende opheffen; bezorg ons spijs, bezorg ons spijs! of wij zullen u van een scheuren; - gij, - gij zijt de oorzaak van onze ellende, - maak nu ook, dat wij niet van honger vergaan!’
‘Dappere spitsbroeders en medeburgers!’ zegt van der werff, terwijl zijn blik bedaarden ernst en onbeschrooindheid teekent, ‘eens heb ik gezworen, het vaderland en deze stad getrouw te zijn; ik hoop dat de Almagtige, die gever alles goeds, mij voor de laagheid behoeden zal, dien eed te verbreken. Spijs heb ik niet en moet toch eens sterven; op welke wijze is mij om 't even, - door de hand van vriend of vijand. - Zoo ulieden dus mijn ligchaam tot baat kan zijn, rukt het zonder schroom van een; verdeelt het onder u, zoo ver het strekken kan; ik ben gewillig aan de gemeene zaak en aan uwe behoeften dit offer te brengen!’
Nu rukt hij zijnen degen uit de schede en biedt hun het gevest aan.

{==155==} {>>pagina-aanduiding<<}

Dit is te veel; - de bedaardheid, welke de onverschrokken man in het hem dreigend gevaar aan den dag legt, - de edelmoedigheid, die in zijne woorden en handelwijze uitblinkt, - treft zelfs de harten eener woeste uitgehongerde menigte; tranen vloeijen over hunne door ellende verbleekte kaken; - beschaamd, met neêrgebogene hoofden verwijderen zij zich in de grootste stilte; geen hunner durft den man aanblikken, die zij gevoelen dat hen zoo oneindig in waarde overtreft.
Ook het gemoed van van der werff is diep bewogen; geen toorn over hun misdadig gedrag gloeit in zijn binnenste; slechts medelijden, innig medelijden met de ongelukkige menigte, die daar, bleek als schimmen, met een waggeleuden tred henen waart.
Diep grieft het hem, hen ongetroost te moeten laten vertrekken; hoe gaarne wilde hij zelf hongeren, indien hij deze ongelukkigen slechts spijzen koude! Diepe zuchten stijgen uit zijn geprangden borst en worden door de Engelen, zegepralende, tot den troon des Almagtigen opgevoerd. Ja, edele van der werff, reeds is het bij den Oneindige besloten, dat gij nog hier op aarde de zaligheid der Hemellingen zult genieten; - gij zult de bevrijding uwer burgers uit hunne ellende aanschouwen.
Nu keert hij terug; - nog is zijne gade niet tot haar zelve gekomen, de kinderen loopen schreijende en de handjes wringende, door het vertrek en komen hem te gemoet. ‘Ach vader! moeder is dood!’ ‘Weest bedaard, mijne lieven,’ zegt hij, hun een'

{==156==} {>>pagina-aanduiding<<}

kus op het voorhoofd drukkende, uwe moeder zal door Gods zegen weder gezond worden!’ Nu spoedt hij zich weder naar zijne gade, welke de bedienden, die haar op een' stoel geplaatst hebben, vruchteloos pogen te doen bekomen. ‘Margaretha, God heeft mij voor u gespaard!’ roept hij haar omstrengelende en een' kus op haren bleeken mond drukkende, uit. De stem des beminden echtgenoots schijnt hare ziel, als uit de Elyzesche velden, terug te roepen; hare oogen openen zich, haar zwakke blik ontmoet dien van van der werff: ‘Het gevaar is voorbij, stel u gerust, mijne dierbare,’ zegt deze met innige teederheid. Nu schijnt hare tong eensklaps van de banden, die haar boeiden, ontslagen te worden, een zachte blos kleurt het bleek gelaat. ‘God zij eeuwig geprezen!’ roept zij uit; de wreedaarts hebben u dan niet aan uwe gade, aan uw kroost ontrukt! Nu schieten de kinderen juichende toe. ‘Moeder leeft, moeder leeft!’ De kleine margaretha slingert hare armpjes aan den eenen kant om den hals harer moeder, adolf aan den anderen; van der werff omsluit hen alleu, blikt met gevoel ten Hemel, terwijl de tranen langs zijn eerwaardig gelaat biggelen en roept uit: ‘O Oneindige! hoe groot is uwe liefde; nooit doet Gij den sterveling geheel ongelukkig zijn; in den bittersteu kelk mengt Gij een' droppel vreugde; de zaligheid van dit oogenblik zou in staat zijn, mij de zorg van een geheel leven te vergoeden!’



{==157==} {>>pagina-aanduiding<<}

Tiende hoofdstuk.

De liefde triomfeert.

Moeijelijk valt het mij, dit hartroerend tooneel van vaderlands- en huwelijksliefde te verlaten, maar het verband der geschiedenis en het belang, dat ons de veege stad, door Spanje's moordstaal bedreigd, inboezemt, maakt het noodzakelijk, dat wij tot valdez terugkeeren, die reeds het middel meent te hebben gevonden, om trotschheid en liefde beide te voldoen, door een zwak meisje in de strikken van liefde en vleijerij te vangen en voor een oogenblik haar Vaderland en vrienden te doen vergeten. Het is ons echter reeds bekend, dat dit meisje gevoelens koestert, die weinig met het denkbeeld, dat haar minnaar zich er van vormt, overeenkomen; het is waar, geheel haar jeugdig hart is met liefde vervuld voor den man, die alles in 't werk zal stellen, om haar zijn oogmerk, ten opzigte van den storm, onder het schoonste vernis voortehouden, maar dit zelfde hart slaat ook voor vaderlandsliefde en edelmoedigheid. Uit deze overweging kunnen wij

{==158==} {>>pagina-aanduiding<<}

ligtelijk het gevolg trekken, dat het op handen zijnde tooneel een zwaren wedstrijd zal opleveren; - wij zullen het echter aan de geschiedenis overlaten, om te beslissen, wie den triomf zal wegdragen, - de minnaar, die wél doordachte listen de liefde zijner schoone voor zich heeft, of zijne beminde, die dit alles tegen zich heeft en alleen door vaderlandsliefde en mededogen met de bedreigde vest ondersteund wordt.
Naauwelijks heeft valdez den Haag bereikt en is aan het Hof afgestegen, of de stad wordt reeds door zijne bedienden doorkruist; een aantal der aanzienlijkste ingezetenen wordt door hem genoodigd op het feest, dat de Bevelhebber, in schijn ter eere der stad, doch inderdaad, tot hulpmiddel zijner liefde, zal aanrigten.
De groote zaal van het Hof wordt tot de ontvangst van dit luisterrijk gezelschap in orde gebragt, timmerlieden, schilders, behangers verdringen elkander, om in den korten tijd, die hun verleend is, aan alles die pracht bijtezetten, welke de Bevelhebber schijnt te begeren; hij wil den grooten der stad, hij wil zijner beminde toonen, dat hij hen naar waarde weet te onthalen.
Hij is daar, de dag, waarop elk zich verwonderen zal over den luister, die in zoo korten tijd is daargesteld en dienen moet, om een jeugdig meisje te verblinden en haren hoogmoed te streelen door de gedachte, dat het haar minnaar is, die zoo veel pracht en staatsie ten toon spreidt.

{==159==} {>>pagina-aanduiding<<}

Reeds doet het groote licht zijne laatste stralen op het aardrijk vallen; het uur nadert, waarop de feestgenooten de zaal zullen vervullen. Ontelbare waskaarsen, op kristallen kroonen en zilveren armlusters verspreiden een helder licht; kostbare tapijten versieren de wanden en bedekken den vloer; eene menigte spiegels vermenigvuldigen, om zoo te spreken, de zaal; dezelve is overigens geheel in 't rond met stoelen bezet, welke van de pracht dier tijden getuigen. Aan het einde der zaal, vlak tegen over den ingang, verheft zich een prachtige tempel, rustende op zes pilaren, geheel door lampions van verschillende kleuren verlicht; in deszelfs midden bevindt zich een altaar, waarop te lezen staat! ‘mijn wierook is der getrouwe stad en der liefde gewijd. Twee vliegende Cupido's, het wapen, der stad tusschen zich vasthoudende, zweven boven het altaar, achter en bezijden hetweike zich een orkest bevindt, bezet door de muzikanten van het Spaansche garnizoen, allen in schitterende uniform gedoscht.
In een aan de zaal grenzend vertrek staan de keurigste wijnen en confituren, benevens allerlei gebak en banket gereed, om door zwierig uitgedoschte lakeijen, op zilveren schotels, te worden rondgediend.
De Veldheer zelf is in een prachtig, geborduurd kleed gedoscht; eene roode muts met gouden sterren bezaaid, waarover eene schitterende witte vederhos ligt, die met een' diamant is vastgehecht,

{==160==} {>>pagina-aanduiding<<}

bedekt zijnen schedel; het gevest van zijn degen is goud, met parelen bezet; aan eene zware gouden keten hangt zijne ridderorde. Zijn gelaat teekent zelfsvoldoening en blijde verwachting; - met ongeduld ziet hij het oogenblik te gemoet, dat zijn hoogmoed moet vleijen en de geliefde bewegen, hem van zijne gelofte, dat hij de stad sparen zal, te ontslaan; zijne ijdelheid doet hem reeds niet meer aan den goeden uitslag twijfelen.
Reeds is de zaal vol gasten en nog vertoeft zijne beminde; onrustig vestigt hij zijnen blik op de deur, eene dame van eene ranke gestalte, in rouwgewaad gehuld, de blonde lokken zonder eenigen tooi, terwijl een digle zwarte sluijer haar gelaat bedekt houdt, treedt met een' langzamen tred de zaal binnen. Onafgewend volgen de oogen van valdez deze gedaante; het tengere ligchaam, het schoone blonde haar, alles heeft zij met zijne geliefde gemeen, en toch, - het is onmogelijk, geen sterfgeval is hem in hare familie bekend; zij is een prachtigen tooi gewoon; nu, op dit luisterrijke feest, door den geliefde te harer eere gegeven, zal zij schitteren, - daar is geen twijfel aan; geen meisje zou anders handelen, vooral magdalena niet. Met dit al heeft deze dame iets, dat hem belang inboezemt, zij nadert, wie? - Amalia van bronkenhorst, die in een wit satijnen kleed, met gouden bouketten geborduurd, en het haar rijk met parelen versierd, in de nabijheid van den tempel staat. De aandacht der gasten, die allen in pracht uitmunten, wordt nu ook door het vreemd

{==161==} {>>pagina-aanduiding<<}

verschijnsel, eene dame, in een zoo eenvoudig gewaad, in de feestzaal te zien verschijnen, opgewekt. Men mompelt, men fluistert, - geen der aanwezigen schijnt de nieuw aangekomene, die, na amalia iets te hebben toegefluisterd, neven haar plaats neemt, te kennen. Het is dus eene bekende van mijne vriendin, merkt valdez op, en door eene onwederstaanbare nieuwsgierigheid gedrongen, begeeft hij zich naar amalia; terwijl hij met deze in gesprek treedt, rust zijn blik ter sluiks op de in 't zwart gehulde dame. Zoo het mogelijk was, - zeide hij bij zichzelven, - zou ik zweren, het is magdalena; nooit heb ik iets gelijkenders gezien, en toch - het is onmogelijk!... Nu wendt hij zich tot zijne vriendin: ‘Ik maak mij waarlijk ongerust, Mevrouw, of niet welligt eenig ongeluk mijner dierbare magdalena zij bejegend, hetgeen haar belet, te komen;’ (op zijn horlogie ziende) ‘het is reeds meer dan een uur over den tijd, dat ik haar kon verwachten.’
Amalia. Het is naauwelijks twee uren geleden, dat ik het geluk heb gehad, mijne vriendin, in eenen gewenschten staat van gezondheid, te spreken. Toen ik van haar scheidde, wilde zij zich gaan kleeden.
Valdez. Onbegrijpelijk! Zeker moet haar, na dien tijd, iets overkomen zijn! zij weet, dat dit feest, voornamelijk haar ter eere, plaats heeft en beloofde mij nog dezen morgen, vroegtijdig te komen.
Amalia. Het is mogelijk, dat haar iets opgehouden

{==162==} {>>pagina-aanduiding<<}

heeft, (schalkachtig), of mogelijk is hare belofte haar ontgaan.
Valdez, Neen, Mevrouw; mijner beminde is haar woord heilig.
‘Mogt dit ook met u het geval zijn, valdez!’ zegt eensklaps de zwarte dame, haren sluijer op ligtende.
Valdez staat als verplet. Het is magdalena, - het is zijne beminde! Haar gewaad, hare woorden, alles toont hem aan, dat zij reeds met zijn besluit, om de stad te bestormen, bekend moet zijn. En daarin vergistte hij zich niet. Nadat amalia vertrokken was, had magdalena zich gehaast haar feestgewaad aan te doen; een hemelsblaauw kleed, met zilveren sterren bezaaid, om het midden met een' gouden gordel vastgemaakt, hield het tenger ligchaam omsloten, een kraag van kostbare kanten versierde haren hals, het schoone blonde haar werd met parelen doorvlochten; - de aanzienlijksten der stad waren genoodigd; valdez had haar gezegd, dit feest haar ter eere te geven; zij was meisje! ook zij wilde gaarne schitteren.
Haar opschik gereed zijnde, begeeft zij zich naar beneden; het rijtuig is reeds vóór; - nu nog even mama, die door eene geringe onpasselijkheid belet wordt, van de partij te zijn, den afscheidskus gegeven, en dan naar den geliefde, waar vreugde en genoegen haar verbeiden!
Met den lach van tevredenheid op het gelaat, huppelt zij, vrolijk en vlug als eene hinde, het ver-
{==163==} {>>pagina-aanduiding<<}
trek harer moeder binnen. ‘Hoe zit mij mijn kleed, mama?’ is haar eerste woord. Het tweede, ‘mijn Hemel! wat scheelt u? gij ziet zoo bleek, - er zijn sporen van tranen op uw gelaat zigtbaar.’
De Douairière, een' treurigen blik op hare dochter vestigende, zegt: ‘Mijn staat van gezondheid is wel te dragen, maar dat ik mij genoodzaakt zie, een geliefd kind te moeten bedroeven, - dit doet mij tranen storten.’
Magdalena. Mijn God! mama, wat is er dan gebeurd?
De Douairière (haar een' brief vertoonende). Deze brief meldt mij uw ongeluk!
Magdalena. Om 's Hemels wil! Is mijnen minnaar een ongeluk bejegend?
Douairière. Neen, mijn kind! Maar een vreesselijke dood dreigt onze vrienden te Leyden.
Magdalena (verbleekende) te Leyden? Maar valdez heeft mij immers beloofd, hun bloed te sparen.....
Douairière. Misschien zal hij u zulks nog wel beloven! Intusschen heeft hij zijne toestemming gegeven, om de stad te bestormen, en dit is reeds op morgen bepaald.
Magdalena (zich aan een' stoel vasthoudende) Mijn God! hoe is 't mogelijk? Neen! het kan zoo niet zijn. Dezen morgen heb ik hem nog gesproken, zonder dat hij een woord hiervan gerept heeft.
De Douairière reikt haar den brief over. ‘Ik wilde u eerst voorbereiden,’ zegt zij; ‘maar lees

{==164==} {>>pagina-aanduiding<<}

nu zelve en gij zult van de waarheid overtuigd zijn.’
Magdalena leest; zij wordt bleek als eene doode; de brief siddert in hare handen; eensklaps wordt haar gelaal met een hoog rood bedekt, hare oogen vonkelen, zij rukt de juwelen uit de haren, den kostbaren gordel van het lijf en werpt ze van zich. ‘Geener ongelukkige past deze praal!’ roept zij uit, en zich vervolgens in de armen harer moeder werpende, barst zij in tranen los en zegt: ‘Ik beminde hem oneindig, den verrader, maar, wat het mij ook kosten moge, - nooit zal hij de mijne worden, nooit wil ik hem wederzien!’
De Douairière (met aandoening.) Gij toont een Nederlandsch hart te bezitten en uwer familie niet onwaardig te zijn; maar gij kent het vermogen niet, dat een meisje bezit op het hart van den man, die haar bemint; anders zoudt gij inzien, dat het uw pligt is, heden avond het feest bijtewonen.
Magdalena. Mama, wat eischt gij? Ik mij op een feest bevinden! terwijl mijne vrienden in doodsgevaar verkeeren, - en dat in gezelschap van dien trouwelooze, die naar hun bloed dorst!....
Douairière. De vraag is hier niet, wat aangenaam is, maar wat uw pligt en het belang uwer vrienden vorderen! Indien gij niet naar de partij gaat, uwen minnaar niet wilt wederzien, zal zulks alleen dienen, om zijnen toorn op te wekken, en morgen reeds is het met Leyden gedaan, - terwijl het in het tegenovergestelde geval zeer mogelijk

{==165==} {>>pagina-aanduiding<<}

is, dat uwe tranen hem bewegen, van zijn verderfelijk oogmerk af te zien.
Magdalena. Maar, - hoe gaarne ik mijn leven voor mijne vrienden over heb, - kan ik smeeken, kan ik liefde huichelen, voor een' verrader, voor een' woedenden tijger, die slechts naar menschenbloed dorst?
Douairière. Liefde huichelen behoeft gij niet, Magdalena; uwe droefheid, uwe tranen toonen mij genoegzaam, dat gij valdez nog even sterk bemint, als te voren; ook moet gij u niet door uwe drift tot onregtvaardigheid laten verleiden. Zoo als gij mij valdez beschreven hebt, moet ik besluiten, dat hij u opregt bemint en dat alleen dringende omstandigheden hem tot den stap, die u en mij zoo bedroeft, hebben overgehaald.
Magdalena. De omstandigheden mogen zoo dringend zijn, als zij willen; nooit kan hem zulks in mijne oogen verontschuldigen, nooit goedmaken, dat hij zijn gegeven woord schandelijk verbreekt.
Douairière. Het is moeijelijk, hierover te beslissen, voordat ons de ware reden zijner handelwijze bekend is. Een eerlijk man is verpligt, zijn woord gestand te doen; maar hij is krijgsman, - er kunnen omstandigheden geboren zijn, die hem als tegen wil en dank tot verbreking zijner gelofte hebben genoodzaakt. Als gij den raad eener hartelijke, uw welzijn beoogende moeder wilt opvolgen, getroost u dan, - hoe onaangenaam het ook zij, - de zaak te onderzoeken en begeef u naar het feest. Misschien

{==166==} {>>pagina-aanduiding<<}

zal hij, door zijne liefde gedrongen, zich berouwhebbend aan uwe voeten werpen, en gij zult uw eigen geluk en het behoud eener geheele stad hebben bewerkt. Versmaadt hij uwe bede, zoo ken ik u zielskracht genoeg toe, om uwe liefde te beheerschen en hem die verachting te toonen, welke hij verdiend heeft.
Magdalena (na zich een oogenblik te hebben bedacht.) Het zij dan zoo! Ik zal beproeven, welk vermogen mijne liefde op het hart eens trouwelooze bezit, niet om mij zelver wil, maar om zoo mogelijk onze ongelukkige vrienden uit het boven hunne hoofden dreigend gevaar te verlossen. Midden in de zaal, ten aanhooren der gasten, zal ik hem zijne meineedigheid verwijten en hem de keus laten tusschen mijne billijke verachting, of het nakomen van zijn eens gegeven woord.
Dit gezegd hebbende spoedt zij zich naar haar vertrek; het prachtige feestkleed wordt met een rouwgewaad verwisseld; een digte sluijer bedekt het schoone, door tranen bevochtigde gelaat; zonder eenigen tooi zal zij in het midden der rijk uitgedoschte gasten verschijnen, voor haren minnaar treden en op de waarschijnlijke vraag, die schrik en verwondering valdez zullen afpersen, ‘welk ongeluk heeft u getroffen, mijne dierbare, dat gij in rouwgewaad verschijnt?’ ten antwoord geven: ‘het ongeluk, eenen man, dien ik eenmaal heb bemind, te moeten verachten,.... daar hij zich niet schaamt, zijn gegeven woord schandelijk te verbreken en - terwijl

{==167==} {>>pagina-aanduiding<<}

zijn mond liefde huichelt, zijn hart mogelijk reeds in stilte juicht, het bloed mijner vrienden te kunnen plengen’ Toen echter het oogenblik daar was, om haar genomen besluit ten uitvoer te brengen, en zij, bij het binnentreden der zaal, den blik des geliefde en van alle aanwezigen op zich gevestigd zag, knikten hare knieën en gevoelde zij, eenige oogenblikken noodig te hebben, om zich te herstellen; met een' wankelenden tred begaf zij zich naar amalia, die zij in den omtrek des tempels gewaar werd, en fluisterde harer vriendin in het oor haar niet te ontdekken, daar zulks voor haar geluk van het grootste belang was. Amalia kon zich geen begrip van dezen vreemden inval harer vriendin vormen; zij brandde van nieuwsgierigheid, wat het gevolg daarvan zou wezen, zich echter stellig voornemende, magdalena niet te verraden en de ontwikkeling der zaak aftewachten. Nu naderde valdez en hield met amalia het gesprek, mijnen lezers reeds bekend.
Magdalena de stem des nog altijd geliefden mans en zijne ongerustheid, welke hij omtrent haar aan den dag lag, hoorende, had moeite, hare aandoening te bedwingen en zich niet te verraden; alles suizelde haar verward door het hoofd. Toen echter de woorden, ‘mijner beminde is haar woord heilig’ haar in de ooren drongen, keerde plotseling hare zielskracht terug, en haren sluijer wegslaande, riep zij uit met een gelaat, waarop teederheid en droefheid tevens stonden geschilderd: ‘mogt zulks

{==168==} {>>pagina-aanduiding<<}

ook met u het geval zijn, valdez’! Geen wonder dus, dat de Veldheer, op dit onverwachte aanschouwen zijner beminde en bij hare woorden, die hem aantoonden, dat zijn besluit omtrent het ongelukkige Leyden haar reeds bekend was, en welke dus zijn geheel wel doordacht plan, waarvan hij zich de schoonste uitkomst beloofd had, in duigen wierpen, - als verplet en sprakeloos daar stond.
Verward suisde hem eene menigte denkbeelden door het hoofd; verwilderd sloeg hij de oogen om zich heen en overal ontmoetten dezelve de verwondering en verwachting uitdrukkende blikken der feestgenooten, die, door deze vreemde gebeurtenis uitgelokt, zich om hen vereenigd hadden. Magdalena had de oogen neêrgeslagen en scheen te willen afwachten, wat hij te zijner verontschuldiging zou inbrengen. Eindelijk herstelt zich zijn denkvermogen; hij ziet in, dat het onmogelijk is, in tegenwoordigheid van een zoo groot aantal menschen, zijne liefde genoegzaam op het hart zijner beminde te doen werken, om zijne vergiffenis en, zoo hij nog hoopt, hare toestemming, om hem van zijn woord te ontslaan, te erlangen, terwijl hij zich hierdoor bovendien aan de bespotting der geheele stad zou blootstellen. Hevig wordt hij door de verschillende aandoeningen van liefde, wanhoop en beledigde trots geslingerd; eensklaps schijnt hij tot een besluit te komen. ‘Men heeft u mijn gedrag in een verkeerd daglicht voorgesteld, magdalena; in

{==169==} {>>pagina-aanduiding<<}

weinige woorden zal ik u hiervan overtuigen; deze zijn echter van dien aard, dat zij alleen aan u mogen worden toevertrouwd.’ Dit zeggende biedt hij haar zijne hand, en leidt het meisje, zonder dat deze bijna weet, wat met haar gebeurt, door de rijen der nieuwsgierige gasten heen, naar een zijvertrek, sluit de deur digt en zich aan de voeten der half bedwelmde magdalena werpende, roept hij uit: ‘magdalena, meisje, aan wier liefde het geluk mijns levens onafscheidelijk verbonden is, hoe kunt gij zoo wreed zijn, mij op een ieest, door mijne liefde u ter eere aangerigt, aan de bespotting der genoodigden bloottestellen?’
Magdalena (zich herstellende, met fierheid.) Sta op, mijnheer, uwe plaats is niet aan de voeten van een meisje, voor 't welk gij slechts liefde gehuicheld hebt. Eens beminde ik u, maar uw gedrag geeft mij de kracht u te verachten; snood dorst gij uw gegeven woord, onder hetwelk alleen ik u mijne trouw beloofde, schenden; - nog dezen morgen waagdet gij het, mij van uwe liefde en het ons wachtende geluk te onderhouden en reeds hadt gij besloten, hetzelve voor eeuwig te verwoesten, - met de hand, waarmede gij de mijne dorst aanraken, het bloed mijner vrienden te plengen!
Valdez (hare knieën omhelzende.) Veracht mij niet, magdalena, - uw toorn verplettert mij; - hoor mij aan en gij zult erkennen, dat ik nooit voornemens was, een' droppel van het bloed uwer vrienden, die mij, om dezen naam, dierbaar zijn,

{==170==} {>>pagina-aanduiding<<}

te storten. Mijne officieren hebben mij met 's Konings wraak gedreigd, indien ik den storm weigerde. Ik ken philippus; - zijn wantrouwen eenmaal opgewekt, zijn toorn eenmaal ontstoken, zouden alleen door mijn bloed te bevredigen zijn! Ik waande, dat dit hoofd voor u eenige waarde had, en dit deed mij, nadat alle uitvlugten mij benomen waren, ten laatste mijne toestemming geven tot iets, dat ik altoos heb getracht te voorkomen; maar stel u gerust, geliefde; geef mij de namen uwer vrienden op, en ik zweer u voor God en alle Heiligen, dat hun geen haar zal gekrenkt worden! Ik zelf zal hen, al ware het ten koste van mijn bloed, beschermen. Maar onttrek mij uwe liefde niet, - vervoer mij niet tot wanhoop, door mij te straffen voor iets, dat buiten mijn vermogen was, te beletten!....
Magdalena. Hoe ver uw gezag, als Veldheer, zich over uwe onderhoorigen uitstrekt, en hoe verre gij het wilt toelaten, dat zij de gehoorzaamheid, aan uwe bevelen verschuldigd, uit het oog verliezen, zal ik niet beoordeelen. Maar gij zelf bekent, onmagtig te zijn, hunnen wil te wederstaan, en uw eens gegeven woord daaraan te moeten opofferen; - en op hetzelfde oogenblik durft gij mij zweren, dat, bij het bestormen der stad, geen' mijner vrienden eenig leed zal wedervaren? waant gij, dat de liefde mij derwijze heeft verblind, dat ik ook zelfs het geringste geloof aan deze tegenstrijdige heloften kan hechten?.... Want hoe kunt gij, die niet eens de zielskracht bezit, om het u toever-
{==171==} {>>pagina-aanduiding<<}
trouwde bevel te handhaven, - die u door uwe officieren tot iets laat dwingen, dat gij mij verzekert, zelf niet te willen, - met dit wankelbare karakter in staat zijn, de woede van toomelooze soldaten te bedwingen?
Valdez. Edel meisje, welk eene verhevenheid straalt in uwe woorden door! Gij hebt gelijk; ik had mij als Veldheer moeten doen eerbiedigen, - liever mijn hoofd verliezen, dan mijn gezag verkort zien.... Maar liefde tot u deed mij een oogenblik zwak zijn, te veel waarde in een leven stellen, dat mij alleen dierbaar is, om het aan uw geluk te kunnen wijden! (Haar teeder aanziende.) Vergeef mij dan eene zwakheid uit liefde begaan, - en ik zweer u, dat het de laatste zal zijn. Gij, dierbaar meisje, hebt mij geleerd, wat mijn pligt is; uwe ziel is ver boven de mijne in grootheid verheven!
Magdalena (met minachting.) Houd op, valdez! indien gij niet wilt, dat ik u verachte! uwe laffe vleijerij heeft geen invloed op mijn hart; gij kunt dezelve sparen. Ik heb u bemind; misschien ben ik zwak genoeg, het nog te doen; het zij u dus overgelaten, of gij van het bestormen der stad of van mijne liefde wilt afzien!....
Valdez (wanhopig.) Stoot mij liever een' dolk in het hart; dit zou mij minder ontzettend zijn, dan uwe woorden. Wreed meisje! nooit - nooit hebt gij mij bemind; gij zoudt anders het onmogelijke niet van mij eisschen, - de tranen der wanhoop van uwen minnaar niet gevoelloos kunnen aanzien!

{==172==} {>>pagina-aanduiding<<}

O magdalena! ik had mij zoo een Hemel vol zaligheid voorgesteld, - u eens als mijne echtgenoote te aanbidden, slechts voor uw geluk te leven, en hierin het mijne te vinden, en gij kunt medogenloos deze liefde versmaden, de aarde voor mij in eene hel herscheppen! (zich op nieuw aan hare voeten werpende en zijne handen smeekend tot haar opheffende.) Neen, neen! dit zult gij niet, - gij zult den man, die u meer dan zijn leven bemint, niet diep ellendig maken, - uw hart en hand mij niet onmeêdogend ontrukken en mij der wanhoop ten prooi geven!....
Magdalena, haar hoofd afwendende, brengt de eene hand aan het voorhoofd en hem met de andere afwijzende zegt zij, terwijl haar gelaat fierheid en aandoening teekent: ‘Neen valdez, geene hand, met bloed bevlekt, zij ooit de mijne!’
Valdez (in de uiterste wanhoop.) Gij veracht mij!... Welaan! spoedig zult gij voor eeuwig van mij ontslagen zijn! (hij trekt zijn dolk en zet zich denzelven op het hart.)
Magdalena (met een' vreesselijken gil, zijnen arm met beide handen terughoudende.) In Gods naam, valdez! welk eene razernij bezielt u? wilt gij ook mij in het graf slepen? om onzer liefde wille, bedaar! op mijne knieën smeek ik u, maak mij niet diep ellendig!....
Eensklaps slaat nu valdez uit zijne razernij tot de uitbundigste vreugde over; hij werpt zijnen dolk van zich, knelt het van angst sidderende meisje aan

{==173==} {>>pagina-aanduiding<<}

zijn' borst; ‘Gij haat mij dan niet, - gij bemint mij nog?’... zegt hij, haar gelaat met vurige kussen bedekkende.
Magdalena. Ja, francisco! nooit heb ik opgehouden, u' te beminnen! (In tranen uitbarstende.) En toch maakt gij mij diep ongelukkig, wreedaard! gij wilt het bloed mijner vrienden doen stroomen!
Valdez (door liefde vervoerd.) Neen, neen, dierbaar meisje! gij zult door mij niet ongelukkig zijn! De liefde zegepraalt! De storm op de stad zal niet geschieden, - dat zweer ik u, - of eerst zal men mij dit hart, dat slechts voor u klopt, uit den boezem scheuren!
Magdalena, nu geheel in verrukking, slingert haren arm om zijnen hals, haar mond beäntwoordt zijne kussen. ‘Nu eerst erken ik mijnen vriend,’ roept zij met teederheid uit. ‘Eeuwig dankbaar zal u mijn hart voor dit gelukkige oogenblik zijn! Juichend verblijdt het zich, het behoud mijner vrienden aan u te danken te hebben. Van dit oogenblik af is mijn lot onafscheidelijk aan het uwe verbonden; voor eeuwig ben ik de uwe!’
O schoone sekse, met den naam van zwakke bestempeld, hoe groot is het vermogen, u door de Voorzienigheid over het mannelijk hart geschonken! De grootste held is als was in uwe teedcre handen! Een blik van uwe bekoorlijke oogen en duizenden rekenen zich gelukkig, uwen wenk te volbrengen!
Met geheel hare ziel was het meisje aan den Spanjaard verkleefd; slechts weinige dagen geleden, was

{==174==} {>>pagina-aanduiding<<}

de bekentenis hiervanaan hare lippen ontvloden; vol zaligheid had zij aan den boezem des geliefde gerust; zijne vurige kussen hadden gevoelens in haar opgewekt, die tot nog toe onder den maagdelijken sluijer hadden gesluimerd. Alleen het gevoel, dat deze liefde hare moeder bedroeven zoude, verbitterde derzelver zaligende genot en deed haar voor het oogenblik der ontdekking beven. Het vreesselijke oogenblik is daar! het meisje wordt hevig geschokt, zinkt, door den toorn harer moeder tot in de schoone ziel getroffen, onmagtig neder; - de moederliefde triomfeert, zij wenscht slechts het geluk harer dochter en alles is vergeven; - de zegen der moeder zal op Magdalena's echt rusten. Alleen dan, wanneer valdez zijn woord verbreekt, het Neêrlandsch bloed zijnen woedenden soldaten prijs geeft, zou het haar hard vallen, dat hare dochter den woordschender bemmde. Het meisje bedenkt zich geen oogenblik; ongevergd zweert zij, hem dan nooit tot haren echtgenoot te zullen nemen. Geen oogenblik verontrust zich hare ziel, dat zij ooit in het geval zal komen dit rampspoedige offer, - het offer harer liefde - te moeten brengen: Vreugdevol snellen hare dagen heen; - de geliefde komt onyerwachts in de stad, - heugchelijk oogenblik! - zij is gelukkiger dan ooit! Een prachtig feest zal elk van de liefde des Veldheers voor zijne schoone overtuigen; de hoogmoed van het meisje wordt gekitteld; zij zal de Koningin van het feest zijn, dat haar ter eere door haren minnaar wordt aangerigt.

{==175==} {>>pagina-aanduiding<<}

Ook zij zal schitteren; - een kostbare met smaak gekozene, tooi verhoogt nog hare natuurlijke bevalligheden. Reeds is het gewenschte tijdstip daar; harer moeder den afscheidskus gegeven en dan naar de plaats gesneld, waar haar geliefde, waar de vreugde haar verbeidt. Treurende treft zij hare moeder aan; de oorzaak wordt haar bekend; - eensklaps is hoop, geluk, alles te niet; slechts een' duisteren nacht biedt haar de toekomst aan! - nooit wil zij den geliefden, maar trouweloozen man wederzien! Hare moeder houdt haar echter het belang harer vrienden, dat der ongelukkige stad voor. Welaan, - ook dit offer zal zij het vaderland brengen! In rouwgewaad, zonder eenjgen tooi, treedt zij de feestzaal binnen, waar zij kortelings nog hoopte te schitteren; - in plaats van eenen getrouwen minnaar zal zij nier slechts den man aantreffen, dien zij nog hartelijk bemint, maar wien zij, naar pligtgebod, alle hoop moet benemen. Hij leidt haar na een voorafgaand tooneel, dat haar reeds hevig geschokt heeft, in zijn kabinet; - hier werpt hij zich aan hare voeten, omhelst hare knieën, put zijne geheele redeneerkracht, al het vermogen zijner liefde uit. Niets is in staat, haar te bewegen, hoezeer hare ziel zoo veel lijdt, als de, zijne; standvastig wijst zij zijn verzoek van de hand; - nu vervalt hij tot wanhoop; het moordstaal bedreigt zijn' borst; hij is gereed zich te grieven. Daar ontspringt liefde met geweld uit de dwangketenen, die haar gekluisterd hielden; zij weêrhoudt, met eene wanhopige

{==176==} {>>pagina-aanduiding<<}

drift den arm van haren geliefde en belet hem, zijn wreed opzet te volvoeren. Liefde straalt nu in al hare bewegingen en woorden door. De Spanjaard slaat eensklaps tot de grootste vreugde over; hij drukt haar aan zijn hart, - vurige kussen bedekken haren mond. Voor de tweede maal rolt de bekentenis harer liefde het meisje, door gevoel weggesleept, van de lippen; zij bekent hem oneindig te beminnen en toch, - nooit, nooit zal zij de zijne worden; dit ligt duidelijk opgesloten in de woorden: ‘en toch maakt gij mij diep ongelukkig, wreedaard, gij wilt het bloed mijner vrienden doen stroomen!’ Ook valdez schijnt zulks te begrijpen; hij ziet dat niets, zelfs hare liefde niet in staat is, om haar van besluit te doen veranderen, en door zijne min als weggesleept, zweert hij de vege stad te zullen sparen.
Nu is zij geheel verrukking, slaat haren arm om zijnen hals, kust hem vurig en zweert hem eeuwig getrouw te zijn; en juist deze verrukking, deze vreugde bewijst, hoe hevig de strijd geweest is tusschen liefde en pligt, die in haar deugdzaam, vaderlandslievend hart heeft plaats gehad, en waardoor het ongelukkige Leyden van het vreesselijk dreigend moordstaal der Spanjaarden bevrijd bleef en, naast God, - aan de edele, standvastige ziel van dit meisje, waardig der vergetelheid ontrukt te worden, deszelfs daarop gevolgde redding te danken heeft gehad.
Weldra wekt het daverend feestgedruisch onze gelieven uit de zoete bedwelming, waarin zij gedompeld waren, en herinnert hen, dat het meer dan tijd

{==177==} {>>pagina-aanduiding<<}

is, naar de zaal terugtekeeren, waar de nieuwsgierigheid der gasten zeker thans den hoogsten trap zal hebben bereikt, en hunne komst met ongeduld wordt tegemoet gezien.
Aan de hand van valdez treedt het schoone meisje de zaal binnen; zij blinkt niet uit door versierselen, maar gelukkige liefde en de zelfsvoldoening, van eene edele daad te hebben verrigt, doen haar gelaat van vreugde schitteren; aller blik is op de jongelieden gevestigd; nu keert valdez zich tot de gasten: ‘Waarde en geëerde vrienden,’ zegt hij, ‘ik moet uwe vergiffenis verzoeken, dat eene onvoorziene gebeurtenis voor een oogenblik uwe vreugde gestoord heeft. Een misverstand, hetwelk mij gelukt is, spoedig uit den weg te ruimen, is hiervan de oorzaak; ik heb de eer, u magdalena moons, als mijne aanstaande bruid, voor te stellen.’
Weinig was de nieuwsgierigheid der gasten door deze aanspraak van valdez bevredigd; geen der bekenden van magdalena wist iets van een sterfgeval, dat in de familie zou voorgevallen zijn; men vormde dus allerlei gissingen aangaande de vreemde kleeding, waarin zij op een zoo luisterrijk feest, van hetwelk zij een der hoofdpersonen uitmaakte, verscheen, zonder met mogelijkheid de ware oorzaak te kunneu raden. Zij veinsden echter volkomen met de hun gegevene uitlegging tevreden te zijn, en bestormden de jongelieden met gelukwenschen. Eene heerlijke krijgsmuzijk, die nu, op een' wenk van valdez, aanhief, verschafte echter eenige afleiding

{==178==} {>>pagina-aanduiding<<}

en weldra keerde de onbezorgde vrolijkheid der gasten, die toch geene kans zagen, om achter het fijne van de zaak te komen, terug. Eerst laat in den nacht scheidde het gezelschap en nam valdez, die dadelijk naar het leger moest vertrekken, een hartelijk afscheid van zijne beminde. Beiden waren hevig aangedaan. Het meisje gevoelde, dat haar vriend zich, uit liefde tot haar, aan vele onaangenaamheden zou blootgesteld zien; en schoon zij er niet hetzelfde gevaar in zag, als de Veldheer, die beter met den geest zijner Officieren en soldaten bekend was, drukte zij hem toch te inniger aan het van liefde kloppend hart; de vrengde echter, die zij gevoelde, hare vrienden gered te zien, en harer moeder de blijde tijding te kunnen mededeelen, matigde de droefheid van een afscheid, dat zij, zich niet voorstelde van langen duur te zullen zijn.
Met valdez was het anders gesteld; toen hij den laatsten kus op de lippen der geliefde gedrukt en haar in het rijtuig geholpen had, begaf hij zich naar zijne kamer en bragt eenige oogenblikken, in diep gepeins door; hij zag maar al te wel in, hoe moeijelijk het zou zijn eene reden uit te denken, die eenigen schijn had, waarom hij zijn gegeven woord to de bestorming, waarvoor alles waarschijnlijk, reeds in gereedheid zoude zijn, terugnam; hij besloot echter, het kostte wat het wilde, de gelofte, aan zijne beminde gedaan, te houden. ‘Het ga dan, hoe het wil,’ riep hij eindelijk, opspringende, ujt; ‘ik voer het bevel, - mijne, redenep, mogen

{==179==} {>>pagina-aanduiding<<}

hun dan al of niet voldoende voorkomen, zij zullen gehoorzamen; de gevolgen zijn Gode en der liefde aanbevolen!’ Nu gaf hij bevel zijn paard te zadelen en binnen weinige oogenblikken was hij reeds op weg naar het leger.



{==180==} {>>pagina-aanduiding<<}

Elfde hoofdstuk.

De hoop op ontzet neemt toe.

In de bewustheid, dat het een edel Neêrlandsch meisje gelukt is, het hart haars minnaars te buigen en het ongelukkige Leyden voor een' wissen val te behoeden, zullen wij valdez, zoo goed hem zulks mogelijk is, met zijne officieren laten omspringen, - die zeker alles behalve in hun schik zullen zijn met de veranderde gedachten van hunnen Veldheer, - en tot de vloot terugkeeren. Wij verlieten dezelve op het oogenblik, dat de harten der dappere zeelieden juichten in de hoop van hunnen, in nood verkeerende, broederen nu spoedig de zoo noodige hulp te kunnen toebrengen.
Deze hoop werd echter op lange na zoo spoedig niet vervuld, als hunne van liefde tot het vaderland en medelijden met de ongelukkige, maar kloekmoedige ingezetenen van Leyden gloeijende zielen wenschten; - een sterke noordoostenwind deed het water eer vallen dan Wassen, waardoor de voortgang der vloot vertraagd werd.

{==181==} {>>pagina-aanduiding<<}

De ziel des dapperen en edelmoedigen Soyzot's werd door droefheid en medelijden geslingerd. - hij was genoegzaaam met den ellendigen toestand der stad bekend, om overtuigd te zijn, dat dezelve het onmogelijk lang meer zou kunnen houden; - de tranen des zeehelds bevochtigden den brief, waarin hij den Prins berigtte, dat, als de Almagtige met den aanstaanden vloed niet meer water gaf, hij geene mogelijkheid zag, om de ongelukkige stad te spijzen of voor den verschrikkelijks ondergang, door gebrek aan voedsel, te behoeden. Dag en nacht stegen zijn gebed en zijne zuchten tot den troon des Allerhoogste op, en smeekte hij Hem om ontferming over zijne in verdrukking zijnde natuurgenooten en strijders voor het veege vaderland. Zijne gebeden en die van duizend anderen waren niet te vergeefs tot den troon des Almagtige opgeklommen; - laten wij dan een oogenblik onze aandacht wijden aan de daden, door Zijne ontferming gewrocht.
Diep treurend wandelt de Admiraal op het dek; slechts negen duim water hebben de galeijen en zij behoeven veel meer. De noordoostenwind heeft uitgebulderd, helder staat de lucht, eene diepe stilte heerscht er, slap hangen de wimpels langs de masten; ook het scheepsvolk schijnt ter neergeslagen: geen geluid doet zich bijna: op het schip hooren; droefgeestig is aller blik op het wijde, met flikkerende sterren bezaaide, uitspansel gevestigd, zonder dat het verhevene van dit tooneel hen op dit oogenblik kan treffen. Eindelijk, vertoont zich een nevel in het

{==182==} {>>pagina-aanduiding<<}

noordwesten, - staroogend zien allen opwaarts; - het nadert, het spreidt zich uit, - zacht begint het te suizen. De hoop ontkiemt in de harten onzer zeelieden. De wimpels beginnen te bewegen, - zij fladderen; levendigheid wordt ook bij de aanschouwers zigtbaar; - alles geraakt in beweging; de Admiraal schijnt uit zijn gepeins te bekomen. Kleine golven worden op het spiegelnat zigtbaar, - zij vergrooten, - het schip geraakt in beweging; de hoop in de harten onzer helden groeit aan. Het loeit in de verte, de golven beginnen te bruischen; het gehuil nadert, vreesselijk begint het schip te slingeren, - eene dikke duisternis heerscht, - de orkaan breekt los. De wimpels vliegen aan flarden, - touw- en mastwerk kraken. De Admiraal en zijne dapperen storten op hunne knieën en danken den Almagtige; - hunne harten juichen!
De dag breekt aan; er wordt gepeild; - acht en twintig duim. ‘Water genoeg! water genoeg! God zij geloofd!’ is nu de algemeene kreet die de lucht doet daveren. ‘Wij zullen het er dan op wagen, manneu!’ zegt boyzot, verheugd de handen wrijvende, ‘maakt het schip reê en geeft sein!’ ‘Wij moeten er nu over, Admiraal!’ zeggen de zeehelden, op hunne borsten slaande. Daar, waar het water te kort schiet, zullen onze schouders het schip ligten....’ En nu vliegt elk aan het werk, alsof men naar een vreugdefeest ging. Tranen van aandoening stroomen den Admiraal, bij dit treffende tooneel van ijver en vaderlandsliefde,

{==183==} {>>pagina-aanduiding<<}

door zijne dapperen aan den dag gelegd, langs de wangen.
't Wordt nacht; de hemel is bewolkt, dikke duisternis heeft de aarde omtogen. De beide Admiralen, elk van eenige hulpschepen voorzien, en eene flotilje met krijgsmaterieel tusschen zich besloten hebbende, naderen den kerkweg.
‘Wiedaar?’ - klinkt het eensklaps van de zijde der Spanjaarden, die, in eene menigte schuiten, eene sterke schaarwacht voor den weg gevestigd hadden en door het geplof der riemen opmerkzaam waren gemaakt. ‘Wiedaar?’ - klinkt het herhaalde malen.
Nu doet boyzot, den vijand op een geweerschot genaderd zijnde, eensklaps een geweldig vuur, zoo met kanon als klein geweer, openen, hetwelk dood en verderf in hunne gelederen verspreidt en hen met overhaasting naar hunne sterkte doet vlugten. Hier echter door versche hulp gestijfd, maken zij zich tot een' dapperen tegenstand gereed, en doen weldra, op hunne beurt, een hevig vuur op de onzen losbranden.
Geen gonzend lood doet echter onze zeehelden beven; door het geschut gedekt, spoeden zij zich, op een' wenk van den Admiraal, gedeeltelijk in kleine schuitjes, gedeeltelijk badende of zwemmende, met hunne wapenen boven het hoofd, aan land; en niettegenstaande de gestadige aanvallen des vijands, gelukt het hun, in weinig tijds, den weg aan beide zijden te beschansen. Onder deze beschutting arbeidt men nu, met onbeschrijflijken ijver, om den

{==184==} {>>pagina-aanduiding<<}

weg te doorgraven, hetgeen binnen kort op drie plaatsen bewerkstelligd is.
Ondertusschen doet een geweldig schieten, van weerskanten, de lucht daveren, en weldra hult de flikkerende vlam van eenige, te Soetermeer in brand staande, huizen, het oorlogstooneel in een' rooden vuurgloed.
Nu zakt ook het achtergeblevene gedeelte der vloot met het zwaar geschut af, en geheele rijen der Spanjaards worden door een verschrikkelijk schrootvuur neêrgeveld. Het gelukt onzen zeeleeuwen, in het aanzien der vijanden, met de geheele vloot, - twee schepen, welke in den donkere afdwalende, in de magt der Spanjaards vielen, uitgezonderd, - den weg te passeren.
Met spoed zette men nu den togt op Meerbruggen en Papenmeer voort; - hier echter trof men een' vijand aan van een' anderen aard, die van geen wijken wilde hooren; - verscheidene droogten namelijk deden zich op en beletteden de schepen, hunnen weg te vervolgen.
Boyzot, zulks gewaar wordende, heeft echter den tijd niet, om zich deswege te verontrusten; reeds springen zijne onversaagde Zeeuwen, hunne belofte getrouw, van het schip af, en, te halver lijf in het water, stuwen zij het, als in triomf, op hunne schouderen over de ondiepten heen, juichend roepende: ‘Voor Vaderland en Geloof! weg met de Inquisitie! weg met de Spanjaards!’
En, niet door den galm dezer onovertrefbare hel-
{==185==} {>>pagina-aanduiding<<}
den, maar door den spoedigen voortgang der vloot verschrikt en bevreesd in hunne verschansingen besloten te worden, verlieten de Spanjaards met overhaasting Zoeterwoude, geschut, leeftogt, en alles achterlatende.
Zoodra boyzot, die niets minder dan hier op verdacht was, zulks bemerkt, doet hij de vlugtelingen achtervolgen, en het gelukt hem, een gedeelte van de overigen aftesnijden, die nu, geheel door doodsangst bevangen, de wapenen wegwerpen, en in den blinde over droog, diep en ondiep heen vlieden; - zoo groot is echter de woede en onversaagdheid der Zeeuwen, dat zij, al zwemmende, hunne vijanden nastreven en niet eer rusten, voordat dezelven onder hunne slagen bezweken zijn.
Terwijl zijne dappere krijgers dus voor het vaderland ijveren en de voorspoed zijne wapenen volgt, is boyzot alles behalve opgeruimd; met de hand onder het hoofd zit hij in de kajuit, in diepe gedachten verzonken. ‘O God! indien het eens waar ware!’ roept hij eindelijk uit, ‘indien alle opofferingen, door het uitgeputte vaderland gebragt, - al de pogingen, de heldendaden mijner dapperen eens vruchteloos waren! - het ongelukkige Leyden, op het punt van ontzet te worden, van het loon voor moed en volharding te genieten...... eens voor Spaansch geweld hadde moeten bukken en op dit oogenblik deszelfs straten met moord en vrouwenschennis vervuld waren!.... ‘ijsselijke gedachte!’ roept hij, verschrikt opspringende,

{==186==} {>>pagina-aanduiding<<}

uit. ‘En toch, - gisteren heb ik reeds eene der duiven met een' brief teruggezonden, die dadelijk koers naar de stad zette; ik heb hen daarbij van den voorspoed onzer wapenen onderrigt, hun te kennen gegeven, dat ik hen spoedig, met Gods hulp, hoopte te ontzetten, en hen verzocht, door een' uitval op Lammen, den vijand afleiding te geven. Hoezeer door hongersnood geteisterd, aan moed ontbreekt het hun niet.... De dappere van der does, de onverschrokkene van der laan met zijne vrijbuiters; - liever zouden zij den marteldood ondergaan, dan eene gelegenheid, waarbij zij het heil der stad konden bevorderlijk zijn, te verzuimen, - en niet te min, - er is van dien kant geen de minste beweging of wapengedruis vernomen.... De duif mogt niet teregt gekomen zijn, - dit is de eenigste reden, die ik daarvoor zou kunnen bedenken, ofschoon zulks bijna niet te gelooven is. Verschrikkelijke onzekerheid!’ Peinzend brengt hij de hand aan het hoofd, - eensklaps staat hij op, vliegt naar boven, en, zonder zijn volk iets van de ongerustheid, die hem beheerscht, te doen blijken, geeft hij bevel, de kerk te Zoeterwoude in brand te steken.
De Zeeuwen haasten zich, om het bevel huns Admiraals te volbrengen; dikke rookwolken stijgen ten hemel; knetterend barst de vlam uit het kerkdak en doet de gloeijende leijen wijd en zijd in de lucht spatten. Geen gebulder van 't kanon der stad, vanwaar hij verwacht had, dat men dit teeken zou

{==187==} {>>pagina-aanduiding<<}

geven, doet zich hooren. Hevig neemt zijne ongerustheid, zijne gemoedsbeweging toe; hij beeft over het geheele ligchaam. De officieren weten niet, waaraan deze buitengewone gemoedsaandoening huns Admiraals toeteschrijven; geen hunner waagt het evenwel, hem naar de reden er van te vragen. ‘Ik zie vlaggen aan de molenwieken te Leyden, roept een jongen, die in den masttop zit. ‘Wat zeg je knaap?’ roept boyzot, als door een elektrieken schok getroffen. ‘Dat de molenwieken te Leyden van vlaggen voorzien zijn, Admiraal!’ In een oogenblik is nu boyzot in den mast, trots den besten matroos, haalt een' verrekijker voor den dag en gluurt naar de stad. De officieren zien beurtelings den Admiraal en elkander aan; nooit hadden zij hem, buiten gewigtige redenen, in eene zoo hevige beweging gezien. ‘Goddank!’ zegt boyzot, toen hij zich weder op het dek bevindt, - ‘Leyden is nog aan onze zijde; - ik dacht waarachtig, dat het bezweken was! ‘Maar God zij geloofd!’ vervolgt hij, terwijl de glans van vergenoegen op zijn gelaat ligt, ‘het is zoo niet!’ en nu deelt hij aan de hem omringende officieren de oorzaak zijner ongerustheid, mede.
Met verdubbelden moed zet men nu den togt voort en weldra is de vloot in de nabijheid der stad genaderd; het omgelegene land is echter te hoog, om dezelve te kunnen bereiken; er schiet dus niets over, dan zulks door de vaart, die sterk toegepaald is en door het geschut te Lammen bestreken wordt, te beproeven.

{==188==} {>>pagina-aanduiding<<}

De zaak is hagchelijk; - slechts vijf en twintighonderd man bevinden zich op de vloot; veel sterker is de magt des vijands. De dappere boyzot, met den dringenden nood der stad tot in de ziel bewogen, bedenkt zich echter geen oogenblik; hij gelast eenigen zijner hoofdlieden, om te verkennen, waar men met het beste gevolg het geschut planten kan, voornemens zijnde, den volgenden dag de schans te beschieten.
Alles joelt en woelt op de vloot door een; - honderden armen reppen zich, om de bevelen des Admiraals met snelheid te volvoeren; - de harten der onverschrokkene Zeeuwen juichen, dat het oogenblik nadert, waarop zij zich met eenen gehaten vijand zullen meten, en bloed en leven er aan wagen, om hunne waardige en ongelukkige medestrijders voor het vaderland te verlossen. Menig verharden zeebonk stroomen de vreugdetranen langs het door de zon verbrande gelaat; - hier drukt er een zijnen makker de hand, en zegt, op de schans wijzende: ‘morgen’! terwijl zijne wezenstrekken het vuur toonen, dat in zijnen heldenboezem gloeit; - ginds zetten eenigen hunne zwaarden aan; de vreesselijke glimlach, waarmede zij op het lemmer blikken, getuigt van hun verlangen, om hetzelve, tot aan 't gevest, in 't Spaansche bloed te doopen; wie niet met den onwankelbaren moed dezer zeeleeuwen bekend is, zou denken dat zij zich tot een spiegelgevecht, eer dan tot een' vreesselijken strijd, bereidden.

{==189==} {>>pagina-aanduiding<<}

Alleen de edele boyzot en eenige zijner hoofdofficieren gevoelden die vreugde in hun binnenste niet, welke zij, voor het oog des volks, hun gelaat afdwongen; ook hunne onverzaagde zielen vreesden dood noch gevaar, maar hun krijgskundig oog deed hen de mogelijkheid beseffen, dat ook de grootste heldenmoed niet altoos zegepraalt, en de overweging, dat eene nederlaag het hun ondoenlijk zou maken, het ongelukkige Leyden te ontzetten, alvorens de hooge stand van het water op de velden hun zulks toeliet, vergalde de vreugde hunner verhevene zielen, en perstte boyzot eene diepe zucht af, toen hij den brief verzegelde, waarin hij oranje van zijn voornemen tot den storm en van zijne vrees, dat het hem, hij mislukking van dien, onmogelijk zoude zijn, de veege stad, voordat er meerder aanwas van water kwam, te onzetten, kennis gaf. Dezen brief verzonden hebbende, begaf hij zich in de kajuit en smeekte, den zegen des Almagtige over zijne wapenen, in een innig gebed, af.
Wij willen dezen godvruchtigen zeeheld niet in zijne uitboezeming voor den troon des Allerhoogste storen en liever onze aandacht nogmaals vestigen op het geprangde Leyden, dat wij reeds in eenen ontzettenden staat van ellende en gebrek hebben verlaten.
Niet ten onregte zeide de achtenswaardige van der werff, op het oogenblik, dat hij zijne getrouwe gade en aanminnig kroost, na het ontkomen van een dreigend gevaar, aan zijn liefdevol hart

{==190==} {>>pagina-aanduiding<<}

drukte, dat de Algoede den sterveling nooit geheel ongelukkig doet zijn, maar zelfs in den bittersten kelk, van tijd tot tijd, een' droppel vreugde mengt; ook Leyden's ongelukkige ingezetenen ondervonden dit; groot was de nood, schrikkelijk de jammer en ellende, waaronder zij gebukt gingen, zonder dat hun heldenhart bezweek. Geene vleijende brieven eens verraderlijken vijands konden hen doen wankelen; geene lasterlijke taal des trotschen Spanjaards, die met hun gebrek, met hunne onmagt spotte, hunnen moed doen verflaauwen; - de vrouwen met de uitgeteerde zuigelingen aan de verdroogde borsten, wilden liever met hun bemind kroost van honger en gebrek vergaan, dan aan de mishandelingen en vuige driften van barbaarsche vijanden blootgesteld te zijn, en zetteden hunne mannen aan, om eer het uiterste te dulden, dan zich op de trouw of barmhartigheid van dit met woord en eed, zoowel als met menschelijkheid, spottend volk te verlaten. Eenigen, daardoor aangezet, riepen den vijand van de wallen toe, ‘dat zij aan het loeijen van hun groot en het janken van hun klein vee, wel konden hooren, hoe weinig gebrek er nog aan paarden, koeijen en honden in de stad was, en als het daaraan faalde, dan nog hadden zij een' linkerarm, om hunnen honger te stillen, en een' regterarm, om den vijand van hunne muren te weren, - maar indien hij, dat God verhoedde, hun eindelijk te magtig wierd, ook dan zouden zij, in vertrouwen op Zijn woord, van het verdedigen hunner vrijheid niet

{==191==} {>>pagina-aanduiding<<}

aflaten, maar zich liever met vrouwen en kinderen onder het puin der verwoeste stad begraven, dan Gods heiligdom onteerd te zien en den smaad hunner vijanden te dragen.’
Het berigt van boyzot, aan van der does gezonden, waarbij hij te kennen gaf, de hoop te voeden, van met den aanstaanden springvloed van volle maan, de stad te zullen ontzetten, was van het Raadhuis afgekondigd en had gediend, om hunnen moed levendig te houden; - en toen zij, den volgenden dag, den dijk bij de Noorderkade zagen doorsteken en het water tegen het huis De Zwieten aanvloeijen, deed blijde hoop hen voor eenigen tijd de drukkende ellende vergeten en hunne harten juichen.
Van dag tot dag verkeeren zij in de blijde verwachting, dat het heugehelijk oogenblik der verlossing eindelijk daar zal zijn; - hunne verzwakte vuisten slepen het kanon naar de Koepoort, om, bij het aannaderen der vloot, ook van hunnen kant, den vijand werk te verschaffen; - nog eens schijnt een nieuw leven hunne afgematte krachten optewekken. Dreigend rusten de ingezonkene holle oogen op het Spaansche beulenrot; - naderde de vloot nu slechts, als hongerige tijgers zouden zij ter vest uitbarsten, op 's vijands verschansingen storten, als helden sneven of hunne tegenstanders verdelgen, en hunne naar voedsel snakkende ligchamen verkwikken.
De vloot echter daagt, bij gebrek aan water, niet op; - eensklaps is hunne veerkracht vernietigd –

{==192==} {>>pagina-aanduiding<<}

hunne ziel, niet ontwikkeld genoeg, om zich van de waarheid te laten overtuigen, slaat er geen geloof meer aan; door hunne ontevredenheid vermeerderen zij de zorg hunner brave Regenten, die, behalve hunne eigene en knellende ellende, nog al hunne zielskracht behoeven, om eene hongerige burgerij voor wankelmoedigheid en wanhoop te behoeden.
Nu met den staat der zaken en den geest der burgers bekend, zullen wij onzen blik op een meer bepaald tafereel, in een' engeren kring besloten, vestigen.
Die dame met dat bleeke, vermagerde gelaat, die daar voor dat opene raam, op den tuin uitziende, in een' leuningstoel, het hoofd op de hand rustende, door den slaap schijnt overvallen en nu eene zachte sluimering geniet, is de weleer schoone, bloeijende adelgonde, echtgenoote van den dapperen Bevelhebber van der does. Honger en zorg hebben den blos van hare wangen gevaagd en haar vleesch verteerd. Hare edele en getrouwe ziel houdt zich met niets bezig, dan om den kommer van haren gemaal door eene teedere deelneming te verzachten. Geen voedsel komt over hare lippen, dan in het bijzijn haars echtgenoots, als zij met hem een' soberen maaltijd deelt, en dan nog gebruikt zij slechts weinig en noodigt van der does, met de teederste zorg, zich niet naar baar te rigten, daar zij reeds te voren, - omdat zij weet, hem hiermede genoegen te doen, - iets genuttigd heeft. In den beginne scheen van der does geen' twijfel omtrent

{==193==} {>>pagina-aanduiding<<}

de opregtheid harer woorden te koesteren, maar de toenemende vermagering en bleekheid zijner echtgenoote deden hem, ofschoon zij die aan zorg en ziekelijkheid wilde toeschrijven, eindelijk de ware oorzaak gissen, en toen zij den volgenden middag weder hetzelfde voorwendde, zag van der does haar teeder uitvorschend aan. ‘Adelgonde,’ zeide hij, ‘nooit heb ik aan uwe opregtheid getwijfeld; nu echter wederlegt uw bleek vermagerd gelaat te duidelijk uwe woorden; - gij verzekert mij, reeds verzadigd te zijn, en ik ben in mijne ziel overtuigd, dat nog geen voedsel over uwe lippen gekomen is.’
Eene beving beving haar, maar zich weldra herstellende, sloeg zij haren arm om zijn' hals en, hem teeder aanziende, zeide zij: ‘kunt gij dit van mij gelooven, van der does?’
‘Ja, adelgonde!’ zeide hij bewogen en haar met vuur aan zijn hart drukkende. ‘Uwe liefde maakt u onregtvaardig. U zelve onthoudt gij het noodige, om mij dubbel te verzorgen. Nooit kan ik het mij vergeven, dit niet reeds vroeger te hebben bemerkt. Maar, zoo waar als God leeft, geen kruimel kome er meer over mijne lippen, zonder ze met u te deelen.’
En nu mogt het vrouwtje bidden en smeeken, zooveel zij wilde, van der does was onverzettelijk en zij moest zich ten laatste wel onderwerpen, wilde zij niet, dat het sober maal geheel ongenuttigd bleef.
En, na het gebruik van een' dergelijken maaltijd,

{==194==} {>>pagina-aanduiding<<}

in zoo verre men een stukje taai koeijen of paardenvleesch, zonder eenige bijspijs, want ook het mout was verteerd, met dezen naam bestempelen kan, treffen wij nu adelgonde aan. Haar gemaal, ongerust over het uitblijven der boden, die reeds voor eenige dagen uitgezonden waren, had zich naar zijnen vriend van der werff begeven, of deze ook iets aangaande hun lot vernomen had, waarop adelgonde, in gepeins verdiept, eindelijk ingesluimerd was.
De deur gaat open; van der does treedt binnen. Zijne echtgenoote ziende sluimeren, nadert hij zachtjes, slaat de armen over elkander, en vestigt een' aandachtigen blik op haar.
Eeinige oogenblikken brengt hij onbewegelijk in dezen toestand door; zijne ziel is hevig aangedaan; tranen van gevoel glinsteren in zijne oogen; eene diep geloosde zucht schijnt zijn' geprangden boezem lucht te geven. ‘Dierbare gade,’ zegt hij bij zich zelven, ‘de zachte slaap beneemt u dan voor een oogenblik het gevoel uwer ellende; een glimlach vertoont zich op uw, door kommer en gebrek verbleekt gelaat! ligt droomt gij van een geluk, hetgeen gij wakende te vergeefs zoekt. O! hoe grieft het mijne ziel, u dus van gebrek te zien uitteren! Nog voor weinige weken lag de waas eener bloeijende gezondheid op uw bekoorlijk gelaat, en nu?.... Slechts kommer en gebrek zijn in deszelfs trekken te lezen. Mijn eigen lijden vergeet ik, bij het zien van het uwe. Maar hoeveel ook uw lig-
{==195==} {>>pagina-aanduiding<<}
chaam leed, beminnenswaardige vrouw,’ vervolgde hij, bij zijne echtgenoote nederknielende en een' zachten kus op hare hand drukkende, ‘uwe schoone ziel bleef dezelfde, gij onthieldt u, schoon hongerig, het beetje voedsel, om uwen echtgenoot te spijzigen. En toen eerst, als hij deze daad uwer liefde ontdekte en gij genoodzaakt waart, zijne bete te deelen, eerst toen vloeiden uwe tranen!....
Adelgonde ontwaakt, ziet haren echtgenoot en leunt haar hoofd tegen zijn' borst. ‘Lieve gemaal,’ zegt zij, ‘mijne gedachten hielden zich in den droom met u bezig; ik verbeeldde mij de stad reeds ontzet te zien; gij hadt het oorlogzwaard weder met de pen verwisseld; de blos van gezondheid lag op uw gelaat; teeder druktet gij mij aan uw' borst en maaktet mij opmerkzaam op de liefde der Voorzienigheid, die dan, als de nood op 't hoogste is, vaak onverwachts uitkomst biedt. Mijne ziel smolt met de uwe in een; wij stortten op onze knieën neder en loofden den Allerhoogste.... Eensklaps rolde de donder, de zoldering spleet van een. Een Engel, in een schitterend wit gewaad, met een' gouden gordel om de lendenen en een eikenkrans, gelijk de Romeinen aan hunne edelste burgers ter belooning gaven, in de hand, stond voor ons, en met de woorden: ‘ontvang het loon van uwen heldenmoed en burgerdengd!’ zette hij den krans op uwen schedel. Mijne ziel juichte van vreugde; - ‘in den Hemel toeft u een beter loon,’ ging de Engel voort; op nieuw deed de donder zich hoo-
{==196==} {>>pagina-aanduiding<<}
ren; het gezigt was verdwenen. En ontwakende zie ik, in stede van een' lauwerkrans op uwen schedel' slechts de sporen van tranen op uw bleek gelaat!’
Van der does (haar kussende). Niet op mijne kruin, beminnenswaardige adelgonde, past de kroon der burgerdeugd, maar op de uwe de rozenkrans der huwelijksliefde. Brave burgers zijn er velen, maar weinig zulke echtgenooten, als gij!
Adelgonde. Gij vleit mij, mijn dierbare; het is waar, ik bemin u oneindig, maar wie zou zulk een' gemaal geene liefde toedragen? (Eensklaps opstaande) wat fladdert daar? Hemel! mijne duif! mijne duif! Pigo, pigo! - en weldra zit het beestje, de stem zijner opkweekster nog niet vergeten, op haren schouder, en streelt met zijn kopje de wang van adelgonde. ‘Zijt gij daar weder, mijn diertje? zegt zij, de duif van haren schouder nemende en op haren schoot zettende. En nu ontdekt zij twee briefjes onder de vleugels van het duifje. “Goddank!” roept van der does; tijding uit het leger!’ en naauwelijks gunt hij aan de bevende vingers zijner gade den tijd, om hare lieveling op eene zachte wijze daarvan te ontdoen. De eene brief is aan hem zelven, de andere aan van der werff gerigt. In een oogenblik heeft van der does den zijnen ontzegeld en doorloopen, vliegt zijne echtgenoote om den hals en roept uit: ‘God zij eeuwig lof, adelgonde! boyzot schrijft mij, hoop te hebben van de stad spoedig te zullen ontzetten en raadt ons aan, niet ligtvaardiglijk eenige levens-
{==197==} {>>pagina-aanduiding<<}
middelen in te slaan, onder schijn van welke ons de vijand, in naam des Admiraals, mogt trachten te misleiden.’
Tranen van vreugde stort nu adelgonde aan het hart des beminden echtgenoots. Hare hoop herleeft; weldra zal zij misschien het eerste gedeelte van haren droom verwezentlijkt, de stad ontzet en haren gemaal het zwaard weder met de pen verwisselen zien! Een oneindig geluk stelt zij zich voor, dan weder geheele dagen het bijzijn des beminden mans te zullen genieten, hem zijne geliefkoosde spijzen te zullen bereiden, en na afloop zijner bezigheden, - zonder schroom, dat een vijandelijk lood hem het volgende oogenblik voor eeuwig aan haar ontrukken zal - aan zijn trouwen boezem te rusten. Hoe zalig gevoelt zij zich nu reeds! - een blos van vreugde doet de rozen op hare wangen herleven, terwijl zij het vergenoegen uit al de trekken van haren geliefden echtvriend leest.
Van der does schijnt in de ziel zijner echtgenoote te lezen; het is hem bekend, dat zij slechts dáár gelukkig is, waar zij hem gelukkig waant; - te inniger sluit hij de beminde vrouw aan het door zoete hoop kloppend hart, en drukt een' teederen kus op hare lippen. ‘Thans,’ zegt hij, ‘moet ik mij een oogenblik aan uw dierbaar bijzijn ontrukken, om den pligt der vriendschap te vervullen en den edelen van der werff deelgenoot van onze hoop te maken.’
Adelgonde. Ga, mijn geliefde! Indien ik u

{==198==} {>>pagina-aanduiding<<}

slechts gelukkig ken, juicht mijn hart, ook in de eenzaamheid. Nog eene teedere omhelzing en van der does snelt heen, om in de vreugde, welke hij zijnen waardigen vriend zal verschaffen, een nieuw zielsgenot te smaken.



{==199==} {>>pagina-aanduiding<<}

Twaalfde hoofdstuk.

De nood op zijn hoogste; - Gods hulp nabij.

Verscheidene malen echter wisselden licht en duisternis elkander af en nog is deze blijde hoop niet vervuld; nog wordt de stad door de vreesselijkste ellende geteisterd. De vloot, die haar spijzigen, die haar redden zal, ligt in de nabijheid; men kan zelfs de beweging der schepen bespeuren; - maar de schans te Lammen, door een talrijk korps der vijanden bezet en de afgepaalde vaart belet hen te naderen.
De nood heeft echter den hoogsten top bereikt; de pest, zuster van den hongersnood, rukt menigvuldige slagtoffers in het graf. Dáár sleept een huisvader, zoo even afgelost, zijne matte leden tot aan zijne woning voort; nog klemt de ontzenuwde vuist de wapens vast, waarmede zijn onbezweken heldenmoed de vest zal verdedigen; voor eenige uren verliet hij zijne echtgenoote en twee panden zijner huwelijksliefde; hij verwondert zich, dat zij hem niet, als gewoonlijk, te gemoet komen; de deur van het huis staat aan; hij gaat binnen; o God! wat

{==200==} {>>pagina-aanduiding<<}

ziet hij? drie lijken! De pest heeft hen weggerukt; de wapenen ontglippen aan zijne handen, hij siddert en het vierde lijk is daar.
Hier slobberen eenigen, door nijpenden honger gekneld, het geronnen, reeds stinkende bloed uit de goten of kaauwen op half verteerde koolstronken; daar ligt eene moeder op hare knieën; wanhoop straalt uit hare ten Hemel gerigte blikken; verward hangen de haren langs haar hoofd; nog is de borst ontbloot, die het kind zijn voedsel weigerde; dood, uitgestrekt als een skelet, ligt het wichtje voor haar, - het heeft opgehouden te lijden!
Ginds op dien mesthoop grabbelt men om 't zeerst naar reeds voor tijden weggeworpene en van vuilnis doortrokkene beenderen; die vrouwen, met de zwarte huifkappen op, zijn adellijke dames; de onwederstaanbare honger drijft haar derwaarts, - schaamte doet haaf het gelaat bedekken.
Mijne pen weigert meer van deze ijsselijkheden te schrijven; de ziel krimpt van angst in een bij het enkele herdenken van de diepe rampzaligheid der met honger en pest worstelende inwoners van het heldhaftige maar ongelukkige Leyden; meer dan veertien duizend zielen deelden in dezen kommer; slechts aan achtduizend derzelven viel het te beurt de uitkomst te mogen zien; de overigen rustten reeds in den schoot der aarde of verpestten de lucht door den stank hunner ligchamen, daar er in de laatste dagen geene levendigen genoeg werden gevonden, om de dooden te begraven.

{==201==} {>>pagina-aanduiding<<}

Geen wonder, dat deze vreesselijke ellende sommigen uit het gemeen baloorig maakte, die, niemand hebbende, waarop zij hun gemoed konden koelen, zich door wederspannigheid en baldadigheid jegens hunne voorgezetten, die toch in even jammerlijke omstandigheid verkeerden, daarover zochten te wreken; enkele kwaadwilligen dreven zelfs de laagheid zoo ver, dat zij een lijk voor de deur van een' der Burgemeesteren plaatsten, alsof zij daardoor wilden aanduiden, dat dezen de oorzaak hunner ellenden waren.
Het edele en standvastige karakter van van der werff liet zich echter, noch door tegenstand, noch door beleediging, van het eens voorgestelde doel, om het heil zijner burgers te bevorderen, afbrengen; - alles deed hij tot ontvangst der vloot gereed maken; geen weerlooze mogt de wallen meer genaken, en zij, die wapens droegen, moesten zoolang aldaar post houden tot dat hij, of zijne ambtgenooten hen in persoon kwamen aflossen.
Maar hoe groot ook zijn moed zij, hevig wordt zijne ziel door de hem omringende ellende gefolterd en wel meest dan, wanneer hij een oogenblik aan zijne overdenkingen kan toewijden. Ook nu is dit het geval; zoo even heeft hij de wacht afgelost, spreekt zijner echtgenoote een woord van troost in, en sluit zich, drukke bezigheden voorwendende, in zijn kabinet op; hier werpt hij zich op een stoel, laat het hoofd op de hand rusten en barst weldra in de volgende alleenspraak uit:

{==202==} {>>pagina-aanduiding<<}

‘O God! welk een last rust op mijne schouderen! welk eene verantwoording brengt mijn post mede! Duizenden zijn reeds door honger en pest weggerukt; de overigen slepen met moeite hunne uitgeteerde ligchamen voort; hunne ontzenuwde vuist is naauwelijks in staat het wapen te voeren, waarmede zij, bij den minsten aanval, te vergeefs de veege vest verdedigen zouden. Mijne vrouw en kinderen kwijnen weg voor mijne oogen; de blos der gezondheid, waarover ik mij nog zoo kortelings verheugde, heeft voor taankleur plaats gemaakt, het ver is hun over het verdroogd gebeente gespannen; de honger doet hen schreijen, zonder dat ik in staat ben, hun iets tot verzadiging te schenken; een weinig taai vleesch hield hen en mijne burgers tot nu toe bij 't rampzalig leven; - het mout is reeds lang verteerd; nog twee dagen en ook het vee, ons laatste voedsel, is verzwonden.... IJsselijk denkbeeld! Indien boyzot de verovering der schans mislukt, is alle volharding, alle doorgestane ellende vergeefsch; niets dan de keus tusschen een' vreesselijken hongersnood of het moordstaal des vijands schiet ons over; - mijne burgers zullen mij voor den troon des Almagtigen aanklagen; ik ben het, die hen in dezen poel van rampzaligheid gedompeld heb. Maar de Allerhoogste is regtvaardig; Hij kent mijn hart; Hem is het bewust, wat mijne ziel lijdt, en dat ik gaarne, tot welzijn mijner burgers, het hart uit mijnen boezem wilde scheuren; ja, de pijnen der hel kunnen niet schrikkelijker zijn, dan de smart, die

{==203==} {>>pagina-aanduiding<<}

mijn' borst verscheurt, bij het gedenken der vreesselijke ellende, die mijne Stadgenooten, - al wat mij dierbaar is, vóór hunnen tijd in het graf rukt! En toch, - kon ik anders handelen, dan ik gedaan heb? Wat zou het hun hebben gebaat, indien mijn pligt voor het medelijden was bezweken, en ik, door nood gedrongen, had toegestaan, met den Spanjaard te onderhandelen, - immers niets? Dit volk, waaraan geen woord of eed heilig is, zou met ons niet beter hebben gehandeld, dan met zoo vele andere Steden; een verschrikkelijk moordtooneel, de schennis onzer vrouwen en dochters, - ziedaar, wat ons te wachten stond! Voor sommigen, onder het staal der vijanden bezweken, zou zekerlijk de dood korter, min vreesselijk zijn geweest; maar dan waren zij toch als lafaards gestorven, terwijl zij nu den heldendood hebben ondergaan. Eene korte smart, hier op aarde voor het Vaderland en onze heilige Godsdienst geleden, zal Gods barmhartigheid in den Hemel eens te ruimer loonen. (Hij stort op zijne knieën.) O God van liefde en genade! Gij kent het jammer, dat ons levend doet uitteren; U is het bekend, dat slechts liefde tot het dierbaar Vaderland en Uw heilig woord, ons de wapens tegen. Spanje's tirannij en geloofsdwang deed opvatten en de grootste ellende met geduld en onderwerping dragen. Maar nu is onze laatste kracht bezweken; onze vuist, door gebrek ontzenuwd, is naauwelijks meer in staat, het zwaard, tot onze verdediging vastteklemmen; - O Hemelkoning! zie op onze

{==204==} {>>pagina-aanduiding<<}

ellende neder en strijd Gij, waar onze krachten bezweken zijn! (Eensklaps opspringende.) Welk een vreesselijke plof!... O God! indien de vijand eene onzer poorten, door ondergraving, had doen instorten, en nu de ongelukkige stad bestormde. IJsselijke gedachte!’
In een oogenblik is hij nu, zonder zich door zijne verschrokkene echtgenoote, die hij in den gang ontmoet, te laten ophouden, op straat en slaat den weg naar de Koepoort in, van welken kant hij het geweld meent te hebben gehoord. In de nabijheid der poort verneemt hij van eenige, zich daar bevindende, burgers, dat de stadsmuur een eindwegs ingestort is. ‘Te wapen dan, te wapen!’ roept hij op eens, al zijne veêrkracht terugbekomende; ‘indien de muur bezweken is, zal de vijand aan onze borsten een nieuw bolwerk vinden; niet dan over onze lijken zal hij de stad instormen!’ Al, wat weerbaar is en hem in zijnen weg ontmoet, voert hij met zich mede, en weldra heeft hij met zijne zwakke, maar dappere burgerschaar, de bres bereikt.
De lucht is beneveld, de nacht donker; men luistert, - eene doodsche stilte heerscht, geen vijand doet zich hooren. Van der werff vreest echter voor verraad en houdt zijn volk, dat zich weldra door van der laan en zijne vrijbuiters versterkt ziet, in den omtrek vereenigd.
De dag breekt aan; reeds flaauw kan men de vijandelijke verschansingen onderscheiden. Het wordt licht; geen Spanjaard vertoont zich; - een jon-
{==205==} {>>pagina-aanduiding<<}
gen nadert van der werff, neemt zijn hoedje af en verzoekt, of hij de poort mag worden uitgelaten, om de schans te onderzoeken, dewijl hij in de gedachte verkeert, dat de vijand die verlaten beeft.
Van der werff. Waarom denkt gij dat?
Jongen. Om den Burgemeester dan maar ronduit de waarheid te zeggen, - toen ik dezen nacht den vreesselijken plof, door het instorten van den muur, hoorde, drong mij de nieuwsgierigheid, uw gebod te overtreden; ik begaf mij naar den wal, waar ik mij naauwelijks eene korte poos bevond, of ik zag brandende lonten uit de schans den weg van de stad afleidende, inslaan; een' geruimen tijd bragt ik nog aldaar door, zonder dezelve te zien terugkeeren en dit doet mij denken, dat de vijand, door den slag van den vallenden muur verschrikt, of voor de vloot bevreesd, de schans verlaten heeft.
Van der werff. Gave God, knaap, dat uwe gedachten bevestigd wierden! Ik vrees echter, dat gij mis zult hebben, daar wij den geheelen nacht hier doorgebragt en niets dergelijks vernomen hebben.
Jongen. Neen Burgemeester, wat ik gezegd heb, is zuivere waarheid. Ik was klaar wakker, mijne oogen hebben mij niet bedrogen, en indien mijnheer de Burgemeester het mij wil toestaan, waag ik een uitstapje naar de schans.
Van der werff. Braaf, jongen! ik zie wel, dat het u niet aan moed ontbreekt en zal uw verzoek toestaan en u daarenboven zes gulden tot eene

{==206==} {>>pagina-aanduiding<<}

vereering geven; indien gij echter, zoo als naast denkelijk het geval zal zijn, den vijand aantreft, moet gij voorgeven, van honger verloopen te zijn; dit zal u misschien het leven redden.
Jongen, (verheugd) Ik zal uwen raad nakomen, mijnheer de Burgemeester, maar ik vrees niet den vijand te zullen ontmoeten.
En nu snelde hij, op last van van der werff de poort uitgelaten, zoo ras zijne beenen voort-konden, naar de schans. Met belangstelling volgen aller blikken hem na; naauwelijks heeft hij eenige oogenblikken de schans bereikt, of hij wuift met den hoed, ten teeken, dat er geen gevaar te duchten is. De harten der ellendige burgers juichen; zij zijn reeds gereed om de poort uit te stuiven, toen van der werff hun voorhoudt, hoe verkeerd het gehandeld zou zijn, de zaak, waarvoor zij eene zoo langdurige ellende hadden doorgestaan, nu, om een oogenblik vroeger van dezelve ontslagen te zijn, op het spel te zetten, dewijl de mogelijkheid bestond, dat de jongen, uit vrees voor zijn leven, of op eene andere wijze door den vijand omgekocht, hen misleidde, en het dus voorzigtiger zoude zijn, een geval, dat hem bijna onmogelijk voorkwam, eerst nader te onderzoeken. Dadelijk biedt zich hiertoe iemand aan, die met een verrejager gewapend zich naar de schans begeeft, en dezelve verlaten vindende, door honger gedreven, te water en de vloot te gemoet gaat.
Groot is op dit gezigt de vreugde der burgerij;

{==207==} {>>pagina-aanduiding<<}

de tranen stroomen elk langs de wangen; vreemden storten zich als broeders in elkanders armen; - spoedig toch zou nu hunne knellende ellende ophouden. Van der does, die zich nu ook bij de groep heeft gevoegd, drukt zijnen vriend de hand, en deze handdruk en hunne ten Hemel gevestigde blikken toonén genoeg, wat er in hunne edele zielen omgaat. Nu trekt van der laan, hiertoe verlof bekomen hebbende, met zijne vrijbuiters en eenige stadstimmerlieden uit, om de vliet te openen en den Admiraal van deze heugchelijke gebeurtenis kennis te geven, terwijl eenige andere burgers naar de verlatene schans snellen, waar zij, onder meer voorraad, nog een pot met vleesch op het vuur vinden hangen; - met zulk eene overhaasting had de Spanjaard, door schrik bevangen, de vlugt genomen!
Spoedig heeft van der laan met zijne dapperen de vaart geöpend; de honger heeft hunne krachten verzwakt, maar het vooruitzigt, van zich nu weldra te zullen verzadigen, doet hen werken als lieden, die op den dood zitten en hunne gevangenis pogen te ontkomen; - weldra is nu de vloot bereikt; juichend worden onze helden door de schepelingen, die hun met brood in de hand te gemoed stroomen, ontvangen; - al etende, looven zij de Godheid; uit hunnen blik straalt dankbaarheid voor hunne verlossers, die, met tranen in de oogen, dit treffende tooneel met innige deelneming aanstaren.
De Admiraal drukt van der laan aan zijn' borst

{==208==} {>>pagina-aanduiding<<}

en nu, van 's vijands vertrek verzekerd, geeft hij dadelijk bevel, de vloot naar binnen te sturen; hoe vaardig steeds zijne getrouwe Zeeuwen zijn, om de bevelen van hunnen Admiraal te volvoeren, nooit deden zij zulks misschien met meer gevoel en genoegen, dan in dit oogenblik; - nu toch zouden zij hunne verhongerde medestrijders voor het dierbare Vaderland kunnen spijzigen; en geen gevoel stort ooit reiner vreugde in de borst des stervelings, komt nader aan de zaligheid der Hemellingen, dan wear de mensch in staat is, zijn' lijdenden natuurgenoot uit eene drukkende ellende te kunnen verlossen.
Slechts weinig tijd verloopt er, of de vloot bevind zich ook reeds in de stads grachten, en wordt door eene uitgehongerde, om brood schreeuwende, menigte omringd; de sterke verdringt den zwakken; ieder wordt door den nijpenden honger geperst om de eerste te willen zijn; - het scheepsvolk heeft genoeg te doen, brood uittereiken.
Aandoenlijk, kwalijk afteschetsen is het tafereel, dat zich nu opdoet; rijk en arm, zonder onderscheid, is dooreen gemengd; ieder, die maar een brood kon magtig worden, slikt met gulzigheid eenïge stukken in, met de ledige hand de op hem aandringende menigte, die met graagte naar hetzelve grijpt, afwerende, en snelt met het overschot naar zijne kranke onders, zwakke echtgenoote of van honger schreijend kroost. ‘Leyden is ontzet! Leyden is ontzet! Eeuwig dank zij den Heere!’ Zoo

{==209==} {>>pagina-aanduiding<<}

klinkt het in blijde jubeltoonen uit aller mond, terwijl zij juichend het lang ontbeerde brood in de hoogte houden.
Van der werff, die zich bij boyzot aan boord begeven heeft, wordt, nadat deze beide edele mannen, door eene vurige omhelzing, van hunne onderlinge vriendschap en de overeenstemming hunner harten hebben doen blijken, op het heerlijkst onthaald; maar geene bete smaakt hem, zoo lang zijne echtgenoote en kinderen nog hongeren; - slechts een beker wijn tot verkwikking, - zijne zaken, zooveel zulks met het heil der burgerij bestaanbaar is, bespoedigd, en dan naar zijne gade, naar zijn kroost. Boyzot dringt echter bij hem aan, ten minste iets te nuttigen, daar de zaken, welke zij te verhandelen hebben, niet van dien aard zijn, dat zij geen tien minuten uitstel kunnen lijden.
‘Gij hebt gelijk, edele vriend,’ zegt van der werff, ‘maar voor den honger mijner dierbaarste panden zijn tien minuten eene eeuw.’
Boyzot. (hem omhelzende). Vergeef mij, edele man; reeds eerder had ik hieraan moeten denken, maar nu gij het mij herinnert, zou het mij aan de ziel knagen, u een oogenblik optehouden; spoed u naar die dierbare wezens, waarnaar uw hart haakt, verzadig uwen honger, en binnen het halfuur zal ik mij op het Raadhuis vervoegen, waar wij dan de uitdeeling der levensmiddelen kunnen regelen; tot zoolang zal ik, zooveel mij mogelijk is, hierin voorzien. Hierop geeft hij twee matrozen last, eene

{==210==} {>>pagina-aanduiding<<}

mand met levensmiddelen naar het huis van den Burgemeester te brengen.
Van der werff. Ik zal uw gulhartig aanbod niet versmaden, maar, na eene lange droefheid, de eerste vreugde mijns huisgezins te willen genieten, kunt gij mij niet ten kwade duiden! en dit gezegd hebbende snelt hij, met twee brooden onder den arm, naar zijne woning.
Na het vertrek van haren echtgenoot had margaretha den nacht in den grootsten zielsangst doorgebragt; eerst met het aanbreken van den dag werd haar door een' op kondschap uitgezonden bediende berigt, dat de muur bij de Koepoort was ingestort en haar gemaal met de burgers bij de bres post hield, alle oogenblikken in vrees verkeerende, door den vijand besprongen te worden.
Nu stortte zij zich op de knieën en bad den Almagtige, de stad en haren echtgenoot in Zijne hoede te nemen. Zij smolt in tranen; driemalen was zij op het punt, om naar den wal te snellen; maar de gedachte, van der werff door deze daad te zullen bedroeven en het denkbeeld van den angst, welken hare kinderen, indien zij bij het ontwaken hunne moeder misten, zouden gevoelen, hield haar hiervan terug. Nu plaatst zij zich in de zijkamer over het raam, haren natten blik onafgewend op den kant vestigende, vanwaar zij hoopt haren gemaal te zullen zien komen. Een' geruimen tijd heeft zij reeds in dezen toestand doorgebragt, toen hare kinderen, als naar gewoonte, beneden komen, en hunner moeder den morgenkus brengen.

{==211==} {>>pagina-aanduiding<<}

Margaretha (ziet hen teeder aan). Hebt gij wel geslapen, mijne lieven?
Adolf, Ja, lieve moeder.
Margaretha. En gij, mijne dochter?
Het meisje (weenende). In 't eerst wel lieve moeder, maar ik had zoo'n honger, en toen kon ik niet meer slapen.
Margaretha, (hare dochter aan het hart drukkende en met tranen besproeijende). Arm kind! en nog heeft uwe moeder niets, om u te geven.
Adolf. Foei, margriet, dat hadt gij moeder niet moeten zeggen; het bedroeft haar en wij weten immers wel, als moeder maar iets heeft, hoe hartelijk gaarne zij het ons geeft.
Het meisje (snikkend om den hals harer moeder hangende). Moeder vergeef het mij; adolf heeft gelijk, maar ik dacht daar niet aan en had zoo een vreesselijken honger, maar nu is het over, lieve moeder!
Margaretha (wanhopig ten Hemel blikkende). O God! hoe is het mogelijk, dat de smart, die mijnen boezem verscheurt, mij niet uit het leven rukt. O! ontferm u over deze arme wurmen, zij schreeuwen tot U om voedsel!
Op dit oogenblik doet zich een man aandienen, die haar met den glans van vreugde op het verbleekt gelaat berigt, dat hij van haren gemaal is gezonden, om haar het heugchelijke nieuws mede te deelen, dat de vijand, door een' plotselijken schrik bevangen, de schans verlaten heeft en de burgers

{==212==} {>>pagina-aanduiding<<}

reeds uitgetogen zijn, om de vliet te openen en het ontzet binnen te halen; zoodra zijn pligt hem slechts een oogenblik over liet, zou van der werff in hare armen snellen; tot zoo lang was zij en zijn kroost Gode aanbevolen.
Nu gaat zij eensklaps uit haren staat van wanhoop tot de grootste vreugde over; - het moederhart juicht; weldra hoopt zij nu hare lievelingen te kunnen spijzigen; met teederheid drukt zij hen aan het hart. ‘Dankt met mij den goeden God! mijne lieven!’ zegt zij; ‘weldra zult gij weder voedsel in overvloed hebben,’ en nu stort zij, door de kleinen hierin nagevolgd, op de knieën, hunnen Schepper, die met welgevallen op hunne vreugdetranen en dankbare harten nederziet, lovende.
Op deze wijze hunne dankbaarheid voor den troon des Allerhoogste uitgestort hebbende, zien zij met ongeduld de komst van een' echtgenoot en vader te gemoet; aller blikken zijn op de straat gevestigd. Kort daarop snelt een man voorbij, juichend een brood in de hoogte houdende en wel dra wordt deze van anderen gevolgd, de algemeene kreet, ‘Leyden ontzet! Leyden ontzet! geloofd zij de Naam des Heeren!’ aanheffende.
Adolf (in de handjes klappende). Moeder, moeder, zij hebben brood, brood!
Het meisje, hare handjes naar de straat uitstekende). Ach! hadde ik maar een klein stukje!
Adolf. (opspringende). Moeder! daar komt vader aan! hij loopt, - o hij loopt zoo!

{==213==} {>>pagina-aanduiding<<}

Nu snellen allen hem te gemoet; echter niet zoo spoedig, of van der werff heeft ook reeds zijne woning bereikt en knelt, nog buiten adem, zijne echtgenoote aan het hart. ‘God zij eeuwig dank, margaretha onze ellende heeft opgehouden; de stad is ontzet! Ieder der kinderen een brood gevende, terwijl de tranen langs het vaderlijk gelaat stroomen, vervolgt hij: ‘Daar kinderen; God heeft uwen nood aangezien en voor voedsel gezorgd!
Nu juichen en springen de kleinen van vreugde en weldra eten zij met graagte. Eensklaps schijnt adolf zich te bedenken en reikt het brood aan zijne moeder. ‘daar lieve moeder,’ zegt hij, ‘geef gij mij een stukje en gebruik ook wat!’
De kleine margaretha volgt haren broeder na en biedt het brood haren vader aan.
Margaretha, (adolf kussende). Lieve kleine!... Maar behoud uw brood; reeds lang genoeg hebt gij het ontbeerd.
Adolf (weenende). Neen, moeder! dan wil ik ook niet eten; gij hebt ons alles gegeven, en nu zou ik dit geheele brood houden, zonder u iets te geven? Neen, ik heb geen honger!
Van der werff (het brood zijner dochter aannemende en midden doorbrekende, geeft haar de helft terug). Daar, braaf kind; met vreugde neemt uw vader dit van uwe kinderliefde aan.
Margaretha volgt zijn voorbeeld. Nu vliegt adolf haar verheugd om den hals: ‘Nu zal het mij eerst regt lekker smaken, moeder!’ roept hij juichend uit.

{==214==} {>>pagina-aanduiding<<}

‘Hemelsch geluk! onuitsprekelijke zaligheid!’ zegt van der werff, hen een voor een omhelzende: ‘het geluk den Hemellingen kan niet grooter zijn, dan dat, hetwelk op dit oogenblik in mijnen boezem woont! spoedig hoop ik weder bij u te zijn maar nu gebiedt mij de pligt, mij aan uwe liefde armen te ontrukken, en het zou ondankbaar zijn, denzelven, ook slechts voor een oogenblik, aan mijn genoegen op te offeren; nooit kan ik Gods weldaden beter erkennen dan door, zooveel in mij is, het heil zijner schepselen te bevorderen.’
Margaretha (hem kussende). ‘En dit doet gij, edele man! Maar hoe gelukkig mij uw bijzijn maakt, wil ik u echter niet terug houden, om de vreugde, die wij nu genieten, onder Gods zegen, ook voor uwe burgers daar te stellen.’
Nog eens zijner echtgenoote en kroost een' bartelijken kus gegeven, - en nu snelt de achtingswaardige man naar het stadhuis, om met zijn liefdevol hart voor het welzijn zijner stadgenooten te waken.



{==215==} {>>pagina-aanduiding<<}

Dertiende hoofdstuk.

Bezoek in het huis der Douairière.

Doch laten wij het juichende Leyden voor een oogenblik verlaten, om tot het edele meisje, waaraan hetzelve naast God zijne verlossing te danken heeft, terugtekeeren.
Dadelijk, bij de te huiskomst van magdalena, liet de Douairière, die vol ongerustheid was voor het ongelukkige Leyden en het lot harer dochter, zoodat zij den slaap niet kon vatten, het meisje verzoeken, bij haar te komen.
Magdalena verheugd, harer moeder eene blijde tijding te kunnen mededeelen, snelt dadelijk naar het slaapvertrek der Douairière en het ledikant naderende, buigt zij zich over hetzelve, en hare moeder omhelzende, roept zij uit: ‘De liefde heeft gezegepraald! valdez bemint mij opregt; de stad, - onze vrienden zijn behouden!’
De Douairière overeind in het bed gaande zitten, kust hare dochter met vuur. ‘Goddank, magdalena! zoo behoef ik dan den dood mijner vrienden

{==216==} {>>pagina-aanduiding<<}

en het ongeluk van een geliefd kind niet te beweenen; - maar verhaal mij, hoe het u gelukt is, uwen minnaar hiertoe te bewegen!
Nu deelt magdalena haar het gebeurde mede, en het vuur, waarmede zij over de liefde van haren minnaar spreekt, toont der Douairière genoegzaam, hoe hevig de hare voor dezen man is en hoe oneindig veel opoffering het haar zou hebben gekost, dezelve te bedwingen, ofschoon zij zich genoegzaam van het standvastig karakter harer dochter overtuigd houdt, dat zij, in het omgekeerde geval, zich liever dood zou getreurd hebben, dan zich ooit verder met valdez intelaten. Te grooter is dus hare vreugde, dat de zaak eene zoo gunstige wending genomen heeft en met verdubbelde teederheid drukt zij het meisje aan het moederlijk hart, haar verzoekende, zich nu de rust te gunnen, die zij, na een' zoo afmattenden dag wel behoefde; en niet twijfelende, of ook zij zou, nu van den angst, die haar den geheelen nacht bekropen had, ontslagen, spoedig een' verkwikkenden slaap genieten.
Magdalena, hierop harer moeder een' goeden nacht gewenscht hebbende, begaf zich naar hare kamer, en weldra in het mollige dons gedoken, houdt zich haar geest in verrukkelijke droomen met den geliefde bezig, en waant zij reeds zijne trouw voor het echtaltaar te beloonen; - deze gedachte doet, zelfs in haren slaap, een' betooverenden glimlach zich om den schoonen mond vertoonen.
De vraag der Douairière, toen magdalena zich

{==217==} {>>pagina-aanduiding<<}

des morgens aan het ontbijt vervoegde, of zij wel had kunnen rusten, kon gevoeglijk onder de overbodige vragen gerangschikt worden, daar de waas van vreugde, die over het blozende gelaat van het meisje lag, genoegzaam aanduidde, dat geene schrikbeelden haar in den slaap hadden bezig gehouden. Hoe het hier echter mede zij, magdalena scheen de zaak zoo ver niet in te zien, lag geene verwondering aan den dag en zeide: ‘Uitnemend, mama; - maar heeft u de rust iets verkwikt? bevindt gij u beter dan gisteren?’
Douairière. Ja kind, de vreugde, die gij mij verschaft hebt, schijnt mij beter te hebben geholpen, dan al de medicijnen; ik gevoel mij zoo wel, zoo opgeruimd, als zulks sedert een' geruimen tijd geen plaats heeft gehad.
Magdalena. Het verheugt mij zeer, u zoo vergenoegd te zien; zullen wij, met het schoone weder, ook eene wandeling in den tuin doen?
Douairière. Ik dank u, magdalena, en zoo ik mij wel herinner de afspraak, welke gij mij gisteren hebt medegedeeld, wordt het tijd u te gaan kleeden; - uwe vriendin amalia mogt anders op uw gezelschap wachten.
Magdalena. Het deed mij zooveel genoegen, u dezen morgen zoo opgeruimd te zien, dat kinderliefde mij waarlijk de vriendschap voor een oogenblik zou doen vergeten. Maar door u hieraan herinnerd kan ik dezelve, zonder der eerste te kort te doen, vervullen.

{==218==} {>>pagina-aanduiding<<}

Nu Mama een' kus gegeven, vlug als eene hinde naar hare kamer gehuppeld, de ranke leden in een net kleedje gehuld, en dan naar amalia, die haar, sedert zij door deze naauwer met valdez verbonden werd, dubbel dierbaar is, en met welke zij zich reeds bij voorraad verheugt, eens regt hartelijk over den, door haar geliefden, en door hare vriendin hooggeschatten man te spreken. Op deze en dergelijke wijzen snelden eenige dagen als oogenblikken voorbij, in welken tijd het geluk van magdalena nog een paar malen, door de overkomst van valdez, verhoogd werd.
Dat er, gedurende zulk eene kortstondige overkomst, enkel over het aanstaande huwelijk gesproken werd, en men zich de fraaiste denkbeelden van een toekomstig geluk vormde, zich aan de blijdste verwachting overgaf, zal ieder mijner lezers en lezeressen zich ligt kunnen voorstellen. Dat magdalena verders, in het afwezen haars minnaars, menig uurtje op haar geliefkoosd plaatsje in den tuin, onder de lommer der boomen en bij het gezang der vogelen, doorbragt, over liefde en geluk en over niets anders, dan dit, peinsde, en haar deze oogenblikken, aan de eenzaamheid gewijd, alles behalve onaangenaam waren, behoeft almede geen betoog, zoolang het geen betoog behoeft, dat men dikwijls reeds in verbeelding een' voorsmaak van geluk kan genieten, die al vrij nabij de werkelijkheid komt, ja dezelve somtijds overtreft; - welke der

{==219==} {>>pagina-aanduiding<<}

twee gevallen nu hier echter plaats had, of zij door eene tooverende verbeelding van het haar te wachten geluk, of door dat geluk zelve, meer vreugde zal oogsten, zullen wij onbepaald laten; - dat er echter nog iets kan gebeuren, hetgeen haar geluk, reëel of ingebeeld, voor een oogenblik kan verhoogen, zal ik mijnen lezers in weinige woorden voorhouden.
Het is een schoone achtermiddag; - door het aangename weder uitgelokt; heeft de Douairière zich met magdalena voor het opene raam der tuinkamer geplaatst; - de eerste leest in een prentenbijbel met groote letters; de laatste borduurt met allen ijver aan eene sjerp, welke zij den geliefde zal vereeren en denkt, - ja, waaraan zou zij ook anders denken, dan juist aan dezen geliefde?
De Douairière (haren bril afnemende). Wat heeft God toch al groote en wonderbare daden voor het kleine Israël, door zoo vele magtige volken omringd, ten uitvoer gebragt! Ik las daar juist van sanherib, die Jerusalem belegerd hield, - hoe een engel, op eenen nacht, honderd vijfentachtig duizend man versloeg. Nu, in onze tijden hoort men van zulke wonderwerken van God niet meer.
Magdalena. Staat dat in den Bijbel, mama? Ik heb dikwijls verlangd, denzelven eens te lezen, en Gods Almagt te bewonderen; maar onze pastoor zegt altoos, dat ik hiertoe nog niet genoeg in het geloof bevestigd ben.
De Douairière (met eene zucht). Ja kind! wat

{==220==} {>>pagina-aanduiding<<}

zal ik u zeggen? Vele ketterijen komen door het lezen van dit boek voort, zoodra men het anders wil begrijpen, als onze Heilige kerk het sedert eeuwen begrepen heeft. Van daar de leerstellingen van luther, zwinglius, calvyn en meer anderen, die helaas! in ons land maar al te veel bijval hebben gevonden en waaraan de verschrikkelijke oorlog, die hetzelve verwoest, grootendeels zijn oorsprong te wijten heeft.
Magdalena. Maar gelooven dan deze menschen iets, dat tegen Gods wil strijdt? Mij dunkt, dit is haast onmogelijk; verscheidene onzer vrienden te Leyden, zoo als de achtingswaardige van der werff, Jonker van der does, - dat toch een geleerd man is, - zijn immers van dit gevoelen.
De Douairière. Helaas! ja, mijn kind! ook dezen behooren tot de dwalende schapen; - want anders denkenden te verachten, met dit gevoelen heb ik mij nooit kunnen vereenigen. Of zij nu iets belijden, dat tegen den Bijbel strijdt, zal ik niet beslissen; maar dat zij wijzer willen zijn en het anders begrijpen, als onze priesters, dat is zeker al beklagenswaardig genoeg.
Magdalena. Ik heb geene kennis, om zulks te beoordeelen; maar mij dunkt, mama, als zij iets belijden, dat niet tegen Gods woord strijdt, dan doen zij toch geene zonde, al begrijpen zij het juist niet zoo als wij. Bij voorbeeld, - onze pastoor ried mij, voor eenigen tijd, aan, om in een klooster te gaan, en mij geheel aan de dienst van Onzen Lieven Heer

{==221==} {>>pagina-aanduiding<<}

te wijden, en schilderde mij dit zoo mooi af, dat, had ik er niet tegen opgezien, om u te verlaten, ik daar wel toe had kunnen besluiten. Maar sedert ik valdez bemin, ben ik geheel van gedachten veranderd en komt het mij voor, dat ik, als eene gelukkige echtgenoote, onder het genot der schoone natuur, God veel hartelijker zal kunnen danken, dan in de doodsche cel van een klooster!....
De Douairière (stotterende). Ja kind, wat zal ik zeggen? Het huwelijk, - het klooster - zijn twee verschillende zaken; - het eene, - het andere....
Tot genoegen van de Douairière werd dit gesprek, waarnit de goede dame zich naauwelijks met voeg wist door te haspelen, door de komst van mevrouw van bronkenhorst afgebroken.
Amalia. (eerst de Douairière en vervolgens hare vriendin omhelzende). Hebt gij het loopende nieuws reeds vernomen?
De Douairière. Neen, mevrouw, is er iets bijzonders gebeurd?
Amalia. Zoo kan ik u dan de eerste vreugde verschaffen. Leyden, het ongelukkige Leyden is ontzet; uwe vrienden zijn behouden!
‘Goddank!’ roept de Douairière verheugd uit. ‘Goddank!’ zegt magdalena, terwijl de glans van vergenoegen op haar gelaat ligt. ‘Maar hebt gij ook iets omtrent valdez vernomen?’ laat zij er bedeesd op volgen.
Amalia. Bijzonder lieb ik van dezen ons waar-
{==222==} {>>pagina-aanduiding<<}
digen man niets vernomen. Er is echter niet gevochten, lieve vriendin; gij kunt u dus, omtrent uwen minnaar, gerust stellen en uwen bruidstooi in orde brengen, daar ik niet twijfel, of hij zal zich spoedig, in persoon hier vervoegen, om u aan uwe belofte te herinneren. Ik hoop ten minste niet, dat de gunstige uitslag, welke deze zaak voor ons dierbaar vaderland genomen heeft, u jegens valdez van gedachte zal doen veranderen?....
‘Nooit zal ik mijn woord verbreken,’ zegt magdalena blozende.
Douairière. Zijn u ook eenige bijzonderheden nopens het voorgevallene bekend?
Amalia. Bij gerucht heb ik vernomen, dat de vloot, door den Prins tot ontzet uitgerust, reeds in de nabijheid der stad genaderd, echter nog door de schans te Lammen, die sterk bezet was, in het volvoeren van deszelfs oogmerk werd terug gehouden. Misschien zou het doel van den Prins nooit bereikt zijn geworden, zoo niet de Spanjaarden, op het instorten van een gedeelte van den stadsmuur, door een' plotselijken schrik bevangen, de vlugt hadden genomen, waardoor het den Admiraal gelukt is, nog dienzelfden dag de stad te spijzigen.
De Douairière (hare handen in een slaande). Zoo heeft God dan toch niet opgehouden wonderen te doen!.... En nu deelt zij aan amalia, die op dezen uitroep haar eenigzins verwonderd aanziet, het gesprek, met hare dochter gehouden, mede.

{==223==} {>>pagina-aanduiding<<}

Amalia (met geestdrift). Ja! schoon blinkt, in het ontzet der benaauwde stad, Gods almagt en liefde door; - en toch zijn een groot gedeelte van derzelver inwoners de nieuwe leer toegedaan. Dit moet ons dus weêrhouden van diegenen te minachten, welken God zijne liefde waardig keurt! (Eensklaps tot vrolijkheid overslaande en hare vriendinnen omhelzende). En gij lieve magdalena, laat dien leelijken pastoor zijn klooster voor de liefhebsters bewaren; - ik verzeker u op mijne eer, beste meid, dat gij in de armen van valdez wel eens zoo zalig zult rusten, als in de muffige cel van een klooster, en.....
De Douairière (met den vinger dreigende). Amalia! amalia! wat zijt gij toch ligtzinnig!...
Amalia. Vergeef het mij, Mevrouw, zoo ik den eerbied, aan uwe tegenwoordigheid verschuldigd, door mijn levendig gemoed weggesleept, een oogenblik kon vergeten. Toe magdalena, doe een goed woord voor uwe vriendin!....
De Douairière (lagchende). Nu; - ik vergeef het u zonder dat; men kan op u niet regt boos worden, te meer, als men, gelijk dit bij mij plaats heeft, uwe inborst kent en weet, dat onder den dekmantel der vrolijkheid, een braaf, gevoelvol hart in uwen boezem schuilt.
Amalia (haar omhelzende). Dank voor uwe vergiffenis, lieve Mevrouw, maar prijs mij in 's Hemels naam zoo niet; van bronkenhorst doet het ook den geheelen dag, en hoor ik het nu van een

{==224==} {>>pagina-aanduiding<<}

zoo achtingswaaardige dame bevestigen, dan zou ik waarlijk zelve beginnen te gelooven, dat mijn hart niet van alle edel gevoel ontbloot is, en dit zou een weinig naar trotschheid zweemen.
Verder werd de avond in vreugde en onder gesprekken, hunne vrienden te Leyden en het aanstaande huwelijk van magdalena betreffende, doorgebragt; waarbij amalia harer vriendin menigen blos op de wangen joeg, ofschoon hare levendigheid door de tegenwoordigheid der Douairière eenigzins in toom werd gehouden; - zij kon echter niet nalaten, bij het afscheid harer vriendin in te fluisteren: ‘Nu meidlief, eer dat het tot een huwelijk komt, zal ik u nog wel eens onder vier opgen spreken en, als gij leerzaam zijt, een paar lesjes mededeelen, die met geen goud te betalen zijn.’
Daar het reeds laat was, begaven de Donairière en magdalena zich kort hierna ter rust; - naauwelijks had het meisje hare oogen geloken, of zij bevond zich reeds in een klooster; - de doodsche cellen, - de azijnzure gezigten der kloosterzusters wilden haar maar niet gevallen; - haar proefjaar was ten einde; zij weigerde, den sluijer aantenemen; - nu werd zij op allerlei wijzen geplaagd, eerst door vleijerij en zoete woordjes, en toen dit niet hielp, begon men te dreigen en eindelijk tot geweld overtegaan; - men sloot haar in een onderaardsch hok; twee zusters ontkleedden haar ter halver lijve, en ieder een riem voor den dag halende, sloegen zij er frisch op toe; bij den eersten

{==225==} {>>pagina-aanduiding<<}

deed haar echter de schrik ontwaken en zij lag van angst in haar bed te beven. Naauwelijks is zij, verheugd, dat het slechts een droom is, tot bedaren gekomen en weder ingesluimerd, of zij verbeeldt zich met valdez, als haren echtgenoot, door de lommerrijke dreven van een schoon buitengoed te wandelen; hier zetten zij zich neder op eene bank op een' henvel, welke een schoon vergezigt over grasrijke weiden en heldere beekjes oplevert; hun hart gloeit van liefde tot den Schepper van al dat schoone, gloeit van liefde tot elkander, - hunne armen omstrengelen zich, hunne lippen ontmoeten elkander, en - er valt een schot; - magdalena verschrikt, springt op en ontwaakt. Nu heeft zij echter niet en is misschien ook niet verheugd, dat het slechts een droom is; maar zij besluit, dat zij ook reeds voor deze tooverbeelden harer gedachten vastgesteld had, liever de echtgenoote van valdez dan een kloosterzusje te zijn; - of zij hierin regt of onregt had, zal ieder meisje best naar haren eigenen smaak kunnen beoordeelen.
Intusschen ging de eene dag na den anderen voorbij, zonder dat valdez iets van zich hooren liet, hetgeen magdalena deed vreezen, dat hem mogelijk een ongeluk bejegend was; de loopende geruchten, die haar nu en dan ter ooren kwamen, dat de soldaten tegen hunne officieren opgestaan en aan 't muiten geslagen waren, bragten het hunne toe, om deze ongerustheid te vergrooten. In tegenwoordigheid der Douairière zocht zij echter hare droefheid

{==226==} {>>pagina-aanduiding<<}

zoo veel mogelijk te bedwingen, maar naauwelijks bevond zij zich alleen, of hare tranen stroomden, - allerhande vreesselijke gedachten haalde zij zich voor den geest; dan was de geliefde ziek, in een oploop gekwetst of misschien wel dood! ‘Neen, neen! - dood is hij niet! o God, neen!’ riep zij dan uit, beefde als een blad, door den wind bewogen en bragt somtijds een geheel uur in eenen staat, na aan wezenloosheid grenzende, door; zoo had de angst haar bij dit vreesselijk denkbeeld aangetast. Dan weder verlevendigde zich de hoop in haar hart, dat hij door drukte werd belet te schrijven; - maar neen, zooveel tijd kon hij toch wel vinden; - zoo bezet kon zij ten minste nooit zijn, om den geliefde, al waren het maar twee, - ja, al waren het honderd regels, - te schrijven. Maar kon zijn brief niet vermist zijn? Ja, - dit is mogelijk, - dit is zeker; hij heeft geschreven; de brief is niet teregt gekomen; hij wacht haar antwoord en.... Dadelijk zal zij den geliefde schrijven, zij grijpt papier, pen, inkt, zet zich aan de tafel; - 's Gravenhage den zooveelsten; Dierbare vriend! Maar nu, halt! zij kan wel schrijven, - maar aan wien den brief geaddresseerd? Aan valdez; dit spreekt immers van zelf, maar waar houdt hij zich op? In een oogenblik is nu het papier met tranen bedekt; - ook dit laatste middel, om iets van haren minnaar te vernemen, is haar benomen, Er wordt op hare kamerdeur getikt; zij doet open; de Douairière komt met een'

{==227==} {>>pagina-aanduiding<<}

brief in de hand binnen, geest denzelven met een vergenoegd gelaat aan hare dochter en, zich tegen over haar plaatsende, slaat zij de bewegingen van het meisje met belangstelling gade.
Magdalena beziet het adres. O oneindig geluk! onuitsprekelijke zaligheid! het is de hand van valdez, van haren geliefde; bevend van vreugde breekt zij den brief open, leest eenige regels, en zinkt al snikkende, met den noodlottigen brief in haren schoot, op een' stoel neder.
De Douairière (naar haar toesnellende). Mijn God, kind, wat overkomt u? gij zijt zoo bleek, als de dood; uw geheele ligchaam trilt! heeft valdez een ongeluk getroffen?
Magdalena. God! Ja! hij is gevangen en misschien reeds dood!....
De Douairière (hevig verschrikt). Mijn God, wat zegt gij? Maar gij hebt den brief nog niet ten einde gelezen; misschien......
Magdalena. Ach, neen, mama; geene hoop schiet er over; mijn ongeluk is zeker! (De handen wringende). Die wreedaards! zonder twijfel hebben zij hem reeds vermoord!... (luid jammerende) En ik!.... ik heb hem in het graf gestort!....
De Douairière (weenende). Bedaar! in Gods naam, bedaar, mijn kind! uwe moeder smeekt het u; gij hebt geen schuld; - gij hebt slechts uw' pligt betracht, uwe vrienden willen redden, zonder het ongeluk van valdez te kunnen voorzien.....

{==228==} {>>pagina-aanduiding<<}

Magdalena. Ach ja! dat kon ik wel; hij heeft mij zulks genoeg gezegd; - maar ik wilde mijne vrienden zoo gaarne redden. Ik dacht niet, dat het zoo erg zou afloopen,.... en nu - heb ik hem vermoord!....
Douairière. In 's Hemels naam, magdalena! uwe wanhoop doodt mij! lees den brief ten einde; - misschien is er nog hoop!.....
Magdalena (iets tot haar zelve komende). God gave het! Maar lezen kan ik niet, - nu niet....
De Douairière. Wil ik u den brief voorlezen? Maar gij moet mij belooven bedaard te zullen zijn.
Magdalena. Zoo gij dat wilt; - maar bedaard... Ach God! hoe kan ik bedaard zijn?....
De Douairière, zich naast hare dochter plaatsende, leest.
Dierbare Magdalena!
Welk een oneindig geluk stelde ik mij voor, u weldra, als mijne echtgenoote, te zullen omhelzen. Maar helaas! voor lang, - misschien voor eeuwig is mij de hoop hiertoe benomen. Door muitende soldaten, die naar rang noch bevel meer luisteren, als een misdadiger naar de gevangenis gesleept, kan elk oogenblik het laatste van mijn leven zijn. Nooit heb ik den dood gevreesd, maar nu mij uwe liefde verbeidt, - nu ik de hoop dorst koesteren, spoedig mijn geluk voltooid te zien; - o magdalena, nu doet hij mij sidderen. Ik wilde de deuren, die mij besloten houden, wel uit hare hengsels rukken, de wacht, die mij bewaakt, met mijne handen ver-
{==229==} {>>pagina-aanduiding<<}
wurgen, om slechts een oogenblik het zaligend genot te smaken van u aan mijn hart te drukken, - de liefde van uwen schoonen mond te kussen!.... Maar vergeefsch zouden mijne zwakke pogingen zijn; mijne wachters zijn door geen goud om te koopen; - eene ijzeren deur behoedt hen voor mijne woede. Eertijds hun Veldheer ben ik thans hun slaaf; - mijn leven is in de magt van deze barbaren.
Met weinige woorden heb ik u verhaald, dierbaar meisje, - engel, wiens beeld zich zelfs in dezen akeligen kerker voor mijne oogen toovert en mij voor wanhoop behoedt, - hoe veel moeite het mij gekost heeft, mijne officieren van den storm af te houden. Maar niet alles heb ik u gezegd; - hunne beleedigingen en vreesselijke dreigementen hield ik, om u niet te bedroeven, verborgen. Alles zou, daar het mij gelukte, mijn gezag staande te houden, waarschijnlijk nog tot een goed einde zijn gekomen, toen, - niet de vijand, maar het met geweld aandringend water, - mij tot den aftogt noodzaakte, - daarom noodzaakte, dewijl ik, mijner beloste indachtig, weigerde mijne toestemming tot het bestormen der stad te geven, die anders, door eene uitgehongerde, krachtelooze burgerij beschermd, geen' weerstand aan mijne, op buit vlammende, soldaten hadde kunnen bieden en welker verovering het geheele ontzet en de verbazende kosten, door oranje hieraan besteed, toe eene vruchtelooze verspilling zoude hebben gemaakt. Maar mijn woord, door de liefde geheiligd, wilde ik niet verbreken. Woe-
{==230==} {>>pagina-aanduiding<<}
dend waren echter mijne officieren, - razend de reeds op plundering bedachte soldaten, die nu slechts moeite hadden geoogst, en, zonder hun doel bereikt te hebben, moesten aftrekken.
Weldra barstten zij in eene volslagene muiterij uit, eisschende hunne achterstallige soldij of mijnen degen. De eerste was mij onmogelijk, hun te geven; - den tweeden besloot ik niet af te staan, dan met mijn leven. Woedend blikte ik de vermetelen aan, - bezwoer hen, tot hunnen pligt terug te keeren, maar te vergeefs. Met geweld drong het muitenrot op mij aan, en door overmagt gelukte het hun, niettegenstaande ik als een wanhopige vocht, mij ten laatste het wapen te ontrukken, en mij naar de gevangenis te slepen, zonder dat de officieren, die dit gansche tooneel stilzwijgend gadesloegen, een' voet tot mijne hulp verzetteden! Na verscheidene beleedigingen te hebben ondergaan, en van plaats tot plaats vervoerd te zijn, ben ik eindelijk te Utrecht beland; hier is het mij gelukt, tegen eene ruime belooning een' mijner wachters over te halen, om dezen brief te bestellen. O mijne beminde! mogt gij denzelven in welstand ontvangen en een' traan wijden aan het ongeluk des mans, die u meer dan zijn leven bemint, - die zijn hart uit den boezem zou willen scheuren, kon hij hiermede uw geluk bevorderen!
Maar ik ben genoodzaakt te eindigen; - op het oogenblik wordt de wacht afgelost, en dan zou mij de mogelijkheid benomen zijn, u dezen te doen geworden.

{==231==} {>>pagina-aanduiding<<}

God spare u, dierbare magdalena, en doe u zoo gelukkig zijn, als mijn hart zulks wenscht! - ook dan als mijne ziel reeds onder die der afgestorvenen zal rondwaren!.... Laat men mij echter het leven, - ontkom ik mijne gevangenis, - o meisje, geliefde Engel! - welk eene onuitsprekelijke zaligheid zou het voor mij zijn, aan uwen boezem te snellen, uw lievelijk gelaat met kussen te bedekken en eens, vol Hemelsch geluk, aan de borst eener aangebedene gade te rusten!
Uw tot in den dood toe getrouwe

francisco de valdez.

Onder het aanhooren van deze lectuur werd magdalena door verschillende aandoeningen van wanhoop en hevige liefde geschokt, en dezelve geeindigd zijnde, bedekt zij het gelaat met beide handen en roept weenende uit: ‘Neen! - geen geluk is voor mij weggelegd; - nooit ontkomt hij de handen dezer monsters!’
De Douairière, die de zaak bedaarder inziet, en der smart harer dochter afleiding zoekt te geven, maakt haar opmerkzaam op de liefde, die in dezen brief doorstraalt en dat de smart, die hij gevoelt, haar bijzijn voor eenigen tijd te moeten missen en zijn huwelijk, waarvan hij zich zoo veel geluk belooft, uitgesteld te zien, hem alles met de zwartste kleuren doet afschetsen; - dat, indien de muitende soldaten hunnen Veldheer hadden willen vermoorden, zij zulks zeker in het vuur des opstands,

{==232==} {>>pagina-aanduiding<<}

terwijl hij zich met de wapenen tegen hen verzette, zouden hebben volbragt, veeleer dan nu in koelen bloede, hetgeen hun in de gevolgen ook veel slechter zou afgenomen worden; - maar dat uit den geheelen zamenhang bleek, dat het hun niet om het leven van valdez maar om geld te doen was, 't geen zij, goedschiks niet kunnende bekomen, nu met geweld vorderden.
Magdalena (eensklaps opspringende). Zoudt gij dan gelooven, mama, dat, indien hij hen konde afbetalen, zij hem vrij zouden laten?...
‘Daar twijfel ik niet aan, mijn kind,’ zegt de Douairière, verheugd dat het haar aanvankelijk zoo wel gelukt is, de droefheid harer dochter eenigzins te matigen.
Nu vliegt magdalena hare moeder om den hals. ‘Dan is hij gered! Dan ben ik nog niet voor altijd ongelukkig! Dan kan hij nog mijn echtgenoot zijn! Mijn geld, mijne juweelen, - alles zal ik medenemen; - morgen snel ik naar Utrecht, en hij is gered, - gered is hij, de geliefde!’
Zeer veel moeite kostte het nu der Douairière, het meisje van dit edele, maar eenigzins overijlde voornemen, af te brengen; al de gevaren, welke zij haar opsomde, als haar in eene stad vol oproerig krijgsvolk zullende omringen, konden haar niet doen wankelen. ‘Hij heeft, om mij genoegen te geven, den dood getrotseerd; ook ik zal denzelven niet vreezen!’ zeide het meisje met een vuur, dat van hare vastberadenheid getuigde.

{==233==} {>>pagina-aanduiding<<}

Nu hield de Douairière haar voor, dat zij zich op deze wijze van alles zou ontblooten, en valdez dus, in plaats van eene rijke echtgenoote, een arm meisje ten huwelijk zou krijgen; - dat bovendien de som, welke zij kon bijeen brengen, niet in staat zou zijn, de soldaten geheel te voldoen, terwijl eene gedeeltelijke betaling hen slechts te begeeriger naar het overige zou doen haken; - dat zij dus, hunnen aanslag aanvankelijk zoo wel gelukt ziende, valdez, in de hoop van ook het overige te bekomen, te minder zouden vrijlaten; - dat het daarenboven te denken was, dat de Koning zich eindelijk wel genoodzaakt zou zien, de muitende soldaten te voldoen, wanneer de Veldheer van zelf zijne vrijheid zou terugbekomen, en het behoud van haar vermogen zou strekken, om den geliefde, als haren echtgenoot, het leven te veraangenamen.
Deze laatste woorden schenen eenigen invloed te hebben; de plotselijke vreugde van magdalena ging nu tot eene meer bedaarde droefheid over. ‘Zoo mogt ik hem dan wel in het ongeluk storten, maar niet redden!’ riep zij uit.
En misschien zou zij, niettegenstaande al het ingebragte, bij haar besluit hebben volbard, ware het niet den volgenden dag in den Haag bekend geworden en ook haar ter ooren gekomen, dat de muiters Utrecht hadden verlaten en den weg naar Brussel waren ingeslagen.
In luide snikken barstte zij, op het vernemen van dit berigt uit, en het duurde verscheidene da-
{==234==} {>>pagina-aanduiding<<}
gen, eerdat hare ziel in eene bedaarde stemming geraakte en hare wanhoop ten laatste in eene stille droefheid overging. Nu sloeg zij bijna geene mis, geen sermoen over, en kon te huis somtijds uren achter een in het gebed doorbrengen, den Almagtige smeekende, haren francisco te sparen.



{==235==} {>>pagina-aanduiding<<}

Veertiende hoofdstuk.

Blik op het gelukkige Leyden.

Wij zullen het lieve meisje den tijd laten om tot meerdere kalmte te komen en intusschen nogmaals onzen blik op het verloste Leyden vestigen, om, na de smart en ellende van zoo vele brave menschen beschouwd en betreurd te hebben, nu ook in hun geluk mede te juichen.
Het is nadenmiddag; de maaltijd is afgeloopen; van der werff is met van der does al wandelende in gesprek gewikkeld. Adelgonde zit naast margaretha; beide spreken zacht met elkander. Vreugde en geluk stralen uit aller oogen; slechts hun vermagerd wezen toont nog aan, wat zij kortelings hebben geleden.
Van der werff. Wat dunkt u van het denkbeeld vriend? - wij zijn in den Raad overeengekomen, om onze dankerkentenis aan den edelen boyzot, door het vereeren van eene medaille, te doen blijken, tot opschrift voerende.: Gelijk sanherib voor Jeruzalem, 2 Kon. 19, en aan de

{==236==} {>>pagina-aanduiding<<}

keerzijde: Alzoo zijn de Spanjaarden van leyden gevlugt 1574.
Van der does. Ik vind deze gedachte zeer schoon; men kan het niet beter uitdrukken, hoezeer wij den vinger Gods, zoo duidelijk in het ontzet gebleken, erkennen. Waar toch is meerder gelijkheid in te vinden, dan in den druk, waarin toenmaals het benaauwde Jeruzalem verkeerde, en den nood van onze stad? De uitkomst is bijna dezelfde; de koning van Assyrie, zijn hart tegen den God der heerscharen verheffende, werd zijn leger door eene verschrikkelijke sterfte vernield en deed een plotselijke schrik hem met het overschot verbaasd de vlugt nemen. Dit had ook met onze vijanden plaats; trotsch steunden zij op hunne magt, onze zwakheid en ons vertrouwen op Gods hulp bespottende, en alleen het instorten van een' muur was in Gods hand genoegzaam, om hen met een vreesselijken angst te bezielen en met overhaasting te doen vlugten. Het eenigste onderscheid bestaat dus in de middelen, welke de Voorzienigheid gekozen heeft, om Hare Almagt te toonen; - de zaak als zaak is dezelfde.
Van der werff. Dusdanig is ook het gevoelen van pieter cornelisz, onzen eerwaardigen Predikant. (Met vuur) wat heeft de man, alleen van zijne medebedienaars van Gods woord overgebleven, niet gezwoegd en gezweet, om kranken en mistroostigen te bezoeken en op te beuren, door hunne gedachten, bij de overweging van het loon, dat hen

{==237==} {>>pagina-aanduiding<<}

in de Eeuwigheid verbeidde, van de aardsche ellende, die hen drukte, af te leiden en naar hoogere sfeer te rigten. Nacht en dag was hij in beweging; hij trachtte naar geene rust, en hielden zijne vrienden, voor zijne gezondheid beducht, hem voor, zich toch meer in acht te nemen, dan zeide hij, zijnen vurigen blik ten Hemel beffende:
‘Hij die daar, boven het uitspansel, het Heelal regeert, zal mij versterken; en is het Zijn welbehagen, mij van de aarde te rukken, dat het dan in de vervulling van mijnen pligt geschiede en ik mij niet als een lafhartig dienaar een' meester schame, die mij met zijn bloed gekocht heeft.’
Van der does. De man heeft regt; - den post, waarin ons de Voorzienigheid gesteld heeft, moeten wij, van welken aard ook, met geheel ons vermogen, geheel onze ziel behartigen. Geen gevaar, geene vrees voor den dood moet ons een oogenblik in denzelven doen wankelen. Maar u, die zelf hiervan het voorbeeld aan uwe burgers gegeven hebt, behoef ik zulks niet voor te houden.
Van der werff. God heeft mij gesterkt, mijnen pligt te kunnen betrachten. Zijn naam zij geprezen! Maar hebt gij opgelet, welk een vuur onzen Predikant, in het doen der dankzegging, waarbij zich de geheele kudde, als een eenig man, vereenigd vond, bezielde? - de tranen noodzaakten hem somtijds, zijne schoone rede af te breken. Maar zijn gevoel drong in de ziel der gemeente door; mijn hart gloeide van liefde en dankbaarheid voor den Almagtige!

{==238==} {>>pagina-aanduiding<<}

Van der does. Ook het mijne, adelgonde was zoo geroerd, dat zij, 't huis zijnde, nog wel een uur in tranen doorbragt en ten laatste, eensklaps opstaande, mij om den hals vloog en uitriep, ‘o van der does, hoe bemin ik u! en toch moet Gods liefde voor zijne schepselen nog oneindig grooter zijn.’
Eensklaps doet zich een geweldig gejoel en gejuich op de straat hooren en nadert het huis van van der werff. ‘Leve Prins willem! Leve oranje! Hoezee! Hoezee! klinkt het uit duizenden monden. Een heer te paard houdt voor het huis stil, stijgt af en snelt naar binnen. Het is de Prins, de edele oranje. Eerbiedig buigt zich het gezelschap bij de onverwachte verschijning van den Vorst, die zoo dierbaar aan alle harten is.
‘Gij zijt van der werff?’ zegt de Prins, den burgemeester naderende.
Van der werff. Ja, uwe Hoogheid!
De Prins (hem met gevoel aan het hart drukkende). Dan is hier uwe plaats, edele man: - eene oneindige dienst hebt gij der stad en het vaderland door uwe volharding en onverschrokkenheid bewezen. En deze? (op van der does wijzende).
Van der werff (met moeite zijne vreugdetranen bedwingende). De aanvoerder onzer manhafte burgerij, - de Heer van Noordwijk, mijn Prins!
De Prins (hem omhelzende). Ook gij hoort hier,

{==239==} {>>pagina-aanduiding<<}

edel, dapper mensch. Heil zij het land, dat zulke inwoners telt!
Van der does. En eenen Prins aan het hoofd heeft, als uwe Hoogheid, die de minste daad zijner burgers zoo edel weet te loonen!
De Prins (met vuur). Spreek hier niet van. Ik bemin de Nederlanders met geheel mijne ziel; goed en bloed heb ik gaarne voor hun heil ten beste. Maar wat baatten al mijne pogingen, - de talrijke legers, welke ik tot bescherming hunner regten in de wapenen bragt; - immers niets? Eerst, toen deze edele, grootmoedige natie het heldenzwaard aangordde en met onverschrokkenheid en volharding de halzen aan het Spaansche juk ontwrong, - eerst toen rustte er zegen op onze wapenen. Niet ik, - ulieder moed en onwederstaanbare dapperheid heeft een gedeelte van het Vaderland vrijgevochten; (zich tot de dames keerende). zelfs het schoone geslacht wedijverde, om tot het heilig doel, de bevrijding van het dierbaar Vaderland, mede te werken!....
Van der werff. Prins! hoe schoon blinkt de verhevenheid uwer ziel in al uwe woorden en daden door! Ik zal niet ontkennen, dat de moed en volharding der Nederlanders, in dezen tweestrijd tusschen vreemd geweld en liefde tot de vrijheid, schitterend hebben uitgeblonken; - maar waartoe zouden al deze uitstekende heldendaden het veege Vaderland hebben gediend, indien niet gij, als de zon tusschen de starren, het vereenigingspunt waart geweest, om 't welk al wat edel was zich schaarde

{==240==} {>>pagina-aanduiding<<}

en dus, tot één geheel gevormd, onder uwe wijze leiding in staat werd gesteld, om zich, met hoop op een' goeden uitslag, tegen de tirannij eens dwingelands te verzetten; daar anderzins hunne pogingen, hoe edel ook, te ver uiteenloopend zouden geweest zijn, om het gemeenschappelijk doel, het heil des Vaderlands, bevorderlijk te zijn, en hun edel bloed nutteloos zou hebben gevloeid.
De Prins (glimlagchende). Ik zie wel, van der werff, dat gij uwe gewoonte, om steeds de deugden van anderen te verheffen en uwe eigene over het hoofd te zien, ook nu getrouw wilt blijven; ik neem dus uwe woorden niet als de vleijerij eens hovelings, maar als uit den grond uwer schoone ziel voortkomende, aan. Ik zal ook, door eene verkeerde nederigheid verleid, niet ontkennen, dat er veel waarheid in dezelve besloten ligt. Moeijelijk zou het 's Lands edelen gevallen zijn, bij denzelfden heldenmoed, door hen ten toon gespreid, de zaken op den tegenwoordigen voet te brengen, zonder allen eenstemmig en door het bestuur van éénen geleid, te handelen; - ik zal mij dus nimmer aan de dankerkentenis der Nederlanders, dat ik iets tot hun heil heb bijgedragen, onttrekken; maar hoe het hiermede zij, - zonder hunne veelvuldige opofferingen en voor niets terugwijkende volharding, zou dit land waarschijnlijk nog in Spanje's dwangketenen geklonken zijn. Maar dat daar gelaten, - uwe stad heeft zich uitmuntend gedragen; - de ellende, die zij manmoedig verduurd heeft, gaat alle geloof te

{==241==} {>>pagina-aanduiding<<}

boven. Dergelijke daden te beloonen is boven de magt van elken vorst, al ware hij ook de grootste der aarde, verheven. Alleen bij God en in hunne eigene heldhaftige ziel kunnen zij die belooning vinden. Ik ben echter met de Staten overeengekomen, niet om het onmogelijke te beproeven en iets, dat boven alle vergelding verheven is, te willen beloonen, maar om der, ons zoo waarde stad, een blijk onzer achting en deelneming te schenken; - niets kwam ons geschikter voor, om dit doel te bereiken, dan het in ulieder keus te laten, voor eene reeks van jaren van alle landelijke lasten geheel ontslagen te zijn, daar gij reeds zoo oneindig veel voor het Vaderland hebt opgeofferd, dat hetzelve zoo ondankbaar niet is, om nog meer van u te vorderen, of dat eene Akademie, in uwe wallen gevestigd, u als een blijvend aandenken van roem en volharding geschonken zij!....
Van der werff. (met vuur). Mijne stem alleen kan hier niet beslissen, - ik twijfel echter niet, of het grootste gedeelte van den Raad zal zich geen oogenblik bedenken, hunne keus te bepalen; want, hoe groot ook onze ellende zij, ook het Vaderland verkeert in een' drukkenden toestand, heeft ontzaglijke sommen, tot ons behoud, zonder bedenking, ten offer gebragt; wij hebben niet alleen voor het vaderland, maar ook voor eigen behoud gestreden; - het zou dus laag zijn, na deszelfs hulp te hebben ontvangen, hoe zwaar het ons ook vallen moge, onze geringe bijdragen tot het alge-
{==242==} {>>pagina-aanduiding<<}
meene welzijn te willen achterhouden. Hoe edel dus uwe bedoeling hieromtrent zij, nooit zou ik tot het aannemen van deze gunst mijne stem verleenen; - liever leide ik mijne waardigheid af en sleet mijn leven als een ambteloos burger. Maar anders is het met uw tweede aanbod gelegen. Dit, Prins, is al onze dankbaarheid waardig; - het zal de edelste jeugd uit den Lande naar onze vest doen snellen, denzelver bloei bevorderen en, wat meer dan dit alles is, ons eens den onsterfelijken roem schenken, voortreffelijke mannen, binnen onze wallen opgeleid, het heil en het geluk van het dierbare vaderland te zien bevorderen.
De Prins (met aandoening). Edel mensch, het hart ligt u op de tong; - maar uwe woorden bevatten waarheid en getuigen van uwe grootmoedige ziel; uit uwen mond kunnen dezelve mij niet beledigen. Reeds bij voorraad was mijn hart overtuigd, welke keus de uwe zou zijn, maar niet allen denken even edel, zijn even verlicht als gij; ik weet, wat gij te worstelen hebt gehad met de gevoelens van sommigen uwer ambtgenooten die, in plaats van uw edel doel te bevorderen, hetzelve tegenwerkten en den zwaren, op uwe schouders drukkenden last vermeerderden. Ik zal hierin echter voorzien; - eer gij het, u voorgeslagene, aan den Raad voordraagt, zal ik, voor zoo ver zulks te mijner kennis gekomen is, denzelven zuiveren, en, door uwen raad geholpen, de plaats der afgetredenen met edele, het belang van vaderland en stad behartigende

{==243==} {>>pagina-aanduiding<<}

mannen aanvullen, als wanneer het geen twijfel lijdt, of uwe keus, die ook de mijne is, zal zegepralen.
Van der werff. (tot tranen toe bewogen.) Vergeef mij, grootmoedige Prins! het is mij onmogelijk, mijne aandoening, bij de beschouwing van uwe, zich meer en meer voor mij ontwikkelende schoone ziel, te bedwingen. Ik gevoel het, - mijne woorden hadden u beleedigend kunnen toeschijnen, maar geloof mij, Prins, slechts innige overtuiging deed mij dezelve onwillekeurig uitspreken; mijn hart miskende echter daarom het uwe niet, en dit doet mij ook op vergiffenis te dien aanzien bij uwe Hoogheid hopen. Wat mijne ambtgenooten aangaat, sommigen hunner hebben mij zeker diepen kommer veroorzaakt, menigen traan afgeperst, maar God schiep ieder' mensch niet met dezelfde zielskracht; - hunne harten bezweken voor de vreesselijke ellende; - door medelijden beroerd, wankelde hun pligt; - nu het gevaar geweken is, zullen zij gaarne tot het algemeene heil medewerken. Geene laaghartige wraak woont in mijnen boezem; laat dus alles vergeven en vergeten zijn, Prins! (zich nederwerpende.) Ik smeek het u op mijne knieën!
De prins (hem opheffende en met gevoel aan zijn' borst drukkende.) Edel, edel mensch! ook ik kan mijnen vijanden vergeven, maar om zoo geheel, zoo innig als gij, zelfs voor mijne hateren te smeeken, kan ik het voorbeeld van onzen gezegenden Verlosser niet volgen. Maar gij hebt nu den pligt van mensch en Christen vervuld, laat mij ook dien

{==244==} {>>pagina-aanduiding<<}

eens Vaders over zijn volk volbrengen; ook mijn hart haat de zwakken niet; maar hun het roer van staat in handen te laten, zou niet stroken met de op mij rustende verpligting, om het heil des vaderlands boven alles te stellen! En dit, - dit kunt gij niet van mij vorderen.
‘U is het te bevelen, - mij, te gehoorzamen, edele Prins! zegt van der werff, door zijne tranen belet verder voort te gaan.
Ook van der does is hevig aangedaan; schooner, treffender tafereel had hij nooit bijgewoond; zijn hart juichte, dat aan zulk een edel mensch het roer van staat was toevertrouwd.
De vrouwen barsten in een luid suikken los, zij willen zich verwijderen, maar oranje belet hun zulks, ‘Schaamt u deze tranen niet, beminnelijke Dames; - zij getuigen, dat uwe ziel even schoon is, als het ligchaam, dat dezelve omhult; daar, waar mannen weenen, behoeft gij uw gevoel niet te bedwingen,’ zegt hij en leidt haar naar hare plaats terug.
Nog eenigen tijd onderhield zich nu de Prins met hen over de omstandigheden, welke het beleg hadden vergezeld; hij deelde hun zijne hoop mede, dat de Spanjaarden zich nu weldra genoodzaakt zouden zien het binnenste gedeelte van Holland te verlaten, als wanneer het hun, de handen meer vrij krijgende, gemakkelijk zou vallen, den vijand den terugkeer te beletten. Daar echter zijn tijd voor dit oogenblik zeer bepaald was, dewijl hij voor den

{==245==} {>>pagina-aanduiding<<}

duistere nog in Delft wenschte terug te zijn, vond hij zich, volgens zijne eigene woorden, genoodzaakt zich voor het tegenwoordige aan het bijzijn van een' hem zoo waard gezelschap te ontrukken, en na van der werff verzekerd te hebben, dat hij, binnen weinige dagen, weêr te Leyden zou komen, om zijn voornemen, aangaande een gedeelte der Regering, ten uitvoer te brengen, drukte hij dezen waardigen man en den edelen van der does nog eens aan het gevoelvolle hart, verzekerde de Dames, in vleijende bewoordingen, van zijne voortdurende achting en weldra bevond hij zich, door eene juichende menigte uitgeleid, op de terugreis naar het aloude Delft, waar toenmaals 's Prinsen Hof gevestigd was.
Naauwelijks heeft de Prins zich uit hunne tegenwoordigheid verwijderd, of ons gezelschap, hun gevoel en aandoeningen den vrijen loop latende, storten margaretha en adelgonde met vreugde tranen in de oogen, om den hals harer echtgenooten: ‘o God! roepen zij bijna gelijktijdig uit: welk een geluk, zulk een' man tot echtgenoot te bezitten!’
Van der werff. (met vuur.) Zulke mannen zijn er meer, dierbare margaretha; - maar een zoo deugzame Prins als oranje zal naauwelijks onder al de Vorsten der aarde te vinden zijn!
Van der does. (zijne jeugdige gade aan het liefdevolle hart klemmende.) En maar enkel zulke vrouwen, als mijne adelgonde!

{==246==} {>>pagina-aanduiding<<}

Het gezelschap, zich nu weder geplaatst hebbende wijdde in loftuitingen over den Prins uit; - aller harten gloeiden voor eenen Vorst, die de verdiensten zijner burgers wist te waarderen en door zijne gemeenzaamheid aller vertrouwen te winnen; - menige toast werd op zijn welzijn, de vrijheid van het vaderland en het heil der stad ingesteld en de pokaal met parelend druivennat tot den bodem geledigd.
Eerst laat in den nacht scheidde men van een, en de vreugde, die op aller gelaat zigtbaar was, toonde genoegzaam, dat geene verveling hier aanleiding toe gaf, maar de hen des anderen daags toevende bezigheden noodzaakten de mannen aan den tijd der rust te denken, om de tot vervulling hunner pligten zoo noodige krachten niet aan het genot van eenig meerder genoegen te verspillen.
De edele van der does had nog een' geruimen tijd het geluk, zich over de gunstige gevolgen zijner bewezene trouw en moed te kunnen verheugen. Weldra deed ook zielevreugde, haren echtgenoot, die nu het zwaard weder met de pen verwisseld heeft en, terwijl het zwaard in de schede rust, met de veder het heil des vaderlands tracht bevorderlijk te zijn, den blos op het gelaat van adelgonde terugkeeren. En na afgeloopene bezigheid van haren gemaal, rust zij gewoonlijk, met een Hemelsch genoegen, terwijl hare oogen van vreugde schitteren, aan zijn, haar te gemoet kloppend hart. ‘O van der does,’ roept zij dan, in zulk een

{==247==} {>>pagina-aanduiding<<}

oogenblik uit; ‘hoe oneindig is toch de liefde Gods! Voor een oogenblik moge Hij den sterveling aan wanhoop ten prooi laten; - maar weldra is Zijne hulp nabij! en het daarop volgend geluk doet eene reeks van geledene rampen ons slechts als een' akeligen droom toeschijnen; - en alleen het tegenwoordige genietende, stroomt eene zaligheid door onze ziel, die der Hemellingen gelijk!’ Eene vurige omhelzing, waarbij tranen van dankbaarheid en liefde hun uit de oogen druppelen, besluit meestal dit tooneel eener reine huwelijksliefde.
Ook de achtenswaardige van der werff genoot nog verscheidene jaren eene ongestoorde zielevreugde; - luisterrijk zag hij zijne stad herbloeijen en waardige mannen van derzelver Akademie, dat gedenkstuk van Leyden's onverwelkbaren roem, het heil van het dierbare vaderland, zoo waard aan 's mans hart, bevorderen; zijne kinderen, door hunnen braven vader voorgegaan, groeiden als echte Nederlanders op; hij mogt het nog beleven, dat zijn zoon aan Leyden's Akademie in de regten werd gepromoveerd, terwijl, volgens verklaring van Professoren, zijne talenten het vaderland en zijner geboortestad niet tot oneer zouden strekken. Zijne dochter huwde op haar twintigste jaar, met toestemming van wederzijdsche ouders, met een braven Predikant, wiens jeugdige talenten voor 't vervolg veel beloofden: - zij volgde de voetstappen harer moeder en was eene brave zuinige huisvrouw, die met geheel het reine hart aan haren echtgenoot,

{==248==} {>>pagina-aanduiding<<}

welke haar ook teederlijk beminde, gehecht was. En toen de grijze haren en gekromde ruggen van der werff en zijner echtgenoote aantoonden, dat hun aardsche bekleedsel met snelle schreden neigde, om tot den moederschoot der aarde terug te keeren, juichten nog hunne harten, zich zoo schoon in jeugdige loten, die om hunne grootouders heen dartelden, te zien herleven. Dankbaar sloeg de eerwaardige grijsaard, bij zulk een tooneel, zijn' nog helderen blik ten Hemel, drukte zijne echtgenoote aan het niet meer zoo snel kloppend, maar nog even liefdevol hart; ‘Vrouw!’ zeide hij dan, ‘wie slechts de deugd betracht, vindt dikwijls reeds een Hemel op aarde!’



{==249==} {>>pagina-aanduiding<<}

Vijftiende hoofdstuk.

Eene ster vertoont zich aan den bewolkten hemel.

Nu met het geluk der ons waarde Leydenaars bekend zullen wij tot het edele meisje, aan 't welk zij zulks, onwetende, voor een groot gedeelte verschuldigd zijn, terugkeeren. Wij verlieten magdalena op het tijdpunt, dat hare wanhoop in eene meer stille treurigheid overging en zij daar troost zocht, waar ieder ongelukkige dezelve zoeken moet en vinden zal; bij God!
Een geruime tijd verliep er, zonder dat valdez iets naders van zich liet hooren; - reeds lang hadden de Spanjaarden den Haag geruimd en nog verkeerde magdalena moons in dezelfde ongerustheid. Haar vermagerd gelaat, hare moêgeweende oogen, alles toonde der Douairière ten duidelijkste, hoe veel de ziel harer dochter leed, alboewel deze zulks, om hare moeder niet te bedroeven, zooveel mogelijk trachtte te ontveinzen, en zich in hare tegenwoor-
{==250==} {>>pagina-aanduiding<<}
digheid dikwijls tot eene opgeruimdheid dwong, die zij verre was van te gevoelen, hetwelk echter slechts veroorzaakte, dat hare tranen, voor een oogenblik opgekropt, in eenzaamheid te heviger vloten en hare ziel, door dit onnatuurlijk bedwang, te feller geschokt werd.
De Douairière, die hare dochter teeder beminde, gevoelde een innig medelijden met de smart, die het meisje verteerde, maar zij had reeds zoo vaak te vergeefs beproefd haar te troosten, dat zij zich ten laatste overtuigd hield, dat alle troostreden, in plaats van balsem in de wond te gieten, dezelve slechts verder openreten, en zag zich dus genoodzaakt, zulks aan de alles verzachtende hand des tijds overtelaten. Zij liet dus magdalena veel mogelijk vrijheid, om haar gevoel te volgen; zocht zij Mama's gezelschap, dit was haar eene vreugde, maar wilde zij liever haren tijd in eenzaamheid of bij hare vriendin amalia, van welke zij meestal iets opgeruimder terugkwam, doorbrengen, de Douairière bragt hier niets tegen in.
Opgenoemde drie zaken, het gezelschap van mama, vriendin amalia of de eenzaamheid, waarbij dan nog een dagelijksche kerkgang kwam, maakten den gewonen loop uit van het nu eentoonige treurige leven, dat het weleer zoo opgeruimde meisje leidde.
Eens op een' morgen, dat zij, bij toeval, de eerstgemelde harer bezigheden koos en mama gezelschap hield, en eene diepe zucht haren boezem ontsnapte, borst de Douairière, over de smart, die

{==251==} {>>pagina-aanduiding<<}

zij bij hare dochter opmerkte, hevig aangedaan, in tranen uit.
Magdalena, die, met het hoofd op de hand leunende, tegen haar over zat, werd hierdoor eensklaps uit haar gepeins gewekt; - zij vliegt op, snelt naar de Douairière en vraagt met teedere deelneming: ‘Mijn Hemel! mama, wat scheelt u? waarom weent gij?’
De Douairière (snikkende). Zou de smart, die een geliefd kind, voor mijne oogen, als verteert, ook het moederlijke hart niet grieven? Te vergeefs poogt gij uwe droefheid voor mij te verbergen; uw bleek gelaat toont mij te wel, wat er in uwe ziel omgaat.
Magdalena (weenende.) Herstel u, mama; ik zal alles aanwenden, om weêr vrolijk te zijn; ach, maak mij door uwe smart niet nog droefgeestiger; - het is reeds genoeg, dat ik mij den dood mijns minnaars te wijten heb, zonder dien mijner moeder nog te vervroegen.
De Douairière (hare aandoening, zooveel mogelijk, bedwingende.) Wees maar gerust, magdalena, het wordt reeds beter; als men zoo spoedig van droefheid stierf, rusttet gij reeds lang in den schoot der aarde en zou uw minnaar, indien hij, de handen der muiters ontkomen, u kwam bezoeken, slechts het lijk zijner geliefde wedervinden.
Magdalena (schielijk.) Voedt gij dan waarlijk nog hoop, dat hij leeft?
De Douairière. Indien de muiters het werkelijk gewaagd hadden, zoo moorddadig de hand aan hun-
{==252==} {>>pagina-aanduiding<<}
nen Veldheer te slaan, zou zulks, naar mijn inzien, te veel geruchts hebben gemaakt, dan dat men er hier niets van te weten zou zijn gekomen.
Magdalena (weder in tranen uitbarstende.) Ach neen, mama, daartoe is het te ver af, en daarenhoven in 's vijands land; - hij is zeker reeds dood en ik zal hem spoedig volgen!....
Op dit oogenblik komt een bediende binnen en stelt magdalena eenen brief ter hand. ‘O God! van valdez!’ roept het meisje sidderende uit en heeft werk, den brief te ontzegelen. Zij leest.
De Douairière staart met angstvalligheid hare dochter aan; - bij iederen regel schijnen de trekken van magdalena optehelderen; hare oogen vonkelen, zij snelt naar hare moeder, drukt haar, naar adem hijgende, aan het hart, zegt met eene heesche stem: ‘hij leeft, - hij is gered!’ - eene trilling bevangt haar, onmagtig ligt zij in de armen harer moeder; - de plotselijke overgang uit eenen staat van wanhoop tot de grootste vreugde had haar, door droefheid verzwakt ligchaam te veel getroffen, om dezen schok te kunnen weêrstaan.
De Douairière, door vreugde wegens den uitroep harer dochter, door schrik over het daarop voldoende tooneel getroffen, weet bijna niet, wat zij doet en schreeuwt uit al hare magt om hulp.
De verschrikte bedienden stuiven binnen en ziende hunne jeugdige meesteresse onmagtig in de armen der Douairière, die zelve zoo ontsteld is, dat zij zich naauwelijks in staat bevindt, om hare dochter

{==253==} {>>pagina-aanduiding<<}

te ondersteunen, snellen zij toe, om deze hiervan te ontlasten, en magdalena op een' stoel geplaatst hebbende, houden zij zich met allen ijver bezig om haar te doen bekomen. Er verliep echter bijkans een half uur, eer het meisje, tot onuitsprekelijke vreugde der Douairière, de oogen opende met den uitroep: ‘Hij leeft! hij is gered!’
Nu gaf de Douairière aan de bedienden, wier hulp zij niet langer behoefde, en welke zij niet tot getuigen van het verdere tooneel tusschen haar en hare dochter verlangde, eenen wenk, waarop zij het vertrek verlieten.
Ondertusschen heeft een stroom van tranen de door te hevige aandoening geprangde borst van het meisje eenige verligting verschaft, en de Douairière haar nu met moederlijke teederheid omhelzende en vragende: ‘Hoe gaat het, magdalena? gevoelt gij u beter?’ leunt zij het hoofd tegen den boezem harer moeder en zegt: ‘O mama, het is mij zoo wel; mijn hart klopt van vreugde; nooit hadde ik een oogenblik rust gehad, als de uitstekende dienst, welke valdez, door de stad te sparen, mij bewezen heeft, hem het leven bad gekost. Het zou mij wel niet berouwd hebben, eene daad te hebben verrigt, die pligt en medelijden van mij eischten, maar ook nimmer zou het ongeluk des mans, die uit liefde tot mij, zich in hetzelve gestort had, uit mijn geheugen zijn gewischt.’
De Douairière (haar met aandoening kussende). ‘Kind, hoe bemin ik u!.... In uwe ziel herleeft

{==254==} {>>pagina-aanduiding<<}

die van uwen braven vader. Niet met drooge oogen het ongeluk zijns naasten te kunnen aanzien, - te helpen, zoo verre ons gering vermogen strekt, het vaderland boven alles dierbaar te houden, is de pligt van ieder braaf mensch en burger,’ zeide hij op zijn sterfbed; ‘en dezen pligt heb ik getracht te vervullen; prent zulks ook mijnen kinderen vroegtijdig in en leer hen vooral nooit eene bewezene dienst uit het oog te verliezen, maar dezelve steeds dankbaar te erkennen; want dit is het kenmerk eener edele ziel, niet alleen wel te doen, maar ook ons door anderen bewezene diensten op den regten prijs te stellen.’ (Hare tranen afdroogende). ‘Maar laat ik, door van uwen beminden vader te spreken, aan welks verscheiden ook gij niet zonder hevige aandoening herdenken kunt, de vreugde van dit oogenblik, welke gij zoo lang niet hebt mogen smaken, niet bederven en u van het genoegen berooven, den brief van uwen minnaar, waarnaar uw hart zoo lang te vergeefs gewenscht heeft, te lezen.’ En dit gezegd hebbende verlaat zij het vertrek, niettegenstaande het aanbod harer dochter, om haar den brief voortelezen, daar dezelve niets bevatten kon, hetgeen zij niet weten mogt; - bij haar zelve overtuigd, dat een verliefd meisje harer aandoeningen bij voorkeur in de eenzaamheid bot viert, en de tegenwoordigheid van een' ander' dan de geliefde zelf, al is die tweede persoon dan ook eene teedere moeder, zelden aangenaam is.
Magdalena nu, aan zich zelve overgelaten, leest

{==255==} {>>pagina-aanduiding<<}

en herleest den brief van haren minnaar zoolang, dat dezelve door hare vreugdetranen bijna doorweekt is. Hij luidde als volgt:

Beminnelijke magdalena!

Meisje, Engel! - Welk eene zielevreugde, mij weder met haar, wier beeldtenis met onuitwischbare trekken in mijn hart is gegrift, te kunnen onderhouden! Maar, wat zeg ik, onderhouden?..... Ja, mijne gloeijende liefde met koude letters op het papier afschetsen, maar niet, de geliefde aan het hijgende hart drukken, haar omstrengelen, de liefde van hare schoone lippen kussen!... Neen, meisje, - dit oneindige geluk kunt alleen gij, - gij! mijne zielsvriendinne, uwen francisco schenken; - in uwe magt is het, deze aarde voor mij in eene lustwarande te herscheppen! - U, als mijne echtgenoote, - U aan mijne zijde! De wereld moge rondom ons instorten, - in eene woestenij verkeeren; - indien ik slechts U behield, ik zou den Engelen het verblijf der zaligen niet benijden!.... Ha! ik verbeeld het mij; ik zie uwe tranen op het papier droppelen, dat slechts een flaauw denkbeeld van de vurige liefde, die in mijn' borst woont, afschetst. Ja, ja, magdalena, gij bemint uwen francisco nog! Vreesselijk denkbeeld! indien het eens anders ware!... O wanhoop, o ellende!... Maar neen, - uwe ziel is te edel! - uw woord is U heilig; - gij zult uwen ongelukkigen vriend niet aan wanhoop ten prooi geven!... de pijnen der hel

{==256==} {>>pagina-aanduiding<<}

het slechts voor U, voor U alleen kloppend hart doen verscheuren! Weg van mij, ijsselijke gedachte! gij doodt, gij vernietigt mij; - neen, dit zal, dit kan magdalena niet. Hoor mij dan meisje! mijne pen siddert in de hand, die, zonder beven, het vreesselijk oorlogszwaard durft voeren, nu ik gereed ben, de woorden op het papier te stellen, over welke gij uitspraak zult doen, - onherroepelijk over mijn leven of dood beslissen. Het is mij gelukt, dierbare, de muiters te vrede te stellen; - veel heb ik geleden, oneindig veel moeite heeft het mij gekost, hiertoe te geraken, maar mijne eer bleef ongeschonden, en uw valdez is vrij, - hoort gij wel geliefde, geheel vrij! En nog is hij niet in den Haag, ligt aan uwe knieën en wacht bevende zijn vonnis van uwe schoone lippen! Nog rust hij, na de verzekering uwer voortdurende liefde ontvangen te hebben, niet aan uwen, hem te gemoet kloppenden boezem! - nog kust zijn mond het jawoord niet van uw blozend gelaat!
Ha! zult gij bij het lezen van deze regels denken; - is dat die groote, die oneindige liefde? Ja, ja, juist deze houdt mij van u verwijderd; - beminde ik u minder, reeds lang lage ik aan uwe voeten. Maar nu, magdalena, - het leven is mij te dierbaar; ik mag het niet roekeloos blootstellen. Het is u bekend, welke verandering de zaak van uw vaderland sedert mijne gevangenschap ondergaan heeft, - uwe geboortestad heeft zich, als zoo vele andere, aan Spanje's magt onttrokken; waagde ik mij nu

{==257==} {>>pagina-aanduiding<<}

in dezelve, en wierd ontdekt, geen geloof zou men slaan aan mijne verklaring, dat slechts de liefde mij derwaarts dreef, en als een spion aangezien, zou ik mijne onvoorzigtigheid met mijn bloed moeten betalen. Uit uwe armen zou men mij rukken, zonder dat uwe pogingen of de voorspraak uwer vrienden in staat zouden zijn, mij te redden. En dan meisje, - indien gij mij slechts half bemint, zoo als ik u bemin, - hoe vreesselijk zou uwe wanhoop zijn, - een rouwgewaad zou den bruidstooi vervangen!...
En toch, magdalena, - zonder u te leven, is mij onmogelijk, - maar bemint gij mij, - wilt gij uwen francisco oneindig gelukkig maken,... uwe zuster te Antwerpen zou u gaarne bij haar zien, en dan.... meisje, gij begrijpt mij,.... de echtgenoote van uwen valdez!.... het staat er, - het woord staat er!.... Meisje, Engel! beminde van mijne ziel! maak mij gelukkig, weiger mijne bede niet, - op mijne knieën zet ik deze letters neder; - mijne tranen droppelen op dezelve; o sla mijn verzoek niet af, maak mij niet diep rampzalig! Meisje, meisje! hoe dobber ik tusschen hoop en vrees; - schrikkelijk wordt mijne ziel geslingerd; - het eene oogenblik verwacht ik alles van uwe liefde, - mijn hart juicht, - mijne ziel baadt zich in eene bron van wellust; - het volgende doet mij voor uwe weigering schroomen en wanhoop verplettert mij!.... Red mij uit deze mij doodende onzekerheid, - gedenk het geliefde; - ook ik versmaadde de beden der liefde niet; mijn

{==258==} {>>pagina-aanduiding<<}

geluk, mijn leven heb ik tot behoud uwer vrienden blootgesteld; en indien ik duizend levens had, aanbiddelijk meisje, hoe gaarne zou ik dezelve aan uw geluk ten offer brengen!...
Uwe zuster vergunt mij, haar verzoek bij het mijne te voegen. Eene brave vrouw! - haar echtgenoot een edel mensch! onder wiens adres ik uw antwoord te gemoet zie. O mogt hetzelve gunstig zijn, hoe zou mijn hart juichen; - mijne veder is buiten staat, ook slechts een flaauw denkbeeld te schetsen van de vreugde, die deze gedachte in mijne ziel verwekt. God geve, dat zij bewaarheid worde! Eenige letters, door uwe schoone hand op het papier gesteld, zullen over mijn leven beslissen; - gedenk dit, dierbare! Groet uwe achtenswaardige moeder; - zoodra mij uw besluit bekend is, zal ik haar smeeken, mijn geluk niet te vertragen. Ondersteun gij mijne pogingen en geloof, dat enkel liefde het hart vervult van

Uwen eeuwig getrouwen
Francisco de valdez.

Het is niet te verwonderen, dat de vurige liefde, welke in dezen geheelen brief van haren minnaar doorstraalt, niet zonder uitwerking bleef op het hart van een jong meisje, wier geheele ziel, reeds zonder dat, aan haren francisco verkleefd was.
Eerst had zij den brief verscheidene malen gelezen en met vreugdetranen bedaauwd; nu drukt zij denzelven aan hare lippen, een reine liefdegloed

{==259==} {>>pagina-aanduiding<<}

doorstraalt hare ziel; zij is gelukkig, oneindig gelukkig!... ‘Ja, francisco!’ roept zij uit, ‘niet te vergeefs zult gij op mijn woord hebben vertrouwd; - welhaast, - spoedig zal ik uwe echtgenoote zijn; - mijne beminde moeder zal het smarten, hare dochter zoo verre van haar verwijderd te moeten zien; - maar ook haar is het eens gegevene woord heilig; zij zal mijne smeekingen, mijne tranen niet weêrstaan; van haren zegen gevolgd, zal ik in uwe liefdearmen snellen, uwe trouw beloonen en gelukkig zijn!’
Niet verkeerd had magdalena het hart harer moeder beöordeeld; - hevig smart het deze, een geliefd kind zoo ver van haar te zullen verwijderd zien, maar zij had beloofd, indien valdez zijn woord gestand deed, het huwelijk van hare dochter niet te zullen tegen zijn. Het is waar, - op het oogenblik, dat zij zulks beloofde, had zij die wending van zaken niet voorzien, die nu plaats had; - zij waande, het ongelukkige Leyden weldra bezweken, en het Spaansch geweld op nieuw met kracht in het hart van Holland gevestigd te zullen zien. Het tegenovergestelde daarvan was geschied, Leyden was bevrijd, Holland grootendeels aan Spanje's magt onttrokken, - maar ontsloeg haar dit van haar woord? Neen, - dit kon zij niet met haar geweten overeenbrengen; - onvoorwaardelijk had zij gezworen; niets mogt haar dus terughouden, hare belofte te vervullen. En buitendien, - dierbaar was haar de tegenwoordigheid van magdalena, maar nog oneindig dierbaarder haar geluk; - zou zij nu, om

{==260==} {>>pagina-aanduiding<<}

de eerste niet te missen, het tweede verwoesten en hare dochter, die zich misschien niet tegen den moederlijken dwang zou willen verzetten, bleek en uitgeteerd, als eene schim, kunnen zien rondwaren en zich zelve het ongeluk van haar kind te wijten hebben? Neen, - dit denkbeeld is te vreesselijk; het kost het moederhart veel; menigen traan zal zij om het gemis van hare magdalena plengen, maar de zielsvreugde, het meisje gelukkig te weten, zal hare droefheid matigen.
Dit waren de gedachten der Douairière, nadat zij, op aanzoek van magdalena, den brief van valdez gelezen had.
Bevende stond het meisje voor haar, want, niettegenstaande zij, zoo als ons bekend is, zich van de toegevendheid harer moeder overtuigd hield, vreesde zij echter, dat deze nog niet zoo spoedig tot iets zoude besluiten, dat haar zeker hoogst onaangenaam was, en ook magdalena, niettegenstaande de liefde, welke zij valdez toedroeg, gevoelde haar hart beklemd, van eene geliefde moeder te moeten scheiden, en had bijna den moed niet, den voorslag daartoe te doen.
De Douairière, die in het hart harer dochter scheen te lezen, wilde haar eene verlegenheid, die toch geen het minste nut kon voortbrengen, besparen en haar met teederheid aan het hart drukkende, riep zij uit, terwijl hare tranen het gelaat van het meisje bevochtigden: ‘lief, dierbaar kind, het valt mij hard, van u te moeten scheiden, maar Gods wil

{==261==} {>>pagina-aanduiding<<}

geschiede; gij zult uw ongeluk niet aan eene teedere moeder te wijten hebben; - valdez heeft zijn woord gestand gedaan en toont uwer waardig te zijn; - wees zijne echtgenoote; - de zegen uwer moeder zal op uwe huwelijkssponde rusten’.... Hare snikken beletteden haar verder voorttegaan, maar te inniger drukte zij het geliefde kind, dat nu spoedig verre van haar verwijderd zou zijn, aan den moederlijken boezem.
Ook magdalena smolt in tranen. Op dit oogenblik gevoelde zij geene vreugde, slechts eene hevige aandoening; - dat zij deze beminnende moeder weldra moest verlaten, schokte haar gemoed; zij kon alleen gevoelen, - te spreken was haar onmogelijk.
De groote zaak was nu echter beslist; de moederlijke toestemming gegeven. Reeds den volgenden dag werd de brief verzonden, die valdez van de wederkeerige liefde zijner beminde zou overtuigen en hem hoop geven, dat ook hare moeder hun geluk niet weêrstreven zou.
Dat onze bevelhebber nu niet veel tijd liet verloopen, maar er per omgaande post reeds twee brieven ten huize van de Douairière moons bezorgd werden, waarvan de een, aan deze dame gerigt, een verzoek om de hand van magdalena, in optima forma inhield, en de andere aan de beminde in de vurigste bewoordingen opgesteld, niets dan van liefdesdankbaarheid en aanstaand geluk handelde, is iets, dat wij, na hetgeen ons van het karakter en de hevige liefde van valdez bekend is, niet wel

{==262==} {>>pagina-aanduiding<<}

anders konden verwachten. Ook de Douairière scheen hierop voorbereid en niet van zins te zijn, haar eigen genoegen boven het geluk van hare dochter te stellen, daar zij het meisje, dat en uit kinderliefde, en misschien ook uit maagdelijke schaamte, het huwelijk nog eenigen tijd verschuiven wilde, zelve aanzette, om haren minnaar niet door een te lang uitstel te bedroeven, daar, hoezeer het haar smartte, hare dochter zoo verre van haar verwijderd te zullen zien, de zaak nu eenmaal op dien voet zijnde, een oponthoud van eenige weken, hoe aangenaam ook voor haar, toch niet kon opwegen tegen de smart, welke zij valdez, die zoo dringend om bespoediging van zijn geluk bad, zou veroorzaken.
De liefde, die in het hart van magdalena voor haren francisco pleitte, liet haar niet toe, veel hiertegen intebrengen, en na nog eenige maagdelijke tegenstruhbelingen van het meisje werd de reis naar Antwerpen, bij de zich eerst voordoende voeglijke gelegenheid, vastgesteld. Er bleef dus niets over, dan dat de Douairière, die door Mevrouw van nederstein, hare gehuwde dochter te Antwerpen, ten sterkste uitgenoodigd was, van deze gelegenheid gebruik te maken, om haar eenige dagen het geluk van haar bijzijn te schenken en het huwelijk van magdalena bijtewonen, er tegen opzag, de terugreis alleen te moeten aannemen.
Ook deze zwarigheid werd echter spoedig uit den weg geruimd, daar amalia en haar echtgenoot

{==263==} {>>pagina-aanduiding<<}

zich aanboden, de aanstaande bruid te vergezellen en gezamentlijk met de Douairière naar den Haag te retourneren; want deze brave menschen waren zoozeer met dankbaarheid jegens valdez doordrongen, dat zij zich eene groote vreugde er van beloofden, het geluk van dezen man te aanschouwen, waarbij zich nog de vriendschap voegde, welke amalia voor magdalena koesterde, weshalve zij zich een dubbel genoegen van deze reis beloofde, als hierdoor aan haar gevoel van dankbaarheid en vriendschap kunnende voldoen.
De grootste zwarigheid nu opgeheven zijnde, werd alles, tot de reis benoodigd, in orde gebragt, om dezelve te kunnen aannemen, zoodra de heer van bronkenhorst, die zich tot dat einde naar Rotterdam begaf, er in geslaagd zou zijn, een neutraal schip optesporen, om den overtogt in veiligheid te kunnen bewerkstelligen.
De Douairière, die het, als eene zorgelijke moeder, braaf druk had, om alles, naar haar genoegen, te beschikken, en met haren zaakverzorger de geldelijke aangelegenheid, wegens het vaderlijk erfdeel van magdalena, dat zij, ofschoon het meisje hier niet op aandrong, volstrekt verkoos uittekeeren, nog voor het huwelijk te arrangeren, droeg harer dochter de last op, valdez en hare zuster van hunne naastdenkelijk spoedige overkomst te verwittigen, welke taak magdalena dan ook volgaarne op zich nam; - en ofschoon de ingetogenheid, ieder deugdzaam meisje eigen, haar weêrhield, den

{==264==} {>>pagina-aanduiding<<}

hoogdravenden liefdestijl van haren minnaar tot voorbeeld te nemen en hare min in hevige kleuren afteschetsen, straalde in haren brief toch zooveel hartelijke teederheid door, dat valdez zonder eigenwaan kon opmaken niet minder door zijne schoone bemind te zijn, dan hij met zijn geheele hart aan haar gehecht was.



{==265==} {>>pagina-aanduiding<<}

Zestiende hoofdstuk.

De gelukszon staat aan een helderen hemel.

Wij willen aan de dames en den heer van bronkenhorst den tijd laten, om alles, tot de reis benoodigd, in behoorlijke orde te brengen, en, zouder een neutraal of ander schip te behoeven, ons, als met een tooverslag, naar Antwerpen verplaatsen.
De heer van nederstein wandelt, met de handen op den rug, het vertrek op en neêr en slaat nu en dan een blik op zijne echtgenoote, die zich bezig houdt, een' brief te lezen; - een andere ligt voor haar op de tafel.
Mevrouw van nederstein, hare lectuur geëindigd hebbende, reikt den brief, met een vrolijk gelaat, aan haren echtgenoot: ‘Daar, george, lees eens; magdalena schrijft mij, dat zij binnen weinige dagen, in gezelschap van mama, hoopt hier te zijn. Reeds lang heb ik in stilte gewenscht, haar eens te zien, maar dewijl ik bewust was, dat uwe

{==266==} {>>pagina-aanduiding<<}

zaken het u onmogelijk maakten, uij te vergezellen, en het reizen, bij den tegenwoordigen staat van zaken, aan vele onaangenaauiheden onderworpen is, heb ik, om u niet te bedroeven, nooit mijn verlangen hier omtrent laten blijken.
Nederstein (haar kussende.) Ik dank u voor deze oplettendheid, beste maria, want waarlijk, het zou mij veel opofferingen hebben gekost, een verzoek toe te staan, dat u aan gevaar kon blootstellen. Het doet mij echter een bijzonder genoegen, den wensch van mijn lieve vrouwtje nu voldaan te kunnen zien, zonder dat mijne liefde zich over haar afzijn behoeft te verontrusten.
Een bediende. De kolonel valdez!
Nederstein. Verzoek mijnheer, maar binnen te komen. Nu neemt hij den brief van tafel en steekt denzelven, met een' wenk aan zijne echtgenoote, bij zich, op het oogenblik dat de kolonel de kamer intreedt.
Valdez (zich buigende.) Ik hoop niet, dat mijne veelvuldige bezoeken u tot last zullen zijn, waarde vrienden, maar de gedeeltelijke drijfveêr er van is u bekend.
Nederstein. Geene komplimenten, kolonel! (hem een stoel aanbiedende) Wees zoo goed en zet u; - uw gezelschap is ons altijd aangenaam.
Valdez (zich naast den heer van nederstein plaatsende.) Gij hebt niets naders uit den Haag vernomen?
Maria glimlacht en heeft moeite zich te bedwingen.

{==267==} {>>pagina-aanduiding<<}

Nederstein. Anders niet, dan dat die stad op het punt is, een harer grootste sieraden in 's vijands handen te zien overgaan.
Valdez (eenigzins verwonderde.) Haar grootste sieraad? Dat bestaat in?....
Nederstein (den brief voor den dag halende en aan den kolonel toereikende.) Deze zal u misschien eenige inlichting kunnen geven.
Valdez (ontsteld) van magdalena! Hij rukt den brief open en leest.) ‘Goddank!’ roept hij eensklaps verheugd opspringende en nederstein om den hals vliegende uit; ‘zij komt! vriend, zwager, mijne magdalena komt!’.
Ofschoon de vrees, welke zijn hart, bij het afzenden zijns eersten briefs, beklemde, dat het meisje van gedachten mogt veranderd zijn, of dat hare liefde die hoogte niet bereikt had, dat zij hare vrienden en het vaderland om zijnentwil zou verlaten, door het troostvolle antwoord van magdalena, hetwelk hem van hare! voordurende liefde overtuigde, en de hoop bij hem deed geboren worden, dat de Douairière zich misschien ook zou laten bewegen hare toestemming tot het huwelijk en de verwijdering harer dochter te geven, grootendeels opgeheven was, zoo verkeerde hij toch nog in groote ongerustheid, dat het meisje zich aangaande de gevoelens harer moeder misrekend kon hebben en de Douairière haar misschieu bewegen zou, het moederlijke huis voor als nog niet te verlaten. Nadat hij dus zijnen brief, waarin hij om de hand van

{==268==} {>>pagina-aanduiding<<}

magdalena verzocht, verzonden had, zag hij met een brandend ongeduld het antwoord te gemoet. Met elken dag steeg zijne vrees hooger; hij stelde zich zooveel geluk in het bezit van magdalena voor, dat hij bijna zelf niet op dat geluk dorst hopen. Er ging dus geen dag voorbij, dat hij zich niet bij nederstein, met wien hij zeer groote vrienden was, liet vinden en altijd was zijne eerste vraag, of er nog geene tijding uit den Haag was. Reeds meer dan tienmaal had hij dezelve herhaald, en steeds een ontkennend antwoord bekomen; zijne vrees klom dus hoe langer hoe hooger en had hem, sedert een paar nachten, zoo door het hoofd gemaald, dat hij geen oog kon sluiten. Het is derhalve niet te verwonderen, dat hij, zich nu plotseling van deze, hem folterende, onzekerheid verlost en het blijde oogenblik, dat zijn geluk bevorderen moest, nabij ziende, in eene uitbundige vreugde losbarstte.
Dagelijks zag men nu een' Spaansch' hoofdofficier, in schitterende uniform, de boorden der Schelde voor Antwerpen, uren achter een, langs drentelen; en zoodra kwam er niet eenig schip aan, waaruit zich passagiers naar wal begaven, of onze officier bevond zich ook reeds in de nabijheid en scheen de aangekomenen opmerkzaam gadeteslaan. Welke bedoeling hij hiermede had, wist geen mensch, ofschoon men het niet aan gissingen daaromtrent liet ontbreken en de heer robert dodin, kastelein in het hôtel Ruimzigt, die een paar malen de eer had genoten, dezen geheimzinnigen Spanjaard hij

{==269==} {>>pagina-aanduiding<<}

zich te zien, en voor goed geld op vrij slechten wijn te vergasten, en die door de vragen der nieuwsgierigen als bestormd werd, beäntwoordde dezelve gewoonlijk met den schouder optehalen en met een air van gewigt den vrager intefluisteren: ‘men mag alles zoo niet zeggen, wat men weet, - anders... maar ik zal u wel eens nader spreken.’ En dit gezegd hebbende, vervoegde hij zich bij een' ander' der aanwezigen, om hem hetzelfde, of iets van niet veel meer gewigt, in 't geheim medetedeelen. Inderdaad wist hij echter niets meerder of minder aangaande de bedoelingen des Spaanschen officiers, die nooit verder met hem gesproken had, dan noodig was, om eene flesch wijn te eischen, dan de hem vragende personen, maar was enkel op de eenvoudige, schoon voor zijne beurs zeer voordeelige gedachte gekomen, om zich de airs te geven van iemand, die met de zaak bekend was, ten einde daardoor de nieuwsgierigen in zijn hôtel te lokken. Deze list gelukte hem zelfs boven verwachting, want ook hier geschiedde, hetgeen veelal het geval is; een ieder maakte uit de halve woorden van den hospes, door er de rest bij te denken, een' volzin en bragt dezelve dus aan anderen over, die er gewoonlijk dan ook nog iets bijvoegden, zoodat het binnen drie dagen bijna door geheel Antwerpen ruchtbaar was, dat er een voornaam persoon uit Holland incognito te Antwerpen wilde komen, om de stad tot afval te bewegen, maar dat de Gouverneur, de lucht hiervan gekregen hebbende, al

{==270==} {>>pagina-aanduiding<<}

de aankomende schepen nu zorgvuldig door een' hoofdofficier liet gadeslaan, om op deze wijze den vogel, bij zijne aankomst, te snappen, en dat de heer dodin, in Ruimzigt, nog wel meer van deze zaak wist, dan bij zich, voor het oogenblik, dorst uitlaten. Dit had dus het natuurlijke gevolg, dat de Antwerpenaars, het fijne van de zaak willende weten, ieder voor zich in de verbeelding, dat de kastelein hem wel iets zou toevertrouwen, ' geen hij iedereen zoo niet aan den neus wilde hangen, in menigte zijn hôtel bezochten.
Het zal onnoodig zijn, den scherpzinnigen lezer te zeggen, dat deze hoofdofficier en Don francisco de valdez slechts één' persoon uitmaakten, en dat onze Kolonel, zonder eenig staatkundig oogmerk, alleen door liefde en het verlangen naar zijne beminde, tot deze dagelijksche wandeling gedreven werd.
Verscheidene dagen had hij dezelve hervat; - iederen morgen kwam hij, bezield door de hoop, dat eindelijk het gelukkige tijdstip daar zou zijn, Schelde's boorden bezoeken, en eerst des avonds, als de duisternis hem belette, iets meer te kunnen waarnemen, keerde hij naar huis, en alleen eene blijde verwachting van den volgenden dag gelukkiger te zullen zijn, was in staat, hem voor droefgeestigheid te behoeden.
Ook nu weder is de dag en met denzelven zijne hoop bijna vervlogen, als eene opkomende donderbui en de drukkende lucht, die hem het gaan lastig maakt, valdez doet besluiten, zijne verdere in-
{==271==} {>>pagina-aanduiding<<}
spectie uit een der vensters van het hôtel Ruimzigt voorltezetten. Niet in zijne bespiegelingen willende gestoord zijn, eischt hij eene flesch wijn en eene vrije kamer en, ofschoon al de vertrekken, dat van den hospes alleen uitgezonderd, reeds bezet zijn, staat de heer dodin geen oogenblik in beraad, om dezen welkomen gast naar boven te geleiden en hem zijn eigen vertrek aantewijzen; - eensdeels gedrongen door het ontzag, hetgeen de Spaansche uniform toenmaals aan elken burger inboezemde, en anderendeels, dewijl de heer dodin de niet ongegronde bedenking maakte, dat het oogenblikkelijke ongemak, hetgeen hij hierdoor leed, niet kon opwegen tegen de waarschijnlijke winst van eenige goudstukken, welke hij, door de nieuwsgierigheid der Antwerpenaren gaande te houden, hoopte, van tijd tot tijd uit hunne beurs in de zijne te zien overgaan.
Ondertusschen heeft valdez zich aan het raam geplaatst en is weldra in gedachten verdiept; - eindelijk wekt heim de steeds nader en nader rollende donder uit zijn gepeins; hij ziet op; - een klein schuitje, dat in het verschiet op de reeds onstuimig wordende Schelde dobbert, trekt zijne aandacht. Hij meent vrouwelijke gedaanten in hetzelve te onderscheiden. Zou het magdalena, - zou het de geliefde zijn? Zijn hart springt op van vreugde. Het nadert, - vrouwen in Hollandsche kleederdragt. Ja, ja, zij is het!!...
In een oogenblik is hij den trap af, het huis uit en aan den steiger, waar gewoonlijk de passa-
{==272==} {>>pagina-aanduiding<<}
giers worden uitgezet. Al de aanwezigen in Ruimzigt volgen hem met nieuwsgierigheid uitdrukkende blikken; de spoed, welken hij maakt, doet besluiten, dat de verdachte persoon zich waarschijnlijk in het naderende schuitje zal bevinden; de vrees van den Spanjaard te vertoornen weêrhoudt hen te naauwernood, zich tegelijk met hem naar den steiger te spoeden.
De donderbui zet op; - ratelende slagen doen de lucht weêrgalmen; helle bliksemstralen volgen elkander zonder tusschenpozing; klaterend stort de regen neder; een geweldige wervelwind beroert het water; vreesselijk wordt het kleine, op de golven dobberende, bootje geslingerd en dreigt alle oogenblikken voor eeuwig in de afgrondskolken te verzinken.
Valdez loopt als een razende, met gewrongene handen langs de straat; de hoed is hem afgewaaid, wild vliegen hem de haren langs het hoofd; - eenige schippers, met haken en dreggen gewapend, schieten toe, om, indien mogelijk, den in nood zijnde hulp te bieden.
Nog eens vertoont het schuitje zich op de golven; duidelijk onderscheidt men het door den wind toegevoerde angstgeschrei der vrouwen, die, met hare handen ten Hemel geheven, de hulp des Almagtige schijnen in te roepen; - eene verschrikkelijk groote golf ligt het schuitje op en ploft het tegen het strand; eene tweede overdekt hetzelve en zou, het schuitje weder met zich voerende, hetzelve weldra onder het bruischend nat bedolven

{==273==} {>>pagina-aanduiding<<}

ben, indien niet de krachtige hand van valdez en menige haak en dreg in deszelfs boord bevestigd, zulks belet hadden.
Nu in het schuitje te springen, zijne geliefde, half onmagtig van schrik, in zijne gespierde armen te knellen, en haar in veiligheid te brengen, is slechts het werk van één oogenblik voor onzen Kolonel, die, van wanhoop bij het gevaar dat zijne geliefde dreigde, nu tot de grootste vreugde wegens hare redding overslaat, en zonder zich aan de rondom hem zamengevloeide menigte te storen, het druipende meisje aan zijn' borst drukt en verheugd uitroept: ‘O God, zij gedankt! Dierbare magdalena, gij zijt mij dan niet ontrukt op het oogenblik zelf, dat gij mijn geluk zoudt voltooijen!’
Intusschen had ook de heer van bronkenhorst en de beide dames, door de schippers geholpen, den wal bereikt en zich bij de jongelieden gevoegd, en allen sloegen nu een' dankbaren blik ten Hemel, om den Algoede te danken, dat. Hij hen een zoo vreesselijk gevaar gelukkig had doen ontkomen.
Met brandende nieuwsgierigheid zag het gezelschap in Ruimzigt, dat, zoover de invallende schemering zulks toeliet, dit geheele tooneel aandachtig had waargenomen, de komst des Kolonels en van zijn druipend gezelschap, te gemoet. De heer dodin stond reeds in de deur, om de gasten te recipiëren en had zich reeds, tot driemalen, zeer beleefdelijk gebogen, toen hij, tot zijne en der aanwezigen spijt,

{==274==} {>>pagina-aanduiding<<}

gewaar werd, dat zij zijne deur slechts passeerden en zich dadelijk stadwaarts begaven.
Dit was het gevolg der korte overweging, die bij ons gezelschap had plaats gehad, dat zij, eenmaal doornat zijnde, onmogelijk natter kouden worden en het dus dwaasheid zou zijn, voor den regen te schuilen, te meer, daar er voor de dames, wier goed zich nog op het schip bevond, ten huize van mevrouw van nederstein toch altoos meer gelegenheid zou zijn, om hun doorweekt pakje met drooge kleederen te verwisselen, dan in het hôtel Ruimzigt van den heer dodin, die door zijne diepe buigingen hun al dadelijk een groot denkbeeld van de Antwerpsche beleefdheid zou hebben ingeboezemd, indien niet schrik wegens het uitgestane gevaar en vreugde, hetzelve nog zoo gelukkig ontkomen te zijn, hunne gemoederen zoo geheel hadden ingenomen, dat zij noch den kastelein, noch zijne komplimenten gewaar werden, maar zich zoo spoedig, als de gang der dames zulks toeliet, naar huis begaven.
Bij hunne aankomst was mevrouw van nederstein niet weinig ontsteld op het vernemen van het gevaar, waarin zij verkeerd hadden, op eenmaal van eene moeder en zuster beroofd te worden, en na eene korte doch hartelijke wellekomst, spoedde zij zich met de dames naar boven, en schommelde hare garderobe door, om haar toch, zoo schielijk mogelijk, van drooge kleêren te voorzien. Denzelfden post nam de heer van nederstein jegens de

{==275==} {>>pagina-aanduiding<<}

heeren op zich en eer een half uur verloopen was, bevond zich ons gezelschap, zoo goed en zoo kwaad, als de gelegenheid zulks toeliet, opgeschikt, reeds in de groote zaal vereenigd, waar men, onder een glaasje warmen wijn, welken de bezorgde maria reeds in gereedheid had doen brengen, weldra den uitgestanen schrik vergat en tot gulle vrolijkheid gestemd werd, waartoe de vreugde, welke onze gelieven smaakten, zich, na eene zoo lange afwezigheid weêrtezien en de zinspelingen van de altoos jollende amalia, op hun aanstaande huwelijk, niet weinig bijbragten.
Reeds op den derden dag werd, op voorspraak van mevrouw van bronkenhorst, die zoo spoedig mogelijk het geluk van valdez en van hare vriendin wenschte voltooid te zien, de verlooving vastgesteld.
Naar gelang der uitgestane vermoeijenissen der dames, scheidde men eerst laat van elkander, na alvorens afspraak te hebben gemaakt, dat valdez hen den volgenden morgen zou komen afhalen, om gezamentlijk het huis, hetwelk hij met zijne, aanstaande echtgenoote wenschte te betrekken en reeds tot dat einde gehuurd had te gaan bezigtigen. De gloeijende kus, welken valdez, bij zijn vertrek, op den mond van magdalena drukte en dien zij ook niet onbeantwoord liet, overtuigde onze jongelieden van weêrszijden, dat het niet aan hen gelegen had, of er waren reeds duizend zulke kussen gewisseld, en dat alleen de tegenwoordigheid der Douairière en van het overige gezelschap hen genoodzaakt had,

{==276==} {>>pagina-aanduiding<<}

meer ingetogenheid in acht te nemen, dan hunnen verliefden harten, na een zoo langdurig afzijn, wel aangenaam was.
Der listige amalia was dit bedwang der jongelieden, dat door hunne vreugde heen blonk, niet ontgaan, en toen zij, den volgenden morgen, en cortège, de woning van valdez bezochten, wist zij het zoo aanteleggen, dat de bezigtiging van den vrij uitgestrekten tuin, met een klein slingerboschje voorzien, alleen aan de gelieven werd overgelaten.
Dezen verzuimden ook niet, van die onverhoopte vrijheid gebruik te maken en zich voor het vorige bedwang schadeloos te stellen, door hunner liefde den vrijen loop te laten. Naauwelijks had het lommerrijk geboomte hen aan hef oog van het overige gezelschap onttrokken, of zij plaatsten zich, arm in arm geslingerd, in een berceau, 't geen in het midden van 't boschje gelegen, hen hiertoe scheen uittenoodigen. Innig drukte valdez het lieve meisje, om welks wille hij zich zoo vele rampen had getroost, aan zijn van vrengde kloppend hart en deelde, op magdalena's dringend verzoek, haar datgene van de ontmoetingen, die hem, na zijne laatste scheiding van haan, bejegend waren, wat haar nog niet uit zijne brieven bekend was, mede.
Menigen traan lokte het verhaal der geledene gemakken van den man, dien zij zoo hartelijk beminde en die zich al deze onaangenaamheden, ofschoon hij ze grootendeels bij voorraad voorzag, alleen uit liefde tot haar had getroost, uit de oogen

{==277==} {>>pagina-aanduiding<<}

van magdalena, die, met teedere dankbaarheid op den geliefde gevestigd, eene reine vreugde in het hart haars minnaars deden geboren worden.
Vervolgens liep hun gesprek over het aanstaande huwelijk en het geluk, hetwelk zij zich voorstelden, onafscheidelijk door Hymens rozenketen vereenigd, hun volgend leven te smaken. Dat dit diskoers, tusschen de bedrijven, door menigen hartelijken kus des minnaars, die het beminnende meisje niet altoos onbeantwoord liet, verlevendigd werd, zal geene mijner lezeren in twijfel trekken even zoo zal het ook niemand verwonderen, dat onze gelieven, onder dit kussen en praten, den nooit stilstaanden loop des tijds vergetende, zich maar volstrekt niet voor konden stellen, reeds twee uren in deze zoete bezigheid te hebben doorgebragt, ofschoon amalia, die als voorloopster van het overige gezelschap, dat zich nu ook in den tuin begeven had, de gelieven van deszelfs aannadering verwittigde, hun zulks ten sterkste verzekerde.
Nu naderden ook de overigen, en gezamentlijk verder voortwandelende, vroeg de Douairière, die huis en tuin zeer naar haar genoegen scheen te vinden, hieromtrent het gevoelen van hare dochter.
‘Het huis schijnt zeer wel ingerigt, maar den tuin vind ik verrukkelijk!’ zeide magdalena met geestdrift.
Een glimlach, welke zich om den mond der Douairière vertoonde, die zich hare jeugd herinnerde en misschien meer dacht, dan zij goedvond, te

{==278==} {>>pagina-aanduiding<<}

zeggen, joeg het meisje een blos op het gelaat, daar zij nu inzag, dat het voorzigtiger zou geweest zijn, een koeler woord dan verrukkelijk te bezigen.
Amalia, die wel begreep, dat hare vriendin weinig of niets van den tuin gezien had, en, al ware zij met valdez in eene wildernis geweest, waarschijnlijk toch de vraag der Douairière met verrukkelijk zou hebben beantwoord, kon zich naauwelijks weêrhouden van in een luid gelach uittebarsten; - zij hedwong zich echter zoo veel mogelijk en verzekerde magdalena, dat het haar een bijzonder genoegen deed, deze zulk een groot behagen in hare aanstaande woning te zien scheppen.
Bronkenhorst, de verlegenheid van magdalena opmerkende, gaf zijn vrouwtje een wenk, en wist, door eene andere wending aan het gesprek te geven, haar spoedig uit dezelve te verlossen.
Kort hierop begaf men zich weder naar de woning van nederstein, waar hen reeds een heerlijk diner wachtte. De gasten, welke door het geledene ongemak en den uitgestanen schrik van den vorigen dag hunnen appetijt niet schenen te hebben verloren, deden alle mogelijke eer aan den maaltijd en bragten het overige van den dag in scherts en vrolijkheid door.
Twee dagen hierna werd werkelijk de verloving der jongelieden in het bijzijn eener talrijke rij van vrienden en bekenden voltrokken en volgden, gedurende de bruidsdagen, het eene feest het andere op.
Hoe nader echter de dag kwam, waarop valdez

{==279==} {>>pagina-aanduiding<<}

onverbrekelijk met het beminde meisje zou vereenigd worden, te heviger werd zijn verlangen naar dat gelukkig oogenblik. Want hoezeer onze jongelieden zich nu en dan aan het feestgedruisch wisten te onttrekken en eenige oogenblikken aan de liefde te wijden, waren deze oogenblikken evenwel te zeldzaam en van te korten duur voor de vurige liefde des kolonels, en waarschijnlijk ook van magdalena, hoewel deze door maagdelijke schaamte weêrhouden werd, zulks te laten blijken.
Intusschen werd alles tot het huwelijksfeest, dat ten huize van nederstein zou plaats hebben, in gereedheid gebragt en met rasse schreden naderde het oogenblik, dat aan het ongeduld van valdez perk zou stellen.
Hij is daar, die dag, die heugchelijke dag! Een eerwaardig geestelijke legt de handen in een van twee menschen, wier harten sins lang vereenigd zijn. Vreugde en geluk schitteren uit de oogen van valdez; teedere liefde en aandoening zijn in die der schoone bruid te lezen. Van alle kanten stroomen hun de zegenwenschen der gasten toe.
De Douairière drukt met teederheid hare dochter aan het hart en schenkt het jeugdige paar, terwijl tranen van gevoel langs haar eerwaardig gelaat biggelen, haren moederlijken zegen.
‘God schenke u een geluk, zoo als gij waardig zijt, dierbare vrienden!’ zegt amalia, den kolonel hare hand reikende en met de andere magdalena, aan den voor vriendschap kloppenden boe-
{==280==} {>>pagina-aanduiding<<}
zem drukkende, terwijl een traan, die in haar oog blinkt, getuigt van de edele, voor verhevene aandoeningen vatbare ziel van het anders dartelende vrouwtje.
‘De Hemel doe u, in uwe echtgenoote, dat geluk vinden, hetwelk ik in mijne amalia bezit,’ zegt van bronkenhorst, zijnen vriend met hartelijkheid de hand schuddende.
Naauwelijks echter zijn de gebruikelijke komplimenten afgelegd, of al de gasten geven zich aan eene gulle vreugde over, en na een heerlijk diner, waarbij het edele druivenat niet gespaard en menige pokaal op het geluk der jongelieden geledigd wordt, spoeden de gasten, door eene schoone muzijk, welke zich op eenen wenk van nederstein plotseling in de groote zaal hooren laat, uitgelokt, zich derwaarts, en weldra is dezelve met dansende rijen opgevuld, waaronder zich valdez met zijne magdalena, door het vuur en de vlugheid hunner bewegingen, luide toejuiching verwerven, en hierdoor in hunne gedachten worden teruggebragt op de bruiloft van amalia, waar een dergelijke dans onafscheidbaar twee harten vereenigd had, die tot dien tijd toe de liefde dorsten te trotseren.
Reeds lang had het uur van middernacht geslagen en hield aurora zich gereed, den valen sluijer des nachts opteligten en de Oosterkimmen in een glansrijk rood te hullen, - en nog doet het blijde feestgedruisch de zaal weêrgalmen, toen onze kolonel ontdekt, dat zijne bekoorlijke bruid verdwenen

{==281==} {>>pagina-aanduiding<<}

is. Geen oogenblik bedenkt hij zich, als een Hercules zijne admete, zijne schoone, al ware het tot aan de sombere boorden van den Sigx, te volgen, en vindt haar - in 't bruidsvertrek.
Genoeglijk liepen nu de dagen onzer jonge echtgenooten heen. Daags na hun huwelijk werden zij in triomf naar hunne woning geleid, waar magdalena het genoegen had, hare moeder, en amalia nog eenigen tijd tot getuigen van haar geluk te hebben. Toen dezen eindelijk naar den Haag terugkeerden, perstte het afscheid der aan haar hart zoo dierbare wezens het jonge vrouwtje wel een' stroom van tranen af, doch de liefde van haren gemaal, waarvan zij dagelijks vernieuwde blijken zag, deed dezelve weldra opdroogen.
Het berceau in 't boschje was hun tot een geliefkoosd plaatsje geworden; bijna geen schoone achtermiddag ging er voorbij, of arm in arm geslingerd en over hunne liefde en geluk sprekende bragten zij aldaar, onder het genot der schoone natuur en het gezang der vogelen, eenige aangename oogenblikken door.
Eens op zulk' een' middag, dat zij hunne gewone wandeling gedaan en zich in het berceau geplaatst hadden, naderde een bediende en stelde magdalena een brief ter hand, welke zoo even met de post was aangekomen; - dadelijk herkende zij het schrift van der werff. Verheugd, eenige tijding van hare vrienden te Leyden te zullen vernemen, haastte zij zich, den brief te openen; - onder het lezen rolden de tranen haar langs de wangen.

{==282==} {>>pagina-aanduiding<<}

Valdez, hare aandoening gewaar wordende, vroeg met belangstelling, of de brief iets behelsde, 't geen haar bedroefde?
‘Neen, lieve man,’ zeide magdalena, haren arm om zijnen hals slingerende; geene droefheid, slechts vreugde doet mij tranen storten; aan u heb ik deze zielevreugde te danken!....’
‘Aan mij?’ vroeg valdez haar hartelijk kussende.
‘Ja! zeide magdalena, een' liefdevollen blik op haren echtgenoot slaande,’ aan u heb ik mijn geluk en dat mijner vrienden te danken: tot nu toe heb ik altoos het stilzwijgen bewaard nopens hetgeen Leyden aan uwe liefde te mijwaarts te danken heeft, daar ik vreesde, dat dit geval, ruchtbaar wordende, u misschien bij uwe officieren in een ongunstig daglicht zou plaatsen. Mijne, vriendin amalia, die kortelings te Leyden geweest is en mijne nicht margaretha bezocht heeft, schijnt zulks echter niet te hebben kunnen verzwijgen en zoodra heeft van der werff het gebeurde niet van zijne echtgenoote vernomen, of de achtenswaardige man heeft zich gehaast, mij eenen brief vol hartelijke dankbetuigingen te zenden, die echter slechts u toekomen. En dit perstte mij vreugdetranen af, - vervolgde magdalena, - terwijl op nieuw een traan in haar helder oog blonk en zij met vuur haren echtgenoot omhelsde.
‘Edele vrouw!’ riep valdez, haar innig aan zijn hart drukkende en haren mond met kussen bedekkende, ‘dubbel heeft mij uwe liefde beloond

{==283==} {>>pagina-aanduiding<<}

voor eene daad, waarvoor Leyden mij geen den mitsten dank schuldig is, daar het zijn behoud alleen aan uwe voorbeden te danken heeft....’
‘Welker vervulling u bijna het leven heeft gekost,’ hernam magdalena, terwijl de herinnering aan het gevaar, hetwelk haren gemaal omringd had, eene trilling door hare leden joeg.
‘En mij een geluk heeft verschaft, waarvoor ik een duizendmaal grooter gevaar zou tarten; - onverwinnelijk is het land, dat veel zulke vrouwen telt! riep valdez met eenen blik, waaruit rein geluk straalde, zijne jeugdige gade al vaster en vaster omstrengelende.

EINDE.



