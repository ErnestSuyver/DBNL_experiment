
   
        
           
               Makamen en Ghazelen (onder ps. Jan Ferguut)
               Jan van Droogenbroeck
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Makamen en Ghazelen (onder ps. Jan Ferguut) van Jan van Droogenbroeck uit 1866.
               
               
                   
                       p. 127: de errata zijn in deze digitale versie doorgevoerd in de lopende tekst. De opgave ervan is verplaatst naar dit colofon.
                   
               
           
           
           
               droo002maka01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.ELS.006403, scans van Google Books
               
               Jan van Droogenbroeck, Makamen en Ghazelen (onder ps. Jan Ferguut). W. Rogghé, Gent 1866
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Makamen en Ghazelen (onder ps. Jan Ferguut)
               Jan van Droogenbroeck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Makamen en Ghazelen (onder ps. Jan Ferguut)
               Jan van Droogenbroeck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-05-09
               
                   AvN
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan van Droogenbroeck, Makamen en Ghazelen (onder ps. Jan Ferguut). W. Rogghé, Gent 1866
 
Zie: https://www.dbnl.org/tekst/droo002maka01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==I==} {>>pagina-aanduiding<<}

MAKAMEN EN GHAZELEN

{==II==} {>>pagina-aanduiding<<}

EIGENDOM

DENDERMONDE, SNELPERSDRUK EMIL DUCAJU ZOON

{==III==} {>>pagina-aanduiding<<}

MAKAMEN
EN
GHAZELEN
PROEVEN
OOSTERSCHER POEZIE
DOOR
Jan Ferguut
GENT
AMSTERDAM
W. ROGGHE, UITGEVER | J. NOORDENDORP, BOEKH.
1866

{==IV==} {>>pagina-aanduiding<<}





{==V==} {>>pagina-aanduiding<<}

Den Dichter

J.M. Dautzenberg

gewijd

{==VI==} {>>pagina-aanduiding<<}



{==VII==} {>>pagina-aanduiding<<}

Inleiding.

I.

Makame (Maquâme) beteekent oorspronkelik in het Arabisch eene plaats, waar men verzameld is ten gesprek; verder, dit gesprek zelf, eene vertelling, en, eindelik, eenen dichtvorm: gerijmde proza met verzen afgewisseld.

De proza munt uit door rijmenrijkdom, tot zooverre, dat soms het tweede deel der phrase de klanken des eersten deels volkomen terugkaatst; zelfs zet het stafrijm er zijne veêrkracht wel eens bij, om den rhythmus te versterken en aldus de rijmenharmonie nog heller te doen klinken.

De gedichten zijn op één rijm en volgens een vast schema gebouwd; doch, daar de Arabische metriek op gansch andere gronden steunt dan de onze, zoo is het onmogelik er in het Dietsch eenige nabootsing van te maken.

De stijl is zeer gekunsteld, vol stoute wendingen, verrasschende uitdrukkingen, wondere vergelijkingen,

{==VIII==} {>>pagina-aanduiding<<}
spreuken, woordspelingen en geestige zetten; dikwijls wordt, op eene scherpzinnige wijze, een vers uit gewijde schriften te pas gebracht.

Zijn grondkarakter is het parallelismus.

De Makame is zeer oud, en, men vindt bij den Araben eene menigte dichters, welke dezen vorm benuttigd hebben (1); doch onder allen munt uit Aboe'l fadhl Ahmed ben Hosein, bijgenaamd Hamadani, omdat hij in Hamadan leefde. (2) Hij ondernam het eerst, in eener opvolging van Makamen, eenen held te bezingen, maar derwijze, dat zijn gewrocht tusschen het Epos en het Drama invalt, en dus geen van beiden is. De held is eene soort van Dolende Ridder, tegenover welken een tweede persoon staat, die, (gelijk het Choor in de Grieksche tooneelspelen) niet eigenlik in de handeling deelt, slechts de daden des helden waarneemt, en hier en daar eenige zedelike bemerkingen maakt.

Deze personagie, in welke men gemakkelik den dichter zelven erkent, is de Verteller in der Makame; hij begint gewoonlik met te verhalen, hoe hij, door reislust bekoord, zich her- of derwaarts begaf, daar een wonder voorval bijwoonde, welks held, hem eerst onbekend, ten slotte blijkt de Dolende Ridder te zijn; doch soms komt deze van den beginne, of midden in der handeling, den verteller, die zijn vriend is, in zijne ware gestalte

{==IX==} {>>pagina-aanduiding<<}
te gemoet, en dan eindigt het avontuur op de eene of andere gansch onverwachte wijze.

Daar nu ééne Makame, ofschoon op zich zelve bestaande, den held maar in ééne zijner rollen voorstelt, zoo volgt daaruit, dat eene gansche reeks Makamen noodig zijn om hem in zijne volstandige gedaante te schetsen; de gansche beweging draait rond hem, zij gaat niet voorwaarts, maar is, om zoo te zeggen, uitstralend gelijk de bladen eens palmbooms, en, zooals niet elk palmblad eenen vollen vruchtentros overschaduwt, zoo is ook elke Makame niet even beduidend veur de ontwikkeling des geheelen; eenige zijn wezenlike verpoozingen, sommige toegaven en aanvullingen; doch hier en daar zijn er als lichtpunten, om de verwarde trekken des ganschen eenigszins op te klaren. (1)

{==X==} {>>pagina-aanduiding<<}

De held, welken Hamadani bezingt, heet: Aboe'l-fathel-Iskenderi, (Aboe'l fath uit Alexandriën) en de verteller is: Isa Ben Hischam. Het schijnt dat dit gewrocht 400 Makamen inhield, doch slechts een vijftigtal zijn tot ons gekomen. Deze wekken nog de bewondering van het Oosten op en moeten veur geen ander werk in dien aard onderdoen, dan veur de Makamen van Hariri, eenen geleerde uit Basra, welke, eene eeuw na Hamadani, in vijftig Makamen de Verwandelingen van Aboe Zeid van Seroeg dichtte.

Ofschoon deze, in zijne opdracht, van Hamadani gewagende, zegt: ‘wen ook de hinkende (ik) den voorsprong des flinken (Hamadani) niet inhaalt,’ schijnt hij genoeg zijner voortreffelikheid overtuigd geweest te zijn, daar hij zijnen held in de 47ste Makame, De Scheerwinkel, zingen laat: ‘Iskenderi is voor mij wel geweest, - druppelen komt voor den plasregen - doch de plasregen heeft den voorrang - niet het druppelen!’

Deze overtuiging was niet valsch: niet alleen spant zijn bundel nu nog de kroon; maar de Hebreeuwsche dichter Charisi, welke zelf in 50 Makamen de lotgevallen van Heber den Keniet verhaalt (1), heeft zich de moeite getroost geheel Hariri ‘veur zijne geloofsbroeders, welke geen Arabisch verstonden’

{==XI==} {>>pagina-aanduiding<<}
in het Hebreeuwsch over te brengen; (1) de wetgever der Arabische spraak in Europa, Baron Silvestre de Sacy heeft noch zorgen noch onkosten gespaard, om Hariri's meesterstuk te doen drukken; (2) eindelik, de vermaarde Friedrich Rückert de grootste dichter-taalkenner Duitschlands, waagde het, met zijner moedertaal in het worstelperk te treden tegen den Oceaan der spraken, zooals men het Arabisch wel eens noemt: hij stelde de Verwandelingen van Aboe Zeid over in het Duitsch.

Dit werk wordt aanschouwd als het rijkste, het wonderbaarste gebouw, dat in eeniger Europische litteratuur bestaat, en de bekentenis, welke Dr. Kaempf doet, in der voorrede zijner Duitsche omwerking van drie Poorten der Tachkemoni. namelik ‘dat een Rückert slechts met eenen Rückert wedieveren kan,’ maakt allen verderen lof overbodig. 3

Uit den Makamen Rückerts heeft de schrijver des huidigen boeks er een negental genomen, en biedt ze zijnen taalbroederen aan, ter proeve, dat het Dietsch evenals het Duitsch geschikt is, om de

{==XII==} {>>pagina-aanduiding<<}
meesterstukken aller levende en doode talen terug te geven, zonder dat zij iets van hunnen eigen aardigen vorm verliezen. Voorzeker was zijne onderneming roekeloos; doch, Rückerts verklaring, ‘meine Arbeit gibt sich für keine Uebersetzung, sondern für eene Nachbildung,’ liet eenige vrijheid, van welker ruimschoots gebruik is gemaakt; de aanmoediging der HH. Heremans, Conscience, Van Beers, Snieders, Sermon; de gereede bijstand der dichteren Hiel en De Cort; maar bijzonder een dankbaar gevoel veur Hem, die het eerst de sprankel der dichtkunde in des jongelings hert deed ontvonken, en welken thans dit werk is toegewijd, spoorden den iever aan, vergemakkelikten de taak en deden, met liefde, tijd en arbeid opofferen

Behoeft de jonge Dietscher om verschooning te bidden, zoo, wat niet te betwijfelen valt, zijne poging verre beneden Rückerts gewrocht is gebleven?

Eene bede! - men wijte zulks zijner onbedrevenheid, - niet der schoone, rijke, edele moedertaal!


{==XIII==} {>>pagina-aanduiding<<}

II.

Ghazele beteekent eigenlik lofgedicht, en is eene oorspronkelik Perzische vorm door Rückert en Platen bij den Duitscheren ingevoerd.

De bouw der Ghazele is zeer kunstig, bijzonder veur wat het rijm betreft, dat van zes tot achttien malen weêrklinkt en zelfs dubbel, ja, van eene geheele phrase gevolgd, voorkomt.

Het metrum dezer gedichten is gansch willekeurig; enkel moet het eens aangeslagene geheel het stuk door volgehouden worden.

Meestal verdeelt men de Ghazelen in tweeregelige strophen; de regels der eerste strophen rijmen en, in de volgende, komt het rijm als eene soort van referein terug.

De Ghazelen zijn uit hunnen aard lyrisch.

De hier voorkomende Ghazelen zijn meestal door lezing Perzischer dichteren opgewekt; doch niet ééne verdient zelfs den naam van vrije vertaling: de dichter heeft getracht den raad te volgen des eer-
{==XIV==} {>>pagina-aanduiding<<}
biedwaardigen en geleerden Hendrik Albert Schultens, die, in zijner Verhandeling over de Dichtkunde der Oosterlingen, zegt:

‘De Oosterlingen voelen alleen, zonder te overleggen, te schikken en te beoordeelen. - Wij doen dit beide, en hebben dus boven hen een groot voordeel. Ondertusschen blijft 't zeker dat deze, en andere gebreken geene genoegzame reden uitmaken om hunne gedichten of te verachten, of te begrijpen dat men er niet van leeren kan. Grieken en Latynen hebben ook hunne gebreken, hunne bijzonderheden, die wij niet kunnen overnemen. - Een verstandig dichter evenwel weet van deze gebruik te maken, doet door het lezen van dezelve eenen schat van kundigheden en denkbeelden op, die zijne natuurlijke dichtvermogens nieuw vuur en leven bijzetten en hem in verscheidene gevallen zeer te stade komen. Deed men ditzelfde met de voortbrengselen der Oosterlingen, ik geloof niet, dat ik te stout spreek, wanneer ik zeg dat onze Poezij er zeer veel zou bij winnen.’





{==XV==} {>>pagina-aanduiding<<}

Makame-voorrede


{==XVI==} {>>pagina-aanduiding<<}


{==1==} {>>pagina-aanduiding<<}

Zoo spreekt Jan Ferguut, die zijne edele moedertaal en den ouden kunstroem zijns stammes lief heeft.

De zucht naar taalkennis, - en de haat veur taalschennis, - dreef mij steeds naar verstandigen - en weg van onhandigen; - want ik bemin het Dietsch om zijne waardigheid; - Dietsch te spreken met vaardigheid - en aardigheid, - is mijne eenigste hoovaardigheid. - Mijn vriend is hij, die het recht spreekt; - mijn vijand, die het slecht spreekt. - Wel hem, die veur de tonen dezer schoone eene lans in het gevecht breekt! - Wee hem, die veur accoorden uitheemscher woorden met haar den echt breekt! - Ik zocht, als een dorstige naar de bronne, - als de bloem naar de zonne, - naar hem, die mijn hert mochte drenken, - wiens licht mij licht mochte schenken, - wiens hand mij te rechten pade mochte wenken. -
En wanneer ik kon naderen, - waar geleerden vergaderen, - waar klinkt de taal onzer vaderen, - dan stormde mij het bloed door de aderen, - snel als des onweders raderen: - ik werd door de ketens der

{==2==} {>>pagina-aanduiding<<}
aandacht gesnoerd, - op den wagen der verrukking vervoerd; - ik werd gelijk de aarde, bevende onder de vleugelrepping - van den Geest der Schepping. -
Eens, en de dag zij gezegend, - dat het op mijne dorre weide heeft geregend, - dat ik door het blinde geluk werd bejegend; - eens dreef de wind des toevals mijn schip in den bocht, - dien ik zocht. - Ik vond eenen kring van hoogvereerde - hooggeleerden, - die schitteren door hunnen verren glans, - als een sterrenkrans. - Bedrukt om mijne onbedrevenheid - en verrukt om hunne verhevenheid, - bood ik zoet - smeekende mijnen groet, - zeggende:

‘Meesterdichters! - Geestverlichters! - Laat mij, worm der vermetelheid, - nemen uit het stof der vergetelheid - de perelen uwen monde ontvallen!
Gedachtenteelers! - Geslachtenpenseelers! - Laat mij, armen schamele, - de kleuren verzamelen, - uwer palet, bij het kwistig schilderen, ontvallen!
Minnezangers! - Zinnenvangers! - Laat mij vergaderen - de rozenbladeren - uwer kroon, bij het dartelen, ontvallen!
Dersnoodheid betichters en bevechters! - Der grootheid richters en rechters! - Tolken - der volken! - wier dolken - de vorsten doen rillen, - wanneer gij ze op hunne borsten doet drillen! - Laat mij rapen - het wapen, - uwer hand, in den strijde, ontvallen!
Immer helle kunstzonnen! - Immer wellende gunst-bronnen! - Laat een straaltjen van welgevallen, - doet een dropjen uwer kristallen, - over mijne armoede, uwen overvloede ontvallen!’

Maar een sprak: - ‘Zij, die ons afluisteren, - zijn het, die ons opluisteren.’ - Een andere: ‘Die wel leert, -

{==3==} {>>pagina-aanduiding<<}
weleert.’ - Een derde: ‘Gelukkig de dorst, dien lessen - lesschen!’ - Toen zegde een oude, gekroond met der zilveren kroon der grijsheid - en der goudene kroon der wijsheid: - ‘De beken komen - bij de stroomen; - het staat geschreven: Laat de kleinen tot mij komen!’
- En ik zettede mij neder, om, in des stilzwijgens duistere, - op hunner geesten luister te luisteren. -
Ik hoorde eene stem, die mij het hert doordrong, - en aldus zong: -

‘Dietsch! - du schoone, du hemelsche taal, - ons Dietsch! 
Bekoorlike, zonder vlek of faal, - ons Dietsch! 
Dietsch, dat het oor verrukt door rijmengeklingel, 
Zacht als de toon der zilveren schaal, - ons Dietsch! 
Wen de maget lachelt, en lispelt van liefde, als peerlen 
Rolt dan van der lippen koraal - ons Dietsch! 
Zwijgt, harpengetril en klanken der vedel, 
Waar orgelt der spraken nachtegaal: - ons Dietsch!’ 


Zijn lof breidde zich uit, gelijk het morgenlicht - over de aarde, die nog in harer schaduw verborgen ligt. - Doch, aller stem werd stom, - aller oog glom, - toen een jonge het gestoelte beklom:

‘Dietsch! du krachtige prachtige taal, - ons Dietsch! 
Duizendtonig, als des Beiaarts metaal, - ons Dietsch! 
De dichter zingt: - Wat brult als de opgeruide golven, 
Wat doorsiddert de ziel als een bliksemstraal? - ons Dietsch! 
................. 
Zij hooren 't en grijnzen, ze hooren den nagalm nog 
Des lieds op Kortrijks zegenpraal: - ons Dietsch! 
Hoe klonk u Schild en vriend! in het oor? Hoe klonk u 
Breydels staal en Breydels taal, - ons Dietsch? 
Waar zijn ze? - Ze zijn verzwonden als sneeuw voor de zon, 
En - hoort men in Belgiëns Statenzaal - ons Dietsch? 
Waar zijn ze? - De grooten, bestuurders eens vrijen volks, 
Bejegenen stout, met gesnoef en gesmaal, - ons Dietsch!’ 



{==4==} {>>pagina-aanduiding<<}

En de stilte - doorrilde - de vergadering, - gelijk bij eene onwedernadering, - de golven zwijgen - en hijgen. -
Toen, als de stem van Sinaï's kruin, - als de laatste bazuin, - rondschaterend over der wereld puin, - klonk onmiddellik - en onverbiddelik: -

‘Dietsch! wie vergeet er, veur vreemde praal, - ons Dietsch? 
Wie verwisselt veur vodden, vuil en vaal, - ons Dietsch? 
Is de zot dan koning, de dwaze prins in den lande, 
Dat men misacht des volkes taal - ons Dietsch? 
Graaft eenen put, o graven, om't Dietsch te smoren, 
Versmoren zal u altemaal - ons Dietsch! 
Lacht, spot, hoont, eens, ja, zal u 
Verworgen aan der schande paal - ons Dietsch! 


Ik dacht met welbehagen - op het lied uit vroegeren dagen: - Dat men van ons gheen quaden sanc - en moghe singhen over lanc - van bloothede, no van vare. (1).....
Vuur doorgloeide mij de borst - en, daar ik, uit eerbied, niet spreken dorst, - zuchtte ik: ‘Ware ik naast deze vlammen slechts eene vonk; - naast deze stammen slechts een tronk! - O ja, de kunst - is eene hemelgunst; - ik voel mij tot haren dienst geboren; - doch, velen zijn geroepen, en weinigen uitverkoren!’ -
Maar de grijzaard, die mijn gelispel hoorde, - wederwoordde:

‘De kunst, mijn jonge vriend, wordt niet gegeven, 
Dien schat moet elke mensch veur zich verwerven. 
Hij vindt hem niet, die, stil te huis gebleven, 
Verveerd was door de woestenij te zwerven. 
Wie lediglik geleefd heeft, zal niet leven, 
Wie stervend nog gestreefd heeft, zal niet sterven!’ 



{==5==} {>>pagina-aanduiding<<}

Zijne tong was de stift, - die deze verzen in mijn hert heeft gegrift; - als verterend vergift, - woelde in mij eene wilde drift, - en ik juichte: -

{== afbeelding 
	
==} {>>afbeelding<<}
    


‘Vooruit, vooruit, nu het woord is gesproken, - vooruit! 
Des roemes machtige spoor heeft gestoken, - vooruit! 
De zonne straalt: ik en blijve niet onder 
De tent des duisteren zwijgens verstoken, - vooruit! 
Wees vrij, mijn geest, als het ros in der weide, 
Du hebs den kluister des twijfels verbroken, - vooruit! 
De Lente is daar; in den herte des jonglings 
Is thans de roze der zangen ontloken, - vooruit! 
Mijn lied ontvlamm', dat de gensters der dichtkunst 
Niet blijven moedeloos smoken en rooken, - vooruit! 
Vooruit, en verder! en immer vooruit, ja, 
Ik heb het ooge der vreeze geloken. - Vooruit!’ 


Dan glimlachte de wijze - grijze, - en zegde: ‘Du hebs het beste deel verkoren; - al het overige gaat verloren! - Waar is Salomo in der heerlikheid zijner pracht - en der verveerlikheid zijner macht? - Slechts de zang, waarin hij zijn hert omhoog liet, - zijn Hooglied - vervloog niet! -
Hij sprak, en drukte mij de hand, - en liet mij alleen met mijnen verstand’. -

Dan zwierde ik den lossen vleugel, - en vierde ik mijnen rosse den teugel. - Rusteloos rende ik over helling - en delling; - over heiden en rotsen; - door weiden en bosschen: - van waar Hafiz zijn blijd lied zong, - tot waar Ossians strijdlied klonk; - waar de vredevlag in pracht en prale

{==6==} {>>pagina-aanduiding<<}
pronkte, - waar het vuur der vede vunzig vonkte; - waar tranen vloeiden, hoofden zonken, - waar oogen gloeiden, lachjens blonken; - waar, in de armen des wijns verzonken, - werd geklonken, - geschonken, - gedronken; - waar liefde stoeide, - groeide, - boeide, - bloeide; - waar wapengekletter, - trompettengeschetter, - muskettengeknetter, - geratel der trom, - kanonnengebom, - brandklokgebrom, - bulderde als dondergegrom. - ....... Ik verwijlde waar de westewind suisde, - waar de ziedende zee brullend bruischte; - waar de treurende tortel met stiller stemme steende, - waar de wasemende weide van weelde en wellust weende. - ...... Ik zag, hoe bij den avondgroet, des westen trans vergrauwde, - de leste glansen blauwden; - hoe bij den morgendgloed, der sterren glans verflauwde - en het sterrenkransen dauwde. - ......

Zoo heb ik het land der Poëzie doorkruist, - overal met den geeste gehuisd: - hier zwaaide men zegepalmen, - stegen wierookwalmen, - hoorde ik hoogtijdspsalmen - galmen; - daar klonk met somberer klem, - de stem, - van hem, - die vroeger riep: ‘Wee, wee Jerusalem! - Gij kendet den stond uwer bezoeking niet! - Gij wederstond der verzoeking niet, - gij vreest uwer vaderen vervloeking niet!’ - En, het hart, - door smart - benard, - zong de bard: -

‘Ontwaakt! ten einde is ons geduld, - Vlaanderen! 
Boeien knellen, al zijn ze verguld, - Vlaanderen! 
Gij waant u groot? Uwe dichters zuchten en vragen 
Hoe lang, hoe laag ge nog zinken zult, - Vlaanderen. 

{==7==} {>>pagina-aanduiding<<}

Gij waant u vrij? Uwe eigene taal miskend, 
Is dat niet den beker des smaads gevuld? - Vlaanderen? 
De volkeren schudden het hoofd, zij schimpen: Wie ligt daar 
Vergeten, in vreemde lompen gehuld? - Vlaanderen! 
Is dat het land, het graf der fransche roovers, 
Dat geene vreemde beheerschers duldt, - Vlaanderen? 
Ach! hoe zijt gij gevallen in schande en rouwe.... 
Gij hebt het gewild, het is uwe schuld, - Vlaanderen!’ 


Ik troostte mij met der spreuk: Het volk, dat dichters heeft - leeft. - De poezie verdwijnt - waar de vrijheid kwijnt; - in den niet verzinkt - een land, waar geen lied meer klinkt. -
En, mij keerende tot den zanger, - sprak ik: ‘Ween niet langer. - De toekomst is zwanger - van grootheid en roem: - de knop der hope wordt eene bloem! - De beschaving - leidt tot ontslaving; - maar, geene tranen - zullen ons den weg banen; - werk - alleen maakt sterk! - Vereenigen wij onze krachten, - wij brengen het zoo verre als anderen het brachten; - men kan ons verachten, - niet versmachten! Geene klachten: - gedachten! - Zwaaien wij de toorts - des vrijen woords. - Ten strijde, niet met staal, - maar met der taal! - Laat ons de laffen - straffen, - de versmaders versmaden, - de verraders verraden, - en die ons verguizen - vergruizen! -
Een goed schrift - is den vijande erger dan vergift, - en het licht, - dat hij zwicht, - treft zekerder dan de schicht. - Uwe eer - slaat hem te neêr; - uwe heerlikheid - maakt zijne deerlikheid; - uw glans - doorboort hem als eene lans; - hij buigt den hals, onder den zwaarde - uwer eigenwaarde!’

{==8==} {>>pagina-aanduiding<<}

Ik zag in zijnen oogen het vuur hergloren; - hij riep: ‘Ik ben herboren! - du hebs mijne smerten gelenigd; - blijven immer onze herten vereenigd! - Wil het volk veur opperste den geest erkennen, - dan zal het zijnen waren meester kennen!’ -

Toen ik dat woord, - had gehoord, - trok ik voort, - naar een ander oord. - Maar deze spreuk heb ik verborgen gespaard, - en met zorge bewaard; - terwijl ik de dichterijen - der dichte dichterrijen, - waarin men alle versmaat - versmaadt, - het onbekende veracht, - en malkanders ellende betracht, - heb versmeten - en vergeten. - Wanneer ik in der dichteren gaarde - waarde, - en er, wat mij scheen van waarde, - gaarde, - zag ik bloemen genoeg, rijk in geuren - en kleuren, - verwen en tinten, - narcissen, jasminen, hyacinthen, - leliën, reine - made-lieven, kleine, - fulpen - tulpen, - blozende rozen, - verscholene violen, - dat ik disteltoppen - kon verschoppen. - Daar heb ik gepoogd te onderscheiden het echte - van het slechte; - den kunstenaar - van den knutselaar; - niet nemende onbeschaafdheid - veur begaafdheid, - gemaaktheid - veur volmaaktheid, - overdrevenheid - veur verhevenheid; - maar kennende de meeuw - aan haren geschreeuw, - en den nachtegaal - aan zijner zachte taal. -

Zoo gewon ik, op mijnen reizen, den gloed der vinding - en den moed der ondervinding: - beware mij God van des overmoeds verblinding! - ....

{==9==} {>>pagina-aanduiding<<}

Eens, dat ik mijne moederspraak roemde, - en haar mijnes geestes moeder vaak noemde, - verklarende, dat nog niemand hare schatten - heeft kunnen schatten; - hoe men in haar terug vindt, - gelijk in den tempel het verlorene kind, - al wat men in eeniger taal verzint - of begint: - Spaansche Glossen en Klinkgedichten, - Fransche Refereinen, Schapersliederen, Rondeelen, Ringgedichten, - Italjaansche Sestinen - en Tersinen - het Stafrijm uit het Noorden, - het Metrum aller oorden; - hoe zelfs, in hunnen maten rein weêrgegeven, - Griek en Romein herleven; - riep ik uit: ‘Is er iets, - dan kan vergeleken worden bij ons Dietsch? - Niets!’ -

Toen was het, dat mijn oog eensklaps den oude aanschouwde, - die vroeg, of ik mijn woord houden zoude, - zoo ik, met der rijmen verschillig geklingel, - moest nadoen der Arabesken grillig gekringel - in de Makamen des Ismaëliets Hariri, - in het Hebreeuwsch gebracht door den Israëliet Charisi - en nu nagebootst door Ruckert, den Germaan, - die hem gelijkt, gelijk de nieuwe der oude maan? - Ik werd bestaan - en zeide: ‘Zal ik zulks bestaan? - Wat mij wordt gevraagd - heeft nog niemand gewaagd; - zal ik, dwerg, treden - in de reuzenschreden; - met hinken - inhalen den flinke, - die mij van den oorsprong - voorsprong? - Doch hij deed mij den mond sluiten - met het vers: De luiaard zegt: een leeuw is daar buiten; - en, terwijl hij mij sterrelings bezag, - zong hij met tergenden lach:

{==10==} {>>pagina-aanduiding<<}


{== afbeelding 
	
==} {>>afbeelding<<}
    


‘Enkelen dragen het voorvaan, 
Enkelen wagen het voorgaan! 
Achtes du, snelle gezelle, dat soms 
Ginds een der tragen dij door (1) waan'? 
Weet, dat, in wachten en trachten, der jeugd 
Helderste dagen nu doorgaan! 
Aarzels du, wakkere makker, tot dij 
Anderer slagen den gloor taan'?’ 


Ik riep: Welaan, - ik neem het spel aan, - en moge het wel gaan! - Hij zegde, - terwijl hij de hand op mijnen schouder legde: - ‘De daad, waarvoor de koenste ridderen - sidderen, - zal ook het meest voor bitteren - vitteren - schitteren.’ - En hij verzwond - terstond. -

Nu had ik geene rust meer, dag of nacht, - eer ik, met aller pracht - en kracht, - een deel van Hariri had overgebracht, - dat ik mijnen stamgenooten hier heb opgedischt, - gelijk ik het heb opgevischt. - Wat in de behandeling bleef aan den vingeren kleven, - heb ik uit eigener borze bijgegeven; - was er een woord van ouderdom beroest, - ik heb het gepoetst; - een wapenschild door den tijd half verwoest, - ik heb het hertoetst. - Ik heb grootmoeders kanten - en diamanten - voorgebrocht, - waar het mij noodig docht; - in grootvaders wijnkelder getast - en den lezer vergast, - waar het mij scheen gepast, - denkende: het oude is maar te versmaden - waar het kan schaden, - en een goed gerief - is altijd nieuw. -

{==11==} {>>pagina-aanduiding<<}

Hier ben ik nu, met stoffen, geweven uit ernste en schertse; - met beelden, gedreven in goud of anderen ertse; - met steenen gepolist door kunst en smaak; - met peerlen gevischt in den oceaan onzer spraak! -
En zoo er iemand verwonderd om mijn vers staat, - daar hij het bij den eersten opslage niet verstaat, - dat komt, omdat hij te ver staat. - Ik zeg hem: ‘Kom wat dichter, - dan begrijps du den dichter, - lees, maar loop niet licht er over, - zoo straalt veur dij het licht er over! - Wil niet zonder bewijzen - verwijzen; - want, die mij aangrijpen, - omdat ze mij niet begrijpen, - zullen zich deerlik vergrijpen!’ -

{== afbeelding 
	
==} {>>afbeelding<<}
    


Nu kloppen aan negen Makamen: 
't Is veer, zeer veer, waar ze van kwamen; 
Ze zijn geland, vroolik te zamen, 
En dragen meest wondere namen. 
Doch niemand moog hunner zich schamen! 
Doe open, vriend, zonder beramen, 
Ontvang ze wel, bid ik dij, Amen! 



{==12==} {>>pagina-aanduiding<<}




{==13==} {>>pagina-aanduiding<<}

Negen makamen hariri's


{==14==} {>>pagina-aanduiding<<}

Mijn werk en was geen spel;


Maar lastig was't als mijnwerk.


{==15==} {>>pagina-aanduiding<<}

Eerste makame.


De Bibliotheek van Basra. (1)


Hareth-Ben-Hemmam vertelt.

Mij dreef, sinds ik de kinderamulet had afgebonden, - en den manneliken Turband omgewonden, - een verlangen naar beschaving en zeden, - die ik, metrasschen schreden, - ging zoeken door alle streken en steden; - opdat zij mij werden tot sieraad voor den volke; - veur middagsbrand tot eene schaduwwolke; - en zoo begerig was ik, om in hun Eden te treden, - en mij met hunnen kleede te kleeden, - dat ik vroeg, bij vreemden en vrienden, - heeren en bedienden,- op welken wege ik ze mocht bejegenen; - op welker plaats mij hunne mildheid zoude zegenen, - met druppelen of met regenen. - Als ik nu kwam te Holwan - en kennis had gemaakt met allen man; - had geleerd welken loon men

{==16==} {>>pagina-aanduiding<<}
er vroeg, - welke munt men er sloeg, - en welk wild men er joeg, - vond ik Aboe Zeid van Seroeg, - die zich op allerlei stamboomen beriep - en zich allerhande handelstakken schiep; - nu zich uitgaf veur een scheutjen van Sassan (1) - dan veur een spruitjen van Ghassan (2), - heden het gewaad eenes poëten aanschoot, - morgen den mond eenes profeten ontsloot; - hier verscheen in der heerlikheid des Emirs (3), - daar in der deerlikheid eens Fakirs (4), - en die, hoe hij zich vermomde, - een ieder verstomde - door zijner redenen kracht en bondigheid, - pracht en vondigheid; - maar allermeest - door zijnen geest, - dien een ongeval nimmer ontzettede, - een inval immer ontzettede, - en, in allen gevallen, - allen wist te bevallen. - Hij was de man, die, waar hij vertelde, verzettede; - velde, wie zich tegen hem stelde of verzettede; - en, hoe men hem belettede (5), - zijne herkenning

{==17==} {>>pagina-aanduiding<<}
belettede, - door behendige handelingen - en bestendige verwandelingen. -
Wegens zijne streken on aardigen aard, - werd hij met zijnen gebreken bij rechtvaardigen aanvaard; - met iever en ieverzucht van allen gezocht, - die zijne vrucht eenmaal verzocht. - Elk moest schrikken - veur zijne strikken; - voor zijnen bliksemblikken - dorst niemand kikken of mikken. - Ik hing aan zijnes mantels zoom, - verlokt door zijner lippen zoeten room; - door zijne tooverachtige eigenschappen - moest ik na hem, als lijfeigene, stappen.

Dat hij lachte, was mijn licht, mijn uitzicht was zijn aangezicht; 
Weg was moede - en lusteloos - bij zijne lust - en moedigheid. 
Zaligheid was zijn gezelschap; zijn geluid was luitenspel; 
Zijner oogen glans gesternt'; zijn adem, geur van goedigheid! 


Zoo hadden wij eenigen tijd samen gewoond en gedischt - en hij vond alle dagen nieuwen lust en nieuwen list: - zijn verkeer - was mij meer, - dan een gansch vriendenheir; - zoo werd ik door zijnen omgang geleerd, - mijner kennissen omvang vermeêrd - en des twijfels donkeren omhang gekeerd. -
Dan kwam ten leste, in plaats van winst, mangel - en hij moest naar andere wateren met zijnen angel: - de stilstand der nering - en de gang der vertering - bracht hem in ontbering. - Alles was op en weg: - hij moest op weg - naar andere streken - met zijnen streken; - want de jachttijd was hier verstreken. - En vermits het nu bleek - dat zijne geluksterre werd bleek, - verliet hij de stede - en nam mijn hert mede.

{==18==} {>>pagina-aanduiding<<}


Mij beviel, sinds hij me ontviel, ja niets waarop mijn ooge viel. 
Ledig vloot mijn oogelid, sinds hij me ontgleed, die mij geleidde. 
Wie ter lust mij leiden wilde, leidde mij 'nen last op. O! 
Hoe verscheiden toch van allen, die 'k aanschouwde, hij die scheidde. 


Zoo was hij verzwonden, - en ik had van hem noch konden - noch bekenden gevonden. - Doch, na jaren, als ik, wandelenszat, - terugkeerde in mijne vaderstad (1), - bezocht ik de Bibliotheek, den wijsheidschat, - der kennis bakermat, - het verzameloord - waar voerden het woord, - geleerde mannen, uitverkorene - vreemde en ingeborene. - Daar trad een man binnen, wiens baard verward was - en wiens kleed van vuil en stof zwart was - die groette met doordringenden - oogen de omringenden - en plaatste - zich, met haaste, - de laagste en de laatste. -

Dan ving hij aan te spreken, - dat de verzamelden verbaasd elkander bekeken: - door zijne zwierige uitdrukking - en zijner redenen smukking, - bracht hij allen in verrukking. -

Hij begon met zijnen gebure te vragen - welk boek hij had opgeslagen? - Deze sprak: ‘Den Diwan (2) van Aboe Obade (3) - die steeds beroemd is in hoogen grade.’ - Gene zegde: ‘En stiets - du, zoo verre du laast, op iets - liefs, bloemrijks -nieuws, roemrijks?’ - Hij sprak: - ‘Ja, voorwaar, - dit vers daar: -

{==19==} {>>pagina-aanduiding<<}


Dijn lach ontdekt twee blanke peerlenreien; 
Dijn adem komt als bloemengeur mij vleien. 


Dat is een nieuw, overwacht - gedacht - welgeraakt, - welgemaakt.’ - Dan riep de andere: ‘O wonder! - zoo ligt de kunst onder! - Ziets du gezwollenheid aan veur vetheid - of uitgeteerdheid veur netheid? - Hebs du dijnen adem gestolen - dat du blaast in dooden kolen? - Waar is dijne belezenheid - dat du niet kens het beroemde Beit (1) - dat alle gelijkenis van mond en tanden samenreit?’ - Waarbij hij zich opdeed, - en deze verzen opsneed: -

‘Slachtoffer ben ik eenes tands, die geurig glanst, 
Der klip gelijk, met morgenddauwe mild bezaaid: 
De peerlenreien lachen, van robijn omkranst, 
Waaruit een frissche reuk van nechelbloemen waait.’ 


Zij loofden tot overdrijving toe, - baden: hij stonde hun de nederschrijving toe - en vroegen: ‘Leeft hij, of is hij ontslapen, - die dat heeft geschapen?’ - Bescheiden, doch vast, - antwoordde de gast: - ‘De waarheid zal men getuigen - en het recht niet buigen: - het is de man, dien gij voor u ziet.’ - Doch, als geloofden zij zijne vaderschap niet; - als moest hij zich veur nadeel bewaren - en afkeeren des ergwaans bezwaren, - drukte hij hun het Koranvers op het geweten: - Menig verdenken is vermeten. - Dan sprak hij: ‘O gij edele lichten, - richters van dichters en gedichten, - die in allen schriften - het echte van het valsche kunt schiften, - en ziften! - De smeltkroes brengt den goude slechts gewin - en de hand der waarheid scheurt der doling gespin! - Ons

{==20==} {>>pagina-aanduiding<<}
is van den ouden - despreuk behouden: - De weerde des mans - komt door beproeving in glans. - Ik geef u ter schatting mijn gekend en verborgen, - avond en morgen, - heden en morgen!’ -

Een trad voor, - en zegde: ‘Hoor! - Ik weet een Beit, zoo fijn werd niets gesponnen, - zoo rein geschept uit geenen bronnen, - zoo ongemein niets verzonnen; - poogs du dergelijke draden van vergelijking te spinnen, - vermoogs du zulke zinrijke zinnebeelden te verzinnen, - dan moogs du hier den prijs winnen: - gedoogs du dat ik ga beginnen? - En hij zeide:

‘Uit Narcissen (1) peerlen (2) regenend, ververscht zij 
Rozen (3); druivenbeziën (4) met diamanten (5) perst zij.’ 


Dan was de andere op eenen oogenwink daar; - zijne voordracht was niet link, maar - klinkklaar. -

‘Zij stond, het hoofd met eenen sluier, kleur als vuur, omhangen; 
Ik zuchtte: Du verspers tot mijnes levens deur de gangen. 
Zij nam het avondrood (6) dan weg van voor de maan (7) en sprak.... 
- Ik heb haar woord als peerlen in de schelp mijns oors gevangen!’ 


Dan stamelden - de verzamelden, - vol bewondering, lof, - met stemmen van verwondering dof; - doch, als hij zag dat hij hen zonderling trof, - als hij las in hunnen gedachten, - dat hij van hun mocht eer verwachten, - blikte hij ten gronde - en zegde ter stonde: - ‘Ik bedacht er - nog twee verzen achter: -

{==21==} {>>pagina-aanduiding<<}


‘Het afscheid kwam: zij had den zwarten sluier omgehangen; 
Met peerlenspitsen (1) teêre suikerrietenspitsen (2) prangend. 
De nacht (3) bedekte glansende den dag (4), en beide droeg 
Een biesjen slank (5), waarop ze in evenwichte bleven hangen.’ 


Nu erkenden zij, in de volheid des gemoeds, - den overvloed zijnes gloeds; - hun twijfel was verworgd - en ze waren maar bezorgd, - nu zij hem leerden waardeeren, - om hem naar waarde te eeren. - Hun schenen woorden niet genoeg tot hulde: - zij wilden, dat hij zich in een eerenkleed hulde, - denkende: geschenken - zullen den geest drenkende niet krenken. -
De berichter dezer geschiedenis spreekt: Als ik zag zijnes vuurs vonken - en zijner glansen pronken, - zocht ik zijne gelaatstrekken te onderscheiden - en ik liet mijnen blik over zijn aangezicht weiden: - Zie! het was onze Seroeger, - dien ik niet herkend had vroeger, - dewijl in zijnes haars donkeren nacht - het maanlicht nu flonkerde zacht. - Ik riep: ‘Bij den Heer der onendelikheid! - Wie heeft dij zoo veranderd tot onkennelikheid? - Hoe is het woud dijns hoofds zoo gesleund en geslecht; - hoe zijn dijne wangen als velden in bedden gelegd? - Hadde ik dij niet herkend aan dijnen sluwen aard, - nooit had ik dij gekend met dijnen ruwen baard! - Dijne lip is blauw, - dijn haar is grauw... -’
Hij zuchtte flauw:

‘Ach, grijs en grauwe maakt ons, ja, de tijd, de gruwelike! 
Vertrouw dij niet op hem; - hij lacht een oogenblik 
En gromt en grimt en grijnst den anderen, de afschuwelike! 

{==22==} {>>pagina-aanduiding<<}

De jaren voeren over 't hoofd, verveling, leed; 
De stormen schudden alle huis zoo lang zoo ruwelike: 
Bouwvallig worden zelfs paleizen van arduin. 
En tegen der verwoesting wind, den onverluwelike, 
Is slechts daarboven 't schoone hemelsblauw bestand. 
Kropt dij de dorre brok der smerte, de onverduwelike, 
Denk: de eerste mensch kreeg tranen meê te zijnen huwelike.’ 


Dan zweeg hij - neeg hij; - zijnen klepper besteeg hij, - en.... mijn hert kreeg hij. -




{==23==} {>>pagina-aanduiding<<}

Tweede makame.


De beide Gulden. (1)


Hareth-Ben-Hemmam bericht.

Mij hield een trouwe kring van vroliken genooten - omsloten, - bij welken waren ingesloten gezelligheid, bevalligheid - en lieftalligheid - en uitgesloten zwartgalligheid. - Terwijl nu de accoorden der woorden door elkander krielden, - de krachten der gedachten ons bezielden - en wij, door het ontleden der reden, ons onderhielden, - met geschichten, - berichten - en gedichten; - trad een man bij, met verhakkelden mantel - en wankelenden wandel, - dewijl hij op een been steunde, - en op zijnen staf leunde, - die sprak: ‘O kostelike robijnen der mijnen! - O perellijnen der schrijnen (2)! - Vriendelik ontwake u de zonneschijn! - Liefelik smake u der wonnen wijn (3)! - U en plagen - geene plagen! - Vrolik dagen u de dagen! - dat Eblis (4) lagen

{==24==} {>>pagina-aanduiding<<}
- bij u niet slagen! - Ziet hier eenen man, die heeft bezeten - huis en hof, eters en eten; - heiden en weiden en weidenden, - meiden en spreiden en spreidenden (1); - te schinken en te schenken, - te drinken en te drenken, - gelden - en velden, - akkers en kasten, - makkers en gasten! - Maar hij snoof den storm des lijdens, - toen zijn loof voor den worm des nijdes - afviel, en de inval der ongevallen - deed invallen - zijnes geluks halle (2).

Zoodat mijn hof ledig werd, - mijn drank edik werd; - mijne bron verstopt, - mijne beurs geklopt, - mijn mast geknot, - mijne vlag bespot, - mijn zeil versleurd, - mijn schip gescheurd, - mijn baard verward, - en mijn leger hard. - Mijn gezin werd morrende, - mijn hond knorrende; - in den stalle geen gehinnik, - overal gegrinnik! - Mijne benijders - werden medelijders, - en hij, die om een anders schade hard loech, - voelde, hoe hem, bij mijne schade, het hart joeg - en benard sloeg. - Ik lag in der armoede klauwen, - in des ongeluks benauwen. - Maar de overmaat van jammer en ellende, - kwam er, op het ende, - in mijne oude, steeds strammere lenden! - Als werd op mij het noodlot gram en grammer, - mij werd een been steeds lam en lammer; - spijt werd mijne spijze, - gekrijt de taal des grijzen! - Uit vielen mij de trotsche vederen, - ik moest mij voor den

{==25==} {>>pagina-aanduiding<<}
spot vernederen; - instede van het ros te sporen tot den bloede, - sukkel ik door doornen met bloedenden voete. - Ik heb het lijf vast toegeriemd, - want het wordt van honger doorvliemd: - de dood is mijn troost veur verdere beproeving - of hardere bedroeving. - Och! ware hier een goede, - met edelen moede - die iets wil gemissen van zijnen overvloede; - die des medelijdens wolle spreidt, eenen vachtloozen lamme ten schutte; - die eenen krachtloozen, machtloozen lamme stutte! - Bij Hem, die mij deed ontspruiten uit Kaile (1), - die mij gebrek gaf ten deile, - mijn vaderland is mij als vreemde kusten: - ik heb er geenen steen om op te rusten!’ - Hareth Ben Hemmam spreekt: Om hem in zijnen noode te helpen, - zijne tranen te stelpen, - zijn hert te verkwikken - en tevens zijn pond (2) te wikken, - nam ik eenen gulden, en, terwijl ik er op wees, - zegde ik: ‘Dijn is dees, - als du ons in verzen zijnen lof wils zingen;’ - En aanstonds liet hij zijne bronne springen: -

‘Gezegend zij de Gele met den hellen rand' 
Die, als de zonne, wandelt over zee en land! 
Hij, poorter elker stad, te huis aan eiken strand, 
Wordt overal gevierd, als wonderdoende Sant. 
Hij gaat, gelijk een edele gast, van hand tot hand, 
En blijde ontvangen noô verzonden wordt hij: - Want 
Gevalt er iets, het is gelijk langs welken kant, 
Te rechten of te slechten: - vraag het hem, - hij kan 't 
Gemist men zijne hulp, dan valt men door de mand. 

{==26==} {>>pagina-aanduiding<<}

‘Hij klopt niet vruchteloos aan dooven rotsenwand: 
Zij 't hert der maget ijs, het schiet veur hem in brand, 
En geene schoonheid biedt dien schoone wederstand. 
Wat kunst, wat kunstenaar is tegen hem bestand? 
Zijn klank begeestert plots den fijnsten muzikant! 
Naar grooten stuurt men hem als besten afgezant, 
In eer wordt door dien tooveraar verkeerd de schand! 
Hij geelt den zwakken kracht, den gekken veel verstand. 
Den leeuwe smijt de haas, door hem bezield, de want (1) 
De held, die, zonder zweerd, de helden smijt in 't zand 
Is hij. Men treft zijn doel als hij den hoge spant. 
Wie hem tot vriend heelt is den vorsten aanverwant 
Ai waar' zijn stamboom slechts gemeine dorperplant. 
Hij is des konings kroon, zijn duurst familiepand. 
Hij is der aarde kerne, hert en ingewand. 
En hij beheerscht hier alles, zelfs den dwingeland!’ 


Als stom viel zijne dichterluit, - stak hij de hand ter gift uit, - en riep: ‘Hij, die belooft, moet zegenen! - de wolk, die dondert, moet regenen!’ - Ik gaf hem het gouden stuk, - en zegde: ‘Dij tot geluk!’ - Hij stak het in zijnen mond - en sprak: ‘God behoude het mij gezond!’ - Dan stond hij op, met groeten en danken, - en ging van daar, met strompelen en manken, - waggelen en wanken.

Doch ik werd bedwelmd door zijnes geestes geurige lucht, - en was veur geene uitgave beducht. - Een ander goudstuk nam ik uit der maal - en riep: ‘Een tweede maal! - dees is

{==27==} {>>pagina-aanduiding<<}
dijn; als du, nu wij weten welke zijne faam en roem is, - laats hooren zijne blaam en doemnis!’ - En snel - ruischte zijne wel: -

‘Gevloekt het koude hert, het dubbele gezicht 
Des lagen huich'laars, waar een lach geëtst op ligt! 
Hij lonkt als een verliefde, en de oude, van der jicht 
Verkleumde man, op wien de dood met zijner zicht 
Reeds drilt, wordt schoon door hem en driltden minneschicht! 
Hij geeft in allen kwaad der wereld onderricht: 
De slechte koopt zich met dien schelme, een lofgedicht. 
Hij houdt het oor der rechters veur de waarheid dicht. 
Leert hoe men valschen eed zweert, lastertaal verdicht. 
De klacht der weeze wordt versmacht door zijn gewicht. 
Hij is 't die nijd en spijt in 't hart des armen sticht. 
De dief verliest veur hem de hand bij den Gericht' 
Veur hem is 't dat de gierigaard te zuchten ligt. 
Veur hem is 't dat men twist en tiert en vloekt en vicht. (1) 
Veur hem verzaakt men zijns geloofs en zijner plicht, 
Veur hem is 't dat men moordt en brandt en maagden licht, 
En, overstraalt zijn valsche schijn het zonnelicht, 
Hij is des afgronds zoon, der duisternissen wicht! 
Daarom veracht hem de edele mensch en zegt: o zwicht, 
Du deugeniet! en kom niet meer in mijn gezicht!’ 


Ik riep: ‘God moge dijnen mond vergulden!’ - doch hij riep: ‘Beloven maakt schulden!’ - en ik gaf hem den tweeden gulden, - zeggende: ‘Dijner kunst tot hulde!’ - Hij schoof hem, met dankgefluister, bij zijnen broeder in des mondes duister, - en ging heen met zijnen stave, - lovende den gever als eenen brave. -

{==28==} {>>pagina-aanduiding<<}

De verteller spreekt: Mijn hert zegde mij: het is Aboe Zeid, - en zijne lamheid is een valsch feit - een momkleed, door hem bereid. - Ik hield hem aan en riep: ‘Bij Godes genaden! - dijne geestigheid heeft dij verraden! - Waarom gaas du niet flink? - Waarom dat gehink?’ - Hij vroeg: ‘Bist du Hareth? - verklaar het; - kens du mijn geheim, bewaar het; - en blijf eeuwig zwart gehaard, - met der vreugd gepaard - en van vrooliken en edelen omschaard!’ - Ik zegde: ‘Ik ben Hareth-Ben-Hemmam; - hoe gaat het met dij, hoe kleurt dijn kam?’ - Hij antwoordde: ‘Soms aard ik den wilden ramme, - soms slacht ik den stillen lamme! - Ik zeil bij allerlei winden, - moet bitter en zoet ondervinden, - vaar met en tegen stroome, - naar ik het tegen kome.’
‘Schaam dij, sprak ik, zulk eenen trek: - tot toevlucht nemen een gebrek!’ - Dan werd zijn oog duister - en hij antwoordde droog: ‘Luister:

Ik hinke, doch niet uit vermaak om het hinken; 
Ik hinkel om te eten, ik hink om te drinken. 
Ik hinke waar sterren der hope mij winken; 
Ik hinke waar guldens mij lokkende blinken. 
Wat niet is te ontvlieden, dat moet men onthinken; 
Veel beter is hinken dan gansch te verzinken: 
De Koran verklaart: 't Is niet zondigen, hinken. (1)’ 





{==29==} {>>pagina-aanduiding<<}

Derde makame.


De Morgenrust. (1)


Hareth-Ben-Hemmam verhaalt:

Eens, dat ik naar Dimjat trok, - had ik menigen lekkeren brok - en lesschenden slok; - was ik wel uitgerust, - toegerust, - gerust - en vol levenslust; - omschaard van wakkeren - makkeren, - wiens aard was vroed - en goed; - die eendracht betrachtten - en tweedracht verachtten; - die den band der vriendschap niet afbraken, - maar aller vijandschap den staf braken; - vroolik - niet oolik (2), - niet sluw - of schuw, - maar moedig en goedig; - beleefd, - verkleefd, - innig - aanminnig; - niet wild; - maar mild; - niet hooveerdig; - maar weerdig; - in handelen zedig, - in woorden snedig; -

{==30==} {>>pagina-aanduiding<<}
even rijk, - gansch gelijk: - gelijk tanden aan? eenen kamme, - of takken aan eenen stamme, - of gensters eener vlamme. -
Wij reden steeds rasch en fel; - want onze kleppers waren kras (1) en snel; - zoo wij hen begaven - en ons ter herberg begaven, - werd geen onzer bekoord: - wij rukten gauw voort - naar een ander oord. -
Eens hielden wij onze dieren in drave, - op eenen nacht, zwarter dan de rave, - en die ons langer scheen dan de nacht in den grave, - en speelden met den sporen, tot de schemering grauwde - en het donkere floers, dat over den hemel hing, blauwde. -
Toen werden wij moede geronnen - en, door den vaak overwonnen, - lieten wij den teugel - en verlieten wij den beugel - bij eenen heuvel, - waar zoet gras - in overvloed was - en de lucht zacht en goed was (2).
Als nu de rossen ter weide waren gesteld, - en wachters bij den verspreidenen waren (3) gesteld; - als alle gerucht was verzwonden - en alles in rust was verslonden; - de wijn des slaaps geschonken - en gedronken: - hoorde ik eenen sprekende, - de stilte onderbrekende - welke iemand, die waakte met hem, - vroeg met klarer stem: -

{==31==} {>>pagina-aanduiding<<}
Hoe is dijn handelen - jegens hen, die met dij wandelen?’ -

Deze sprak: ‘De onzachten - poog ik door zachtheid te verzachten. - Ik ben den moedwilligen goedwillig; - bij den grilligen niet grillig. - Ik maak vergelijk met hem, die mij bedriegt - en geef gelijk aan hem, die mij beliegt. - Die mij afvallen, ben ik bevallig, - die mij aanvallen, aanvallig. - Ik heb geen welgevallen - als mijne tegenstrevers vallen. - Ik rade hem, die mij verried, - verlate niet wie mij verliet - en sta hem bij, die mij verstiet. -

Die mijne faam ten gronde richten, - mij door blaam naar onder richten, - wil ik in Godes namen onderrichten (1). - Ik blijf mijnen verwanten toegedaan, - al hebben zij tegen mij de handen toegedaan. - Ik herken mijne bekenden, - die mij miskenden, - onze bekendschap ontkenden - en mij den rug wendden. - Mijne beurs wil ik ledigen - veur hen die mij beledigen. - Die mij scholden, - heb ik kwijt gescholden; - ik wil niet weten - wrat ze mij verweten; - ik wil vergeven - aan die mij willen vergeven. -

Ik vrage niet, dat men mijne broosheid ontschuldig', - klage niet, als de trouweloosheid mij beschuldigt, - versage niet, als tegen mij de boosheid vermenigvuldigt, - al zage ik dat men de goddeloosheid huldigt; - want, in aller verdrukking, - brengt een Koranvers mij in verrukking. -

{==32==} {>>pagina-aanduiding<<}

Ik laat vrij verklikker - en verstrikker - en verlaat mij op den Alwikker - en Albeschikker. - Wat bekoort - laat ik ongestoord - wat vervoert - onaangeroerd. -
Ik smale niet op de smeekenden, - prale niet voor de preêkenden, - onthale de voortvluchtigen, - betale veur de godvruchtigen; - maar tale (1) niet om zondaars te zien tuchtigen. -
Ik schenke mijnen drank - en denke niet aan dank. - Ik acht mijn goed - maar goed, - om zieken te heelen - en onder den armen te verdeelen. - Mijne have - is de haven - veur allen wier schuit gezonken is; - ik lave - den slave - wiens schaal uitgedronken is. -
Ik geve beien (2) - veur keien, - wijn - veur azijn, balsem - veur alsem, - mijn peerd veur eenen hond, - mijn zweerd veur eene wond. - Vroege er mij iemand eene mijner kiezen (3) - ik liete hem kiezen. -
Waar men spreekt, wil ik niet tegenspreken, - waar men steekt, wil ik niet tegensteken, - al krege ik degensteken. - Ik denk, het brengt geenen zegen: wreken! - Liever het onrecht ongewroken, - dan het recht gebroken; - liever den vijande onder, - dan de vijand onder! - Waar men listen zoekt, zucht ik, - waar men twist en vloekt, vlucht ik. -
Ik heb mij gebogen - voor hun die mij bespogen, - belogen - en bedrogen, - geene hand ter

{==33==} {>>pagina-aanduiding<<}
weernis bewogen, - geene wraak geplogen, - al had ik het vermogen, - maar hen aanschouwd met oogen - vol mededoogen, - denkende: in den hooge - wordt hunne straf gewogen. -’

Daarop sprak de andere: ‘Mijn zoon; - wils du goed doen, zonder loon? - Den versmader moet men versmaden, - den verrader verraden, - kwaad doen tegen de kwaden, - schaden hun die willen schaden. - Geene genade den ongenadigen, - geene weldaden den misdadigen! - ‘Men moet de trotschen - trotsen, - schrokken - bij den schrokken, - den verlokker verlokken - en den slokker zich doen verslokken (1): - knijpen - die nijpen, - klauwen - die krauwen, - den bedroever bedroeven - en tegen den snoever snoeven. -

Liever schenden dan geschonden, - liever de slagen afwenden dan klagen over wonden; - liever het recht gebroken, - dan onrecht ongewroken; - liever de vijand dood - dan zelf in nood! - Ik zal niet beschenken - die mij willen krenken, - ik ben den beleediger - geen bevrediger, - geen verdediger - veur mijnen beurslediger! -

Ik heb dwarsheid - veur wie mij iet dwars leit, - en wie mij iets barsch zeit, - bejegen ik met warschheid - en barschheid. - Ik ben amper (2) - tegen den schamper, - en een kamper - tegen allen klamper. -

{==34==} {>>pagina-aanduiding<<}

Die mij haten, scheld ik, - en die mij schaden, vergeld ik. - Ik lave, die mij lieven, - en grave putten, veur die mij grieven. - Ik schraag die mij schutten, - en staaf die mij stutten. - Naar hem, wiens hulp vertraagt, tracht ik niet; - naar hem, die mij versmaadt, smacht ik niet. -
Ik wensch geene mede (1) en room den rakker, - en plant geenen vredesboom in des vijands akker; - wil niet streelen waar men met roeden strijkt, - niet week zijn waar men voor mij niet wijkt; - ben niet geneigd - veur wie mij dreigt; - niet beleefd - waar men niet geeft; - maar hem, wiens hand veur mij is opengegaan, - is mijn hert toegedaan. -

Wie mij scheert, is mijn herder niet; - wie mij deert, betrouw ik verder niet. - Wie mij wil weiden - op kalen heiden, - of distelweiden, - zal mij niet leiden. - Ik zal in den hemel geenen stoel bereiden - veur hem, die mijnen pels in den hellepoele wil spreiden. - Ik wil dijne krinsen niet veur mijn koorn, - en ruile mijne goede wenschen niet veur dijnen toorn. -
Wat? Op dijnen woorde zoude ik vliegen, - du ongestoord dij wiegen, - ik mij de schouders verrekken, - du in de draagkoets dij strekken; - ik zaaien, - du maaien, - ik smeeken in armoede, - du spreken in arren moede (2), - dronken van overmoede, - pronkend in overvloede? - ik dij heer noemen, - du mij ten arbeide doemen, - ik

{==35==} {>>pagina-aanduiding<<}
stikken, - du dij verkwikken, - ik voor dij schrikken, - du over mij beschikken? - ik bukken, - dijn voet mij drukken, - ik mij den baard van wanhoop uitrukken, - en du met keten en knoope dij smakken? -
Neen, bij God! Hand veur hand, - tand veur tand, - gericht veur gericht, - gewicht veur gewicht, - maat veur maat, - smaad veur smaad, - haat veur haat, - kwaad veur kwaad, - goed veur goed, - bloed veur bloed! -
Een schoen naar de maat des voets, - een dank naar den aard des groets. - Dat niemand ons in den nek houwe, - noch iemand ons veur den gek hoûe. - En o! hoe heerlik heeft dijn vader gezegd:

‘Het goede is een te kostbaar goud, dat ik het 
Verruilen zoude veur iets slechts of kwaads. 
Moog' soms een prins in pracht en pronke pralen, 
Ik houd mij batsch (1) maar buige veur wat baats. 
De milde giften zijn de glans des vorsten; 
Zij zijn de schoonste steenen zijns gewaads. 
Ik love dij, wils du mij hulp beloven 
En geven: - smale op dij, die mij versmaads. 
Bist du mijn weerd? - du bist mij weerd geworden: 
't Is recht, dat ik dijn hand'len wederkaats. 
Waar is de zot, die zich op zijnen spiegel 
Zal wreken, om de vlekken zijns gelaats? 
Zoo de akker krielt van wiede (2) in stêe van weite (3), 
Dat is alleen de schuld dijns slechten zaads. 

{==36==} {>>pagina-aanduiding<<}

Zal ik dij mede en malsche vijgen disschen, 
Als du met wrangen eikelen mij verzaads? 
Zal ik dij redden uit der jammerklove, 
Zoo du mij in der smerten diepte laats? 
Du overweldigs mij met lans en zwaarde?... 
Aan mij de list, de dolken des verraads! 
Du rands mij aan?... Ik stoot dij van der rotse 
Der vriendschap in den afgrond mijnes haats! 
Ik schatte dij, gelijk du mij wils schatten, 
En schutte mij veur dij, zoo du mij schaads. 
Ik toone klauwen, zoo du mij wils krabben, 
En mete met der maat die du mij maats. 
Ik hits noch kis, wil geene twisten slissen, 
Maar wacht mij veur het slijk, waar du in waads. 
Ik ben de gek niet, die zich aan de kolen 
Zal branden om de minne des gebraads. 
Wie lokt en lonkt zal mijnen lach erlangen; 
Wie bulkt en blaast, dien zeg ik stout: Maak plaats! 
Hem min ik, die door scherts zich laat bedwelmen, 
En zich niet ergert mijnes lossen praats. 
Der jeugd misstaat het niet, gefopt te worden; 
Een kaalkop dom, is erger dan melaatsch. 
Mijn zoon! Ga, hongrig, op de jacht met vossen, 
Eer du, als bergrat slapend, 't leven laats; 
En hebs du dijnen buit, gezwind, als katten 
Van duivenhokken, weg met dijnen maats! 
- Geloof niet dat du iemands hert zals winnen 
Die dij ziet hunkren naar zijn geld of plaats!’ 


Rareth-Ben-Hemmam spreekt: Als ik hun gesprek had afgeluisterd, - hadde ik graag hun eenige woorden toegefluisterd.... -Wanneer de dag aanglom, - en het licht door het morgendrood aanzwom, - ging ik rond - om te zien, of ik mijne nachtstemmen vond. - Daar zag ik Aboe Zeid met zijnen zone in gesprek; - hunne mantels

{==37==} {>>pagina-aanduiding<<}
droegen menige vlek, - en kloegen van gebrek. - Ik begreep ter stonde - dat de samenspraak kwam uit hunnen monde. - Ik was vol verblijden om hunnes geestes overvloed, - en vol medelijden om hunner kleederen armoed'. - Ik leidde hen in mijne tent, - en sprak: ‘Een man van talent, - is welkom waar het lot hem zendt; - waar hij zijne schreden wendt, - of zijne kemels ment. - Beschik over mijne gansche have, - ik ben dijn slave!’ - Dan strooide ik zijnen dichterroem - en den geur dezer dichterbloem - onder de reisgenooten, - en schuddede veur hen der mildheid noten. - Zoodat zij tot eer en goed waren gekomen - en van allen als broeders opgenomen. -
Wij zagen, van waar wij lagen, - vuren der gastvrijheid - in der nabijheid. - Het was een kleen dorp, - op eenen steenworp - van der heuvelketen - neergezeten.
Als Aboe Zeid nu gevuld had zijnen zak, - en zich gehuld had in een nieuw pak, - sprak hij tot mij: ‘Ik ben met stof overladen; - laat mij in gindsch dorp gaan baden.’ - Ik antwoordde: ‘Wils du, ijl - en keer weder zonder verwijl.’ - Hij zegde: ‘Ik ben weder, - eer dij de wimpers eenmaal vallen neder.’ - Dan sloeg hij achteruit gelijk een hengst in der weide, - riep tot zijnen zoon: ‘Wij scheiden!’ - en weg waren zij beiden. -
Wij dachten niet, dat hij de vlucht had genomen, - en trachtten naar zijn wederkomen - gelijk naar het nieuwe licht, - dat den last des vasten licht (1). - Wij zonden bespieders en

{==38==} {>>pagina-aanduiding<<}
speurders rond, - doch niemand, die hem vond. - Zoo werd de jonge dag oud, - en onze iever koud. -
Als wij beu gewacht waren, - en de zonnestralen verzacht waren, - sprak ik tot het gezelschap: ‘Wij zijn bedrogen; - de man heeft gelogen. - Dees groen verborg een moeras; - wij zijn niet meer moê, rasch - te peerd - en van hier gescheerd!’ - Ik ging, trok mijnen kernel bij den nek - en maakte mij gereed tot het vertrek. - Daar vond ik van Aboe Zeids stift - aan mijnen zadelknoppe dit schrift:

‘Hij, die mij genade heeft bewezen, 
Die voor allen mij als vriend nam aan, 
Denke niet dat grilligheid of luimen 
Of verveling mij van hem doen gaan; - 
In den Boeke staat het vers geschreven: 
Als gij hebt gegeten, trekt vandaan (1)!’ 


Dan las ik den makkeren dit schrift, - om te verwinnen hunnes toorns gift. - Zij bewonderden den zet - en deden een gebed, - dat God hen mocht bewaren, - tegen zijner ranken (2) gevaren. - Waarop wij verder spoorden, - en van hem niets verders hoorden. -



{==39==} {>>pagina-aanduiding<<}

Vierde makame.


Het Verzoekschrift. (1)


Hareth-Ben-Hemmam vertelt.

Ik bezocht in Meraghet de Staatskanselarij, - ofschoon ik van des Staats kwantselarij (2); - van des raads knibbelarij, - en van alle kribbelarij, - minder ken, dan wie het ook zij; - maar - ik vond daar - lieden allerhander stammen, - wilden en tammen, - schapen en rammen, - lootjens en stammen, - gensters en vlammen. -
Men sprak er - wakker, - stak er - den draak; - de verteller - vertelde er, - helder - van spraak, - en ik vond er - bijzonder - een wonder - vermaak, - met, in des stilzwijgens lommer

{==40==} {>>pagina-aanduiding<<}
neêrgezeten, - de druiven hunnes geestes te eten; - want ik hoorde er dingen, waarover ik verstomd stond; - andere, die ik terstond verstond; - nu, wat boven mijn verstand stond, - dan, wat mij geschreven in der hand stond. -

Heden - rolde de rede - over de kunst der rede, - en allen brachten redenen - ten gunste des verledenen; - allen, heeren des woordenvelds, - meesters des tongenspels, - spraken tot lof des vergangenen - en tot smaad des nieuw aangevangenen - tijds, gelijk over de vrijheid, de gevangenen, - en over de galg, de te hangenen. -

Dat er geen tegen der oude meesteren scherpe flitse - kon bieden de spitse; - dat er in geen gewest, - het zij oost of west, - een reikte tot aan hun gevest; - geen welken hun pantser past, - geen zoo teugel- en beugelvast, - die niet werd in het zand gematst. - Hun gezicht doet rillen - al wie tegen hun den schicht zou willen - drillen. -

Wie kan zich nog met eigene vederen smukken, - en behoeft niet vreemde uit te rukken? - Zullen zij verder rukken, - die zelfs der ouden voetspoor niet meer drukken? - Ieder, al ware hij een edelknaap, - is een bedelknaap - tegen sabhan, den vredepreêker en veedebreker; - die, door der woorden hartenkneêkracht, - eens smeltende tweeër stammen harde tweedracht, - stond en sprak van der lichtbronne ontluiken, - tot het zonneduiken, - zonder éen woord tweemaal te gebruiken. -

{==41==} {>>pagina-aanduiding<<}

Nu had zich een grijze onbelet - nedergezet, - aan der reien uitersten aanvang, - als een aanhang; - en, als de reden straalden, - de pijlen troffen of faalden, - ieder zijne munt deed gelden, - allen hunne waren ter markt stelden: - duiven en meesjens, - druiven en beesjens, - toonde deze, door zijn oogenglimmen - en grimmen, - met zijnen neus te krollen - en in zijnen baard te grollen, - dat hij een was, die zich in het struikhout houdt verscholen, - tot het wild er om komt dolen; - die, als eene kat, de oogen knijpt toe, - en de klauwen nijpt toe, - tot het geluk hem roept: ‘Grijp toe!’ -
En als uitgebrand waren hunne lichten, - verstompt hunner tongen zichten, - de golven gestreken, - de stormen geweken; - kwam hij genaderd, - tot hen die waren vergaderd, - zeggende, niet heftig of onbesuisd, - maar deftig en juist: -
‘Ik spreek niet tot onwilligen - of onverschilligen; - men zal mijne woorden niet misbilligen (1). - Zij dwalen, die doodengebeenten - omzetten met gesteenten, - sluiten in heilige schrijnen - en omgeven met heiligenschijnen, - verachtende de levenden, - de immer strevenden - naar kunst en vooruitgang, - niet naar gunst of buitgang. - Men wil niet eeren - die met ons verkeeren, - men wil hen verneêren, - beweren - dat men hen kan ontberen, - omdat men bij hun moet leeren! -

{==42==} {>>pagina-aanduiding<<}

O gij wikkers en wegers echter gewichten! O gij beschikkers en plegers gerechter gerichten! - Een handvol verdorde bladeren - blijft den versmaderen - frisscher, levensvoller, jonger aderen, - uit welke aan den dag werd gebracht, - wat voordezen begraven hield de nacht. - Hoe menig nieuw gedacht! - Welke woorden vol kracht, - macht - en pracht! - Welke schitterende geestesstraling, - welke vervenrijke beeldenmaling! - Rijmen als rozenknoppen - proza als honigdoppen! - Wat vindt gij bij de ouden, - zoo gij ze bij het licht wilt houden? - Afgeregende verven, - afgedorschte gerven (1), - ledige scherven! - Volgens de geschichte gaan zij voor, - niet om hunne gedichten staan zij voor. - Sta toch niet de ouden dom voor, - al gaan ze in ouderdom voor! - De lesten - zijn dikwijls de besten; - en er is een man, - die het bewijzen kan: - die, waar hij opdaagt, - behaagt; - waar men hem uitdaagt, - verslaagt; - die slaagt, - waar hij waagt; - die, waar hij speelt, - alle smarten heelt, - alle harten streelt, - en steelt; - die, waar hij zingt, - dwingt - en doordringt - al wat hem omringt! - Wat hij maakt, - vermaakt; - wat hij begint, - wint; - wat hij smukt, - gelukt; - wat hij dicht, - verlicht; - wat hij roemt, - bloemt; - wat hij blaamt, - is ontfaamd; - wat hij tegenspreekt, - breekt; - wat hij aanvalt, - valt; - wat hij het leven geeft, - leeft; - wie tegen hem geschreven heeft, - sneeft;

{==43==} {>>pagina-aanduiding<<}
- die, waar hij lang is, - gelijk eenes strooms gang is, - en, waar kort, - een waterval wordt!’ -
Toen opende de kanselarijoverste, die daar stond - als woordvoerder, den mond - en vroeg: ‘Wie is dat nieuwe wereldwonder, - die woorden-oorlogsdonder?’ -
De oude antwoordde: ‘Die dat kan, ken ik; - want de man ben ik: - vraag mij uit, ik sta voor den gerechte; - daag mij uit, ik ben veerdig ten gevechte!’ -
De andere sprak: ‘Hoor du! In onzen lande koopt men geene uilen veur valken, - noch rietstaven veur balken; - een ezel kan wel snorkend balken, - maar geen snoevende ezel zal ons verschalken; - wij kennen leeuwengebrul bij hondengeblaf, - en koren bij kaf; - wij onderscheiden glas van edelen steenen, - en stelten van hoogen beenen. - Wie zich boven de anderen wil verheffen, - dien zullen het eerst de pijlen treffen; - smijt het zand niet naar omhoog, - of krijt niet, als het dij valt in het oog; - waar men, in den eerste, vriendenraad niet aannam, - is het, dat, ten leste, vijandenspot aankwam.’ -

Doch de oude sprak: ‘Een man kent zijn hemde - beter dan eenige vremde.’ - Dan beraadslaagden zij onder elkander, - en sloegen raad met malkander, - in welk proefvuur zij zouden brengen den Salamander. -

Een riep: ‘Hier! ik leg - hem eenen steen in den weg; - ik heb eene noot die hij niet kraken zal, - een brokjen dat hem niet smaken zal: -

{==44==} {>>pagina-aanduiding<<}
laat hem maar knauwen om het doorteslikken, - hij moet er door verstikken!’ - En het gezelschap gaf hem het bevelschap, - of kommandantschap, - over de verzamelde manschap; - opdat men, in dezen wonderen krijge, - den vijand ten onderen krijge.

Hij zegde tot den oude: ‘Laat mij vertellen - wat mij kwam kwellen. - Ik leefde, verre van hier - in plezier, - noest en nijverig als de mier, - en vond, daar klein mijn gezin was, - dat groot genoeg mijn gewin was; - doch, als nu vergrootte het getal kleine gasten, - die niet hielden van vasten, - kisten en kasten - ontlastten; - en mij met zorg overlastten, - kon ik niet meer huishouden, - noch het in mijnen huize houden, - en ik verliet mijn huishouden. - Ik bleef geen trage nadeeldrager - maar werd een rassche voordeelbejager. - Mijn blik verhief zich tot den bestierder dezes lands - een vierder des verstands - en door mijne redekunst - vond ik bij hem gunst, - beschutting - en onderstutting. - Mijn geluk viel niet in duigen, - mijn moed kon niet buigen, - ofschoon, door een gebrek in de spraakwerktuigen, - zoo als dijne ooren het getuigen, - de R is eene klippe, - op welke breekt de stroom mijner lippen. - Nu, zat gedrenkt van zijnen genaderegen - en bekommerd om kinderen en gade wege, - heb ik getracht hem te bewegen, - ben ik biddend voor hem neêrgezegen, - dat hij mij liete gaan met zijnen zegen. - Doch hij sprak daartegen: ‘Du blijfs in mijnen vertrekken, - du zals niet vertrekken; - ik aanhoor dijne rede niet, - verhoor dijne bede niet, - du scheids in vrede niet; - du

{==45==} {>>pagina-aanduiding<<}
zals geen ros om te rijden - beschrijden; - ik verklaar dij, dat er niet te denken is, - aan geschenken ter gedenkenis; - noch te trachten naar gedachtenis, - zoolang de zaak uitgedacht en is - en deze taak volbracht en is: - du zals mij schriftelik overleggen - en mondelings voorzeggen - dijn verzoek zoo wel ontvouwd, - zoo wel gebouwd, - waar zin en spreuk zijn zoo wel gehouwd, - dat het met welgevallen wordt aanschouwd; - en nergens zal er de klippe uitsteken, - de letter die du niet kans uitspreken.’ -
‘Nu heb ik mij vermoeid een jaar lang - en het werk is niet gegroeid een haar lang; - mijne zaken loopen immer krommer, - mijnen zinnen worden immer dommer, - mijn verstand steeds stommer; - mij overstroomt eene zee van kommer. - Ook de diep geleerden, - de hoogvereerden, - schokschouderen, schudden den kop - en geven zich op. - Zoo du de man bist, gelijk du roems, - en is dijn gaarde, zooals du hem bloems; - dijn licht geene oogenverblinding, - bewijs door ondervinding - de macht dijner vinding: - opdat de waarheid zij gebleken, - bekrachtig dijne zending door een teeken!’ -
De andere zegde: ‘De visch is in dijne fuik gezwommen, - ter bronne is dijne kruik gekommen; - dijn peerd tot zijnen beslager, - dijn zweerd tot zijnen vager!’ -
Daarop zat hij een oogenblik gebogen - ingetogen, - verzamelde zijn vermogen - tot het water was samengevloten - en de melk in den uier geschoten. - Dan riep hij: ‘Schudt het inktvat, - dat men de pen flink vatt’ - opdat - zij brenge het zwarte nat - rad - op het witte blad - en schrijf:
‘Mildheid is dijne deugd; - eeuwig jong zij dijne

{==46==} {>>pagina-aanduiding<<}
jeugd! - Hebzucht moet men schandvlekken; - de oogen dijnes benijdenden moet het zand dekken! - Edele handen geven in ellenden, - onedele ziet men met ledige handen wegzenden; - den gevende smukt - wat den ontvangende begelukt, - en het goud, om welk men dank weet, - is wel besteed. - ‘Hoe fel - de wel - afvliete langs buiten - zij zal zich van binnen niet sluiten. - Des zonnelichts vloed - doet - ons, schepselen, goed, - is de glans des Heelalles - geeft ons alles; - doch ontneemt, hoe hij ook vliet', - den hemel nooit iet. -

Hij heeft een edel gemoed, - die den gasten zijn huis open doet, - die den havelooze schut, - den wankende stut, - den slapende dekt, - den vluchteling wekt. -

Zoo lang de gast wil wijlen, - doet hem niet ijlen; - noch wijlen - als hij wil ijlen; - laat hem gaan met tesch en stave, - geeft hem lessching en gave: - zoo zij dijn paleis met lust bewoond, - met des geluks bezoeken beloond, - gemeden van des ongeluks voet - en van aankloppenden leede behoed! - Dijne zaal zij zoel, - dijne schaal zij koel, - dijne kussens zacht - als zwanenvacht! - Dat de wilde wind dijnen wimpel niet valle aan; - dat dijne geluksplaneet nooit bleek moge staan; - dat dijne zonne niet taan' - dat eeuwig wasse dijne maan! - Dijne lampenwiek zij van olie zat, - en van wenschenvoldoening dijn ooge nat! -

Wat du beschouws, bloeie - en stoeie; - wat du behouds, blijve - en beklijve; - wien du stuts, duchte niet; - wien du beschuts, vluchte

{==47==} {>>pagina-aanduiding<<}
niet; - wees geliefd in dijne Staten, - en geloofd van des vijands soldaten: - met macht schikkende, - bedacht wikkende, - met ontzach blikkende; - onbillikheid klemmend, - moedwilligheid temmend; - dijn staf zij weidende - dijne vlag ten zege leidende! -

Dij smeekt hij, wiens mond, - wiens adem sloot met dijnen bevele eenen bond, - wiens voet stond, als du hem steldes, - wiens moed viel, als du hem veldes. - Dijne zonne heeft zijnen nacht doen wijken, - zijne wonne zal dijne macht doen blijken! - Du naams aan zijnes lofs huldiging - met zijnes stamelens ontschuldiging; - dijne aanwezigheid was zijn staat- - siegewaad; - dijne genegenheid zijn halskleinood - of boot (1). - Wat dij beviel - was zijne ziel; - wat dijne stem gebood, - zijn leven of dood. - In dijnen dienst is besneeuwd zijn hoofd - zijns oogen glans is uitgedoofd - en hem tiegt (2) een lust - uit dijnen lusthove tot zijne woeste kust; - uit den genadelichte, dat hem ontvlamde, - tot de gemeene schaduwe uit welke hij stamde; - uit welke een landwind hem tegenzingt - en een heimweeklank hem tegenklinkt; - in welke zijn huis staat ongebouwd, - zijn zoon is ongehouwd, - zijn veld onbezaaid, - zijn oogst ongemaaid, - zijn gezin inwendig - ellendig - en uitwendig - schendig (3). - Zoo laat dan gaan den dankbiedende, - zijnen gelukke ontvliedende! - Houd niet de ziel, die zoo lang is gebleven - en thans dij wil begeven, - kwel niet met

{==48==} {>>pagina-aanduiding<<}
weldaden, die mij schaden! - Laat mij op mijnes stammes daken - den glans dijnes paleizes doen blaken! - Dat dijn lof, gelijk in deze Halle, - in de eenzame woestenij schalle! - God aanschouwe dij met welgevallen - en zijn zegen zij ons allen!’ -
Zoo sloot hij het schrift; - men liet vallen de stift. - Het woord in den monde zijner berispers sliep, - zijnes bijvals gemurmel liep - door de vergadering, en zij riep: - ‘Op welken berge is dijn stam ontsproten? - uit welke dalen komt dijn stroom gevloten? - uit welken koker is dijn pijl geschoten? -
Dan hief hij aan:

{== afbeelding 
	
==} {>>afbeelding<<}
    


‘Van Ghassans (1) wortel ben ik geboren, 
Mij werd tot woning Seroeg beschoren. 
Een huis, der zonne gelijk in glans, 
Een aardsche hemel met gouden toren. 
O welk een leven heb ik geleefd, 
O welk een Eden heb ik verloren, 
Waar ik met lusten gewandeld heb 
In most der jeugd mij geheel versmorend! 
Des welbehagens gewaad gesleept 
Door gaarden, dicht als het haar des Mooren, 
Die geurden lieflik op mijnen wenk, 
Die op mijn lachen in bloemen gloorden! 
O hadde kommer tot dooden macht 
Dit hert moest doodelik hij doorboren. 
En liet geluk zich terug bezweren 
Mijn zuchten had het terug bezworen, 
De dood is beter veur eenen man 
Dan zoo te leven, als vee geschoren, 

{==49==} {>>pagina-aanduiding<<}

Mij stuurt de smaad als een neuzering! 
De zijde bloedt me van 's Noodlots sporen. 
Verkeerde wereld! Den eedlen leeuwe, 
Hyenen plukken hem maan en ooren! 
Och! ware niet het geluk een gek, 
Het zou met gunst niet beschenken doren (1)! 
Verdeelde ' t kleêren naar mannenweerde 
Dan ware ik heden niet halfbevroren.’ 


Nu had de roem - zijner proevebloem - zoo toegenomen, - dat hij tot des bestierders oor was gekomen, - die gebood hem met goud te vullen den mond, - en hem aanbood in zijnen dienst te treden terstond. - Doch hij verkoos zich met het geschenk te vergenoegen, - en wilde het ambt er niet bijvoegen.

De verteller spreekt: Ik, uit ouder vriendenplicht, - als ik zoo zag dagen zijn gelukslicht, - en hem staan zag voor den eeregraad, - gaf hem den raad - te volgen den roep tot eer en staat. - Luid wilde ik verkondigen tot welken edelen stam hij behoorde, - en hoe zijn geest evenaarde zijne geboorte. - Doch hij deed teeken - dat ik niet zoude spreken, - maar het zweerd in de scheede steken. -
- Als hij met zijnen buit was afgetogen - en met zijner vangst opgevlogen, - met reden - tevreden; - volgde ik hem na, om uitlegging te vragen, - waarom hij de aanstelling had afgeslagen? - Hij loech stil, - en zong met getril, rollekens - en krollekens:

{==50==} {>>pagina-aanduiding<<}


‘In den stal gesteld te zijn is beter 
Dan dat men op Statenstoel dij stelle. 
Zoo onzeker is men daar gezeten 
Als op het beweeglik zand der welle: 
Knecht te zijn bij heeren is bezwaarlik; 
Doch ze zijn gevaarlik den gezelle. 
Wankelmoedig zijn de heeren allen, 
Wat zij snellik vatten, valt er snelle. 
Bouwt de heer een huis, hij breekt den dorpel; 
Plant hij boomen, 't is om ze te vellen. 
Beter dat du zwerfs in woestenijen, 
Of dij houds verscholen in der celle, 
Dan te droomen van der hoogheid, wen 
Naakt dij wekt des morgens schelle!’ 





{==51==} {>>pagina-aanduiding<<}

Vijfde makame.


Naald en Kam. (1)


Hareth-Ben-Hemmam vertelt.

Het zeldzaamste, dat ik op mijnen reizen bespeurde, - was hetgeen in Mearret-el-Noman gebeurde, - toen voor den rechter daar - kwam een vechtend paar: - een oude, met stompen tanden - en een jongen, met flikkerenden oogen en niet lompen handen. -
De oude sprak: ‘Dale hier Godes genâ, die - behoudt en behoedt den Kadi! - Dat hij recht spreke, - onrecht wreke, - zich recht gedrage - en het recht schrage - veur die het recht vragen! - Want, dat de waarheid - om heure raarheid - in het bezwaar leit, - door der menschen staarheid (2), - die blind zijn veur hare klaarheid, - is een zwaar feit, - eene naarheid, - door de ondervinding bewaarheid; - maar, zoo het kromme recht werd, - het goede

{==52==} {>>pagina-aanduiding<<}
slecht werd, - het onechte echt werd; - zoo het onrecht voor den gerechte recht werd... - dat echter - ware slechter, - o rechter! -
Ik had eene fijne, reine, - allerliefste kleine, - gladde, slanke, - nette, blanke, - aardige, - vaardige, - flinke, spitsige, - doch niet bitsige, - eene vinnige, - aanminnige - meid, - sterk, veur alle werk bereid; - een lustig, lief maatjen, - dat zich leiden liet met eenen draadjen; - sierlik, - manierlik, - bestendig - behendig, - uit en in glippende, - hier en daar wippende, - alles met vlijt bestrikkende, - en op korten tijd schikkende, - die alles spaarde, - vergaarde, - bewaarde; - nimmer miste, - niets verkwistte; - overal stak en stikte, - bij welker nooit brak, wat ze flikte. -
Was haar hert van staal, - dat reken ik niet veur eene faal; - zooveel te wijzer - was heur boezem zoo koud als ijzer! -
Zij was steeds nederig, tevreden, - al voerde ze stekelige reden; - ofschoon ze veur niemand wilde buigen, - moet ik harer gevoegzaamheid getuigen; - en, was ze scherptandig als een slangsken, - stil en vroom was ze als een gansken. - Zij was beschikt om slechts over zijde - te glijden - en langs bloemenboorden te rijden; - doch zij vergenoegde zich bescheiden - op mijner armoede kaler heide: - naakt bleef ze om veur naakten kleederen te bereiden; - doch, wanneer ze toog door het dorre land, - volgde haar een lange sleep te allen kant! -
Deze jongeling heeft ze mij verzocht, - en ik heb ze

{==53==} {>>pagina-aanduiding<<}
hem gebrocht, - niet geleverd of verkocht, - maar geleend, opdat ze hem dienen mocht. - Hij moest ze bewaren, - heure zwakheid sparen, - en, door grilligheid, - hare gewilligheid - niet aanzoeken tot onbillikheid; - ze niet inspannen boven heure krachten, - noch in eenig werk trachten - haar te misbruiken, of te verkrachten. -
Hij brengt ze heden maar weder, - nu ligt ze versleten daar neder... - en de vergoeding, welke hij mij biedt, - herstelt mijne schade niet.’ -
De jongeling sprak: ‘Wat de oude verkondt, - is gegrond; - maar ik moet mij te recht beklagen: - zij heeft zich slecht gedragen. - Nauwreliks had ik haar aangeroerd, - of ze werd door gramschap vervoerd; - ze beet mij verwoed, - en likte mijn bloed! -
Van mijnen kant - stelde ik hem ter hand - een kostelik pand: - een sterk knaapjen, - stug en vlug als een aapjen, - met leden fijn, rank - en slank, - als elpenbeen zoo blank! - De rekel, - met tanden scherp als eene hekel, - had tegen ieder eenen ekel (1), - elkeen vloog hij in het haar. - Hij kende noch vrees noch vaar (2): - jongen wilde hij bij den lokken rukken, - ouden, den baard plukken. - Hij hield van smukken, - poetsen en sieren, - wilde door wouden loopen en zwieren - en was niet eens bang den weg te verlieren; - hij brak door dun en dik, - strop en strik - droog en nat - en wat hem tegenstreefde streek hij plat. - Die

{==54==} {>>pagina-aanduiding<<}
verzuimden - alles uit zijnen weg te ruimen, - lieten er zeker van hunnen pluimen. -
Dien gaf ik ten onderpand den oude; - maar hij heeft hem niet wel behouden; - ik weet niet wat de jongen heeft verbroken, - bestoken, - missproken... - hij heeft hem eenen tand uitgebroken.’ -
Dan sprak de Kadi: ‘Legt de zaak beter uit, - of trekt de zaal weder uit!’ -
De jongeling sprong - op, en zong, - dat het klonk: - (1)

‘Eene naald, versleten, afgestompt, 
Zwart beroest, veur niets meer goed, 'ne krukke, 
Leende hij tot slechter kleêren beternis, 
Dat zij oude lappen weder smukke. 
Brak zij van gebreklikheid, is dit wel grond, 
Dat 'ne braakbeschuldiging mij drukke? 
Doch hij hield daarom ook in beslag 
Mijnen kam, 't onmisbaarste aller stukken. 
Door des ouden vuige gierigheid 
Moet mijn jeugdig hoofd in vuilnis bukken. 
Tot den toppe rees bij mij de nood, 
Die van dij verlichting hoopt in drukke!’ 


De Kadi zegde tot den oude: - ‘Wat dunkt dij van hem, die zijne zaak zoo wel ontvouwde? - Waarom geefs du niet weder wat hij dij toevertrouwde? - Kom uit, zonder omweg of wederhouden!’ -
En deze, zeer aangedaan, - bleef staan - en hief aan: -

{==55==} {>>pagina-aanduiding<<}


‘Bij der bedevaart! en bij den Cheif Mina (1) 
Waar der vromen dapper leger Satan steenigt! 
Ware het geluk mij mild, ik hadde wel 
Mijnes vijands leed met edelmoed gelenigd. 
Hadde ik geld genoeg veur eene nieuwe naald, 
Seffens waren kam en meester weêr vereenigd. 
Doch van 's Noodlots boge vliegt er pijl op pijl, 
Treft er één, men vliedt de plaats, waar het ze heenricht. 
Beide, welke hier als pleiters voor dij staan, 
Kwetste en sloeg in dieper armoê neder één schicht: 
Uit gebrek kan hij zijn pand niet lossen, ik 
Moet uit mangel houden wat in pand van leen ligt. 
Deze knoop des toevals zij dij voorgelegd, 
Maak hem zachtjens los, dat ons geschil in twee'n ligt.’ 


Als de Kadi dat woord - had gehoord, - was hij gansch ontroerd; - en, door begoocheling vervoerd, - smeet hij aan het paar - eenen Dinaar (2). - Maar de oude klampte hem als een arend,- als een wolf het schaap, dat hij narent, - en hem wel bewarend, - zegde hij den knape: - ‘Nu kans du de rest oprapen; - de eene helft is mijn aandeel in den schat, - de andere heb ik in

{==56==} {>>pagina-aanduiding<<}
dijner plaats gevat, - ter vergoeding mijner gebrokene waar: - dat komt mij toe, niet waar? -
Haal nu dijnen kam, - ik wil van dij niets, nu ik het mijne nam: - gave God, dat elk maar het zijne nam!’ -
Daar stond de knaap als een verkocht lam, - half droef, - half gram. - Doch de Kadi, die reeds zijn geld bekloeg, - had nog medelijden genoeg, - dat hij, den jongen ten trooste, - twee munten wierp, niet van de grootste. - Dan sprak hij: ‘Gaat nu, en komt overeen; - slecht die slechte veede en gaat er over heen! - Het zoude hoogst onzedig worden, - het kan niet verdedigd worden, - moest des rechters kasse door de partijen geledigd worden!’ -
Daarop gingen zij, stil en zacht, - eens van gedacht, - met malkander in eendracht, - hoog prijzende des rechters goedigheid, - zijne edel- en groot-moedigheid. -
Hij echter, was niet van der smerte genezen, - dat hem een Dinaar was van den herte gerezen.- Hij steende droevig, - weende overvloedig, - kuchte als of hem de borst vol dolken stak, - en zuchtte, wanneer hij tot zijnen gevolge sprak: - ‘Het pijnt mij, - want het schijnt mij, - dat beide, welke wij hier verwezen, - niet twee partijen, maar ééne en twee bedriegers wezen. - Wie zal mij een licht doen stralen, - om in het duister hunnes geheims te dalen?’ -
Dan zegde zijn opperspeurhond, - die aan der deur stond: - ‘Wat niet te ontduiken is, - is eigene getuigenis; - er is geene betere herkenning - dan

{==57==} {>>pagina-aanduiding<<}
eigene bekenning - en erkenning; - geene betere opklaring, - dan eigene verklaring; - want eerst bij eigener openbaring - ziet men de zaak klaar in!’ -
Daar werd een diefleider, - dievenschrikverspreider, - gelast - hen verrascht - te bespringen - en tot terugkeer te dwingen. - Als zij nu daar stonden voor den gerichte, - sprak de Kadi, met ernstigen gezichte: - ‘Wilt nu mij geene leugens opdisschen - of in troebel water visschen; - ik kan mij wel eenmaal vergissen, - maar de olie komt boven, dat kan niet missen! - Spreekt uw hert recht uit, - of anders valt het veur u slecht uit.’ -
De jongen deinsde terugge, - maar de oude sprak vlugge:

‘Ik ben de Seroeger (1), en dit is mijn zoon. 
De welp is, bij leeuwen, al vroeg gelijk de ouwe. 
In heel onzen boedel is naalde noch kam, 
In gansch onzer keuken, te knauwen noch kouwen. 
Der armoede kommer, het puin des gebreks, 
Besteden wij kunstig, om verzen te bouwen. 
Wij lokken de gift uit geslotener hand, 
Zoowel als uit opener, hoe ze mocht houën. 
Wij ruilen bedruiling met lust, veur wat geld, 
Dat zelfs den bedruilde de ruil niet berouwe. 

{==58==} {>>pagina-aanduiding<<}

En hij, die als wij, door den nood wordt gestuwd, 
En vreest niet, gevaar in het aanzicht te schouwen. 
De dood is het eind der elenden, - en treft 
Zij heden, dan zal ik veur morgen niet grouwen.’ 


De rechter riep: ‘God zegene den geur van dijner redenen balsem! - Heil dij, ware dijn verstand niet gedoopt in des bedrogs bitteren alsem! - Ik zal mij veur dij bewaren, - bewaar dijn zelven veur gevaren. - Laat nu de rechters in vrede, - beroer niet het zweerd, dat rust in der scheede; - de meeste kunnen spotternij niet verdragen, - en du zouds dijne fopperij diep beklagen! - Peins op dijn tijdelik en eeuwig verderven, - du moets eens sterven, - poog eerlik goed te verwerven!’ -
Dat beloofde de oude neêrgebogen luid; - hij ging, en de schelmschheid straalde zijnen oogen uit.



{==59==} {>>pagina-aanduiding<<}

Zesde makame.


De Grafrede. (1)


Hareth-Ben-Hemmam bericht.

Ik bemerkte, toen ik met mijnen wandelstave - kwam te Sawe (2), - in mij hartenhooveerdigheid - en harde onboetveerdigheid; - en ik volgde den raad des besten aller raderen (3), - welke daartegen aanprijst de graven te naderen. -
Gekomen ter plaatse, waar men de lijken herbergt - en de beenderen bergt, - om mijn hart te genezen van verstoktheid, - en mijne zinnen van wereldscher verloktheid, - zag ik eene samenscholing rondom een graf, dat men groef, - en een

{==60==} {>>pagina-aanduiding<<}
lijk nevens der groef. - Ik ging er bij, mijn einde overdenkende, - en tranen den aflijvigen mijnes stammes schenkende. -
Als men nu het lijk gezonken had, - en de terp (1) onze tranen gedronken had, - besteeg een Scheik, met pelgrimstasch en stave, - eene hoogte bij den grave, - zijn hoofd met den mantel omhullende, - met iever vervuld, en met eerbied vervullende: -
‘Ziet, en han lelt er naar, o gij handelenden! - Wendt u om, gij zorgeloos wandelenden! - Recht uwe maat, gij vermetenen, - recht u op, gij vergetenen! - Wat gaat u over? Voelt gij geene droefheid, - als uw vriend in der groef leit? - Laat gij hem in der smert gevangenis (2), - zonder dat uw hert bevangen is? - Ontwaakt in uwen gemoederen nog een korte kommer niet, - als gij eenen uwer broederen in des langen sluimers lommer ziet? - Ademt gij zonder beven den grafgeur, - en schouwt gij, zonder schroom, in de kloof, die u van hem afscheurt? - Vergeet gij die u zijn voorgegaan - en weet gij niet, dat gij hen na moet gaan? - Dient u niet ten voorbeelde - het lot van hem, die eens uw na en voor deelde, - en misschien even lichtzinnig als gij oordeelde? - Vermaant u niet het verlies eens levensgenoots - ter bewaking uws levensboots?

{==61==} {>>pagina-aanduiding<<}
- wie is uw loods? - Ontwijkt gij steeds de branding des noods - en de stranding des doods? -
‘Doch uw oog kan geene weenende oogen aanschouwen, - uw oor mag niet hooren de klagende vrouwen. (1) -
Gij houdt het lijkkleed, - en denkt op een rijk kleed, - of een nieuw rijkleed. - Gij vergezelt de kist, - en peist op uwe geldkist; - gij legt den doode ter ruste neêr, - en in uwen zinne woelt bedrog, en lust naar meer. - Gij laat zijn aandenken, met zijnen lijke, der bederfenis, - en hunkert naar zijne erfenis; - uwen gezel leidt gij den stommen worme ten male - en gij brast, bij luitenklanke en gerinkel der schale! -
Schaamt u, dat gij eerder vergeten kunt - het verlies eenes vriends, dan het verlies eener munt! - Gij maakt meer beklag, valt er een pot in scherven, - dan bij eens menschen sterven. - Gij denkt: een sterfgeval - is een erfgeval; - en stapt tusschen gravenreien, - trotsch als tusschen slavenreien; - lacht bij schedel en gebeente - als loegen op u edele gesteenten; - wandelt in der dooden rusthove, - als in eenen lusthove, - en peinst niet eens op de doodspijn - en der dooden pijn (2)!
Als haddet gij iemand op wacht gesteld, - die u de overkomst des vaarmans meldt; - als waart gij gereed ter reize, ter gevaarlike, - ter wor-
{==62==} {>>pagina-aanduiding<<}
steling, ter vervaarlike, - ter rekening, ter bezwaarlike; - als waren uwe brieven in orde, - tegen dat het noodlot uwe schuld invordert! - Hebt gij iemand ten borge, - die zich veur u laat worgen? - eenen bezweerder - tegen den Ouden Verteerder? -
Neen! niets dan dwaasheid is uw waan, - en de oogen zullen u eerst open gaan, - als uwe oogen veur immer worden toegedaan!’ -
Dan hief hij plots aan (1): -

‘Gij, die u roemt verstandig, 
Hoe lang rent gij losbandig 
Weg van des Heeren wegen, 
In uwen gekkenloop? 
 
Verachtend zijne leering, 
Uitstellend de bekeering, 
Den last der plicht afschuddend 
Met roekeloozer hoop? 
 
Vermaant u niet de bare, 
De snelle vlucht der jaren, 
En 't grijzen uwer haren? 
Of is uw oor gansch doof? 

{==63==} {>>pagina-aanduiding<<}

Terwijl gij plant en zaaiet, 
Ziet gij den bleeken maaier 
Rond u de zeisen zwaaien 
En siddert niet als loof? 
 
Gezoogd door dwaze meiden, 
Als lustenband u leidde 
Verloren in der heide, 
Wordt gij des doodes roof! 
 
Gij hoort des leeuwen brullen 
Wiens muil men nooit zal vullen... 
Gij vult, in waan u hullend, 
Uw lijf met wijn en ooft. 
 
Gij gaat, als lage biggen, 
In slijk en modder liggen; 
Treft een van 's Heeren schichten, 
Dan schreeuwt ge luid en hoog! 
 
Veur waarheid een verstooter, 
Veur maning trotsch een hoorder, 
Gereed met den bekoorder 
Te sluiten elken koop; 
 
Hoe lang nog wilt gij stroopen 
U leed des herten koopen, 
Te zamen scharren hoopen 
Tot men u schart te hoop? 
 
Hoe lang u zelven lorren (1), 
Als nachtgevogelt korren, 
Als avondtorren snorren 
In elker donkre kloof? 
 
Hoe lang in wrevel pruilen, 
De ziel veur geld verruilen, 
Hoe lang uw hert bevuilen 
Met muffen zondensmook? 
 

{==64==} {>>pagina-aanduiding<<}

Hoe lange duurt uw wanen? 
Eens zal het licht u stralen; 
Dan weent gij heete tranen, 
En zucht gij vlammenrook! 
 
Mij is het, of ik zage 
Hoe elk der aderslagen 
U meer het graf doet naken; 
Maar toch niet breekt uw hoofd! 
 
Daar zal uw lijf zich strekken; 
Daar zal u niemand wekken; 
Daar zal de worm u lekken, 
Tot gij in asch verdroogt. 
 
U doet een zweerd reeds bukken: 
En ziet niet meer terugge, 
Want hier, hier staat de brugge (1)).... 
Daarover gaat uw loop! 
 
Dan zijt gij in de velden, 
Waar geld niet meer kan gelden, 
Daar weert geen schild des helden 
Den pijl die naar u vloog! 
 
Maakt u gereed bij tijde! 
Dan zullen voor u strijden 
De deugd, uw lijfkastijden, 
Gebeden en geloof! 
 
Besteedt in ruimer mate 
Het goed tot uwen bate 
Met vromen te verzaden; 
Zoo wordt u niets ontroofd. 
 
Wilt alle zwakken stutten, 
Veur dorstigen water putten, 
De naakten steeds beschutten, 
Weest elker weeze een voogd! 
 

{==65==} {>>pagina-aanduiding<<}

Zijt goed veur alle goeden; 
Veur woedenden niet woedend, 
En, wiegt, in overmoede, 
Bij voorspoed niet het hoofd! 
 
Vaart niet in hooge spheren; 
Houdt in uw eerbegeeren: 
Het graf zal u verteren, 
Dat allen roem verdooft! 
 
Geeft, geeft ten troost der schamelen; 
Wilt niet veur roest verzamelen; 
Want, eer de vorst zal naderen, 
O schaduw, valt uw loof! 
 
O stapelt of en legt niet; 
O weigert noch ontzegt niet; 
Dan dwaalt gij naar den weg niet, 
Die leidt ter hellekloof! 
 
Wilt als uw Schepper handelen: 
Doet wel in uwen wandelen, 
Dan zal uw goed veranderen 
In zegen, dien niets rooft! 
 
Ach! of zich elk gewende 
Te geven aan elende! 
Dan gaf men, in den ende, 
De ziel gemaklik ook! 
 
Ik heb u nu gegeven 
De leer; wilt er naar leven 
En veur den dood niet beven: 
Heil hem, die mij gelooft!’ 


Den slak hij de handen uit en ging rond, - bij den geloovigen, waar hij menigen penning vond; - en, als de giften werden raar, - groette hij en ging vandaar. -
Zijner aanspraak rijke zwierigheid - en vierig-
{==66==} {>>pagina-aanduiding<<}
heid, - ontstak mijne nieuwsgierigheid: - ik volgde hem op den voet, - tot buiten der menschen samenvloed; - daar trok ik, om hem stil te houën, - hem bij zijnes mantels vouwen. - Hij wendde zich om, dienstveerdig - en weerdig; - en scheen tot het aannemen eenes geschenks veerdig. - Maar ik zag, dat het Aboe Zeid was, - en het pijnde mij, dat zooveel ernstigs door hem gezeid was. - Ik riep:

‘O Aboe Zeid! hoe lange 
Wils du nog zijn de slange, 
Die, huid met huid vervangend, 
Steeds loert op nieuwen roof?’ 


Hij, echter, antwoordde, niet bange - maar onbevangen: -

‘Wil slechts op God betrouwen, 
Des predikers woord onthouën; 
- Hem onder de kappe te schouwen 
Is ongeoreloofd!’ 


Dan liet hij mij staan, bedropen, - en ging, waar hem de wereld stond open. -



{==67==} {>>pagina-aanduiding<<}

Zevende makame.


De Smeekbrief (1)


Hareth-Ben-Hemmam Beright:

Ik ging zoeken in Ehwas (2), - wat niet te vinden in mijner steê was; - doch, ik werd daar geen lekkerbek, - maar leed er gebrek; -er viel mij geene suikerklont - in den mond; - maar mij doorrilde - der armoede koorts, die mij drilde, - meer dan ik wilde. -
Nadat ik daar, als niemands gast, - en mij zelven tot last, - had gevast, - van vermoeienis nêergematst, - van rusten afgemat en vermast (3); - kon ik niet meer mijn verlangen beteugelen, - en ik besloot de hangende vleugelen - uit te slaan - en op buit te gaan, - want het was

{==68==} {>>pagina-aanduiding<<}
niet meer uit te staan. - Ik nam, met den koelen blikke eens diepen haters, - afscheid van der bronne ondiepes waters; - ik verliet zonder dank - den bak zonder drank, - de druivelooze rank; - dorstende naar mildere schenkers - en drenkers - en wenschende de streek naar alle henkers (1). -
Als ik twee dagreizen verre was geraakt, - en mijne tweede nachtvaart had gestaakt, - verscheen mij eene tent, eene blinkende - en een vuur, een winkende; - ik vreesde niets boozes - en sprak, gelijk Mozes - als hij den struik zag branden zonder rook - of smook: - ‘Ik wil er bij, of men mijne fakkel ontsteke, - of mij de weg zij gebleken (2)!’ - En als ik de plaats had verkend, - bereikte ik de tent, - en zag er dienaren, geschikte en gereede, - in gestikten kleede; - ik blikte mede - op eenen oude, met kosteliken stoffen gesmukt, - die zat voor eenen borde, met vruchten versch geplukt. -.
Het scheen mij - tooverij, - hoe in deze woestenij, - des Paradijzes lekkernij - gekomen zij. - Ik bood mijnen groet, - en trok terug den schuwen voet. -
Doch hij, terwijl hij het hoofd boog neder, - en mijnen groet met eenen schooneren gaf weder (3), - sprak: ‘Kom in mijne have een weinig

{==69==} {>>pagina-aanduiding<<}
vertoeven, - du moets zoo lang loeven (1); - wils du niet het sap mijner vruchten proeven? - Laat ons den geest der samenspraak wekken, - wil dij op mijne kussens strekken, - eer du zals vertrekken!’ -
Dan trad ik af, niet om te eten zijnen kostbaren kost, - maar om te zien, wat zijn geest baren kost; - en als nu het gesprek zijne fijnheid kennen deed, - en zijn mond zich bij het lachen spleet, - herkende ik Aboe Zeid, - aan zijne geestigheid, - den Reinaart, (2) - en aan zijne tanden, den onreinaard. -
Ik zuchtte van verwondering - luid ah! over den zonderling, - en tweeërlei was mijne vreugd; - ik was dubbel verheugd: - eerst, dat ik hem gezond - wedervond, - wiens spoor sinds lang voor mij verzwond; - dan, dat ik hem zag als edelman rijk, - dien ik verliet eenen bedelmanne gelijk. - Ik vergat, dat het lot mij verdrukte, - en dankte, dat het hem begelukte. - Dan vroeg ik: ‘Van waar? - en waar naar? - Hoe komt het, dat dijne munt zoo klinkend is, - en dijne weide zoo blinkend frisch?’ -
Hij sprak: ‘Mijn komen is van Toes - en mijn gang naar Soes; - de heerlikheid en glans, - nogtans, - in welke du mij zies tronen, - komt van de geesten, die in der wildernis woonen; - langs de

{==70==} {>>pagina-aanduiding<<}
wegen hunnes raads - vond ik de plaats, - waar ik den schat - heb gevonden en gevat.’ -
Ik riep: ‘Bij Allah! der schatten ader, - der schatten vader! - bist du geworden een schattenspader - of schattenrader? - Wils du mij niet voeren tot dijne Dsjinnen? (1) - want mij praamt de nood ook eenen schat te winnen!’ -
Doch hij: ‘Zet dit uit den zinnen! - De geesten zijn er geweest - en er blijft alleen de geest.’ -
Ik: ‘Zoo is het wel dijn geest, de ervaren - die spon der kunst garen - in welk des geluks wild is gevaren?’ - Hij loech: ‘Ja, dat was het middel.’ - Ik vroeg: ‘Welk was zijn titel?’ - Hij zegde: ‘De mond, de stomme, verhief - de stem, en riep ter hulp eenen smeekbrief.’ -
Dan bezwoer ik hem op alle tonen - dat hij mij den brief zoude toonen; - doch hij sprak: ‘Wil mij verschoonen, - ik kan dijnen wensch niet bekroonen, - zoo du niet, als ik, does, - en mij volgen wils naar Soes.’ -
Dan moest ik wel met hem rijden, - en ik bleef daar eene gansche maand aan zijner zijde; - terwijl hij mij met beloften leidde, - en met den beloofde beidde, - dewijl hij mijn hert veroverend, - mijn oor betooverend, - van dag tot dag mij aan den beginne hield, - alles uitkramende wat hij in den zinne hield, - doch steeds met zijnen smeekbrief in hield, - tot mij te eng werd de borst - en het geduld kreeg dorst; - tot ik

{==71==} {>>pagina-aanduiding<<}
riep: ‘Genoeg gerammeld veur dij; - genoeg gesammeld en getammeld veur mij! - Nu erken ik dijns bedrogs verleiding! - Morgen krast tusschen ons de Rave der Scheiding (1), - en ik vertrek met den schoenen van Honein (2)! -’

{==72==} {>>pagina-aanduiding<<}

Doch hij sprak: ‘O mein - geen erg, stel dit uit dijnen brein'! - Ik heb dij niet opgehouden, - om dij veur den fop te honden; - maar om dij te houden, - dij van kost en kleede te onderhouden, - en met den most der rede te onderhouden! - Is het dan bij mij zoo kwaad om zijn, - dat du er moets kwaad om zijn? - Doch, opdat du mijn leugenschouwen aanschouwes, - voortaan op mijner trouw vertrouwes, - op mijner belofte dijn gebouw bouwes, - zoo laat ik dij in de voorhalle - van eenen voorvalle; - dat de sluier er van voor valle, - en de gordijn des onderbrekens er niet voor valle! - Het is als een Elixir tot des gemoeds ontspanning - en verdient eene plaats in den Boeke der Uitspanning (1).’ -
Ik sprak: ‘God! hoe bist du zoo verschillig bevonden, - soms zoo kort gebonden, - soms zoo lang omwonden! - Hoe oneindig zijn dijne omstandigheden, - en hoe omstandig koms du ten einde heden!’ -
Dan vertelde hij: ‘Weet dat de bittere nooddruft - mij naar Toes deed zoeken de nooddruft. - Zoodat de rappe zwing - slap hing, - en mij geen pap op der nap hing, - maar mij menige lap van der kap hing. - Daar dreef mij de lichte kast, - tot zwaren schuldenlast - en voerde mij het lot, het hardnekkige, - tot eenen geloovige, eenen hardvrekkige.

{==73==} {>>pagina-aanduiding<<}
Ik hoopte intusschen af te zetten mijne waren (1) - en wist mij niet aan te zetten tot sparen; - wanneer het floers der verblinding scheurde, - ik de geldverzwinding bespeurde, - en ze door ondervinding betreurde. - De schuld was vervallen, - de eischer kwam mij overvallen, - zonder te luisteren, hoe mij het geluk was afgevallen, - hoe ik des nachts was aangevallen, - hoe mij de beurs was ontvallen, - en andere voorvallen, - gevallen, - en ongevallen, -
Hij wilde niet hooren van zwijgen - en sprak van krijgen; - toen ik sprak van zegelen en teekenen, - sprak hij van regelen en rekenen; - smeekte ik om verdaging en verlangenis (2), - hij dreeg met daging en gevangenis. - Hij liet mij maar aan klagen - en wilde mij aanklagen. -
Ik wist nochtans: er bestond geene genâ die - te vinden was voor den Kadi; - daar tegen was de Opperpoliciebestierder - een poëzie vierder; - en, om de zaak der hand eens lastigen te onttrekken, - en veur eenen lustige te trekken, vond ik goed de hand uit te strekken, - en mijnen betrekker den baard uit te trekken. -
Als hij nu kende de streeling mijner hand en mijns voets, - en mij sleurde voor den bevelhebber van Toes - zag ik terstond - dat ik voor mijnen gelukke stond. - Doch ik vreesde, dat woorden niet zouden nutten, - om mij tegen den beschuldiger te beschutten; - en, om zekerder des rechters

{==74==} {>>pagina-aanduiding<<}
hert te roeren, - besloot ik mijnen trek met der pen te voeren. -
Daarom, toen mijn vijand bulderde als een draak, - bleef ik stom voor zijnen gebraak, - beduidende met teekens en gebaren, - dat ik mij op papier zoude openbaren. -
Dan dacht de overste: hij winkt - om pen en inkt; - hij is van schrik verbleekt; - de spraak ontbreekt; - hij schijnt te smeeken, - dat het schrift veur hem zoude spreken; - en hij riep: ‘Verdedigen moet men zich om en weder, - beeft hem de tong, geeft hem de veder!’ - Als ik nu had mijn volle gerief, - schreef ik den volgenden brief: -
Stom is de getrouwheid; - stom de eerbied en schouwheid; - stom is de vrees, - stom is de wees; - stom maakt de armoede, die de ziel benauwt, - en de keel vernauwt, - die de borst beklemt, - en den adem stremt, - die in den mond het speeksel verdort, - en den tocht in de longen schort. -
Maar de milde hand - slaakt der tonge band; - maakt stom mijnen tierder en dover (1), - en niet stom zij haar vierder en lover! -

Heer des voorspoeds! Dijns benijders oogen moet de blindheid dekken! 
En het oor dat du bedreigs, o Machtige, zij doof van schrikken. 
Zulke hand zij lam, die tegen dij vermeet zich uit te strekken, 
En de mond zij stom die tegen dij een woordjen waagt te kikken! 



{==75==} {>>pagina-aanduiding<<}

Het oog der wereld is veur verdienste blind (1); - haar oor is veur bidden doof; - hare hand is om te geven lam; - en haar mond, om toe te zeggen, stom. -
Maar de rijkdom is een licht, dat zien de blinden; - een hemelgroet, dien hooren de dooven; - een steun, waaraan zich oprechten de lammen; - eene tooverroede, die bespraakt maakt de stommen. -

Blind is het oog, dat niet aanschouwt der zonne glans; 
Doch, dat niet glansen ziet het goud, is blind van schaamt'. 
Doof is het oor, dat niet den groet des liefsten merkt; 
Doch, dat niet hoort des zilvers klank, is doof beraamd. - 
Lam is de hand, die naar de vrienden zich niet strekt; 
Doch, wie den gulden niet getast, is lam gepraamd. 
Stom zij de mond, die niet des eedlen lof bezingt; 
Daar hem te loven tot mij, stomme, zelfs betaamt. 


Doch om Hem te loven, die door geene gunst des toevals verblind wordt; - door geene macht des misvals verlamd wordt; - door geenen roep des bijvals verdoofd wordt; - door geen geraas des afvals verstomd wordt;.... - daartoe is des geestes

{==76==} {>>pagina-aanduiding<<}
zienkracht blind; - der veder veerkracht lam; - der ingeving vattingskracht doof; - der dichtkunst scheppingskracht stom! -
Moge mijne blinde hoop wel uitvallen. - Moge mijn lam gedacht van eenen flinken gedichte bevallen. - Geve God mijnen dooven verstande goede invallen. - Moge mijne stomme bede dij bevallen! -

Stom werd in mijnes vaders huis de vreugde: 
Ik zei vaarwel dien schoonen Paradijze, stom. 
't Geluk, hoe ik of waar ik het bezwore, 
Bleef, riep ik luid of lize, (1) op alle wijze, stom. 
Tot nu het mij geleidde voor den Hooge, 
Voor welks gevreesd gezicht wordt alle wijze stom. 
De kunst, die om onweerdigen te loven 
Is luid, wordt, billik, tot des weerdigen prijze (2) stom. 
Doch om te roemen, die een lenteregen 
In mildheid is, zij niet een blad aan rijze stom. 
Om hem, wiens lach is zonneschijn, te danken, 
Zij niet één oog, één hert van jonge of grijze, stom. 
Mijn stift, du gaas voorbij de deugd van velen 
Met voorbedacht, opdat hun hoogmoed knijze, stom; 
Slechts éénen smeekend, die verhoor' dat zwijgen: 
Dat hij den stomme niet van zich verwijze stom. 
Die, als de weldaad hem den mond zal openen 
Niet zal verteren willen zijne spijze stom. 


- Als nu de Emir mijnen smeekbrief ontving, - en zijn blik met welgevallen over de regels ging, - wachtte hij niet mijne schuld te voldoen, - en mij van mijnen beschuldiger te ontdoen. - Dan

{==77==} {>>pagina-aanduiding<<}
moest ik mij laten kleeden in zijne gewaden, - en mij laten tellen onder zijne pronksieraden; - ik leefde van de vruchten zijnes booms, - zwemmende in den overvloed zijnes strooms, - mij hullende in zijde en goud, - wandelende in der lusten woud. - Ik zong intusschen mijner liederen dank - tot mij werden de vederen lang; - toen werd ik te leven dies moe, - en ik trok af, du zies hoe.’ -
Ik riep: ‘God geve dijner gelukszon bestendigheid!’ - Hij sprak: ‘Ik ken des geluks onbestendigheid. - De wereld bestaat uit vergankelikheid, - het stelligste goed is onafhankelikheid! - Doch wat kiest du veur gift, - het werk mijner stift, - of het tiende - van wat ik verdiende?’ - Ik antwoordde: ‘Ik heb den brief - het meest lief.’ - Hij zegde: ‘Ik acht het geld veur mijn beste gerief. - Ik geef liever duizend woorden uit, - dan eene enkele duit; - weet dat ik liever de beurs dan den mond sluit!’ -
Dan scheen hij beschaamd dat hij zijne woorden, - zijn schrift, niet met goud omboordde, - gelijk het behoorde, - en hij liet mij gaan, met eener dubbele maat van wonne; - met den brief, en eenen vollen emmer uit zijner bronne. -
Ik sprak tot afscheid: ‘God behoede dijnen adem! - In hem is de ziele van Hatem (1)! -

{==78==} {>>pagina-aanduiding<<}
Du bist een beter drenker in dorst dan Kaab Ben Mame (1)! - Wees nooit van verdriet gedrenkt of gekrenkt. Amen!’ -

Hij riep: ‘God vermeerdere dijnes geestes en dijnes lichaams voorraad; - dat du zijs als de Benu Forat, (2) - en als het water Forat (3)!’ -

Waarop ik vertrok met kisten en kasten - en hij bleef, om te verkwisten en te kwasten.



{==79==} {>>pagina-aanduiding<<}

Achtste makame.


Dr Nonne. (1)


Hareth-Ben-Hemmam spreekt:

In Schiras (2), waar ik eens wandelen voer, - vond ik een gezelschap als een perelensnoer, - dat elk, wie voorbijging, - als door begoocheling, - in zijnen kring - ving. -

Ik wilde verder, wisselde eenen groet; - maar onwillens stond mijn voet, - en ik zettede mij

{==80==} {>>pagina-aanduiding<<}
in de ronde, - om te zien of ik niet vonde - goud in hunnen mijnen - en gesteenten in hunnen schrijnen; - om te proeven den kaas hunnes rooms - en de vruchten hunnes booms. -
Ik vond den smaak - naar mijnen smaak: - de lieden waren uitgelezen; - wie bij hun mocht wezen - was van verdriet genezen. -
Terwijl we nu ons ververschten met schertsen, zoeter dan melk van druiven - en hoorden kwelen Ghazelen liefliker dan het kirren der duiven, - kwam tot ons een kaalgesmukte - in zijnen mantel gedrukte, - zijnen besten jaren ontrukte, - half gebukte, - die groette met wakkerer tonge - sierlik en ongedwongen. - Dan zat hij neder en sprak: ‘Behoede ons Godes genade - en voere ons ten rechten pade!’ -
Doch, hij werd gering geschat - omdat zijn kleed was beklad, - en met spot bespat - omdat de armoede keek door menig gat, - dat hij in den mantel had. - Men vergat - de spreuk dat - een nederig vat - somtijds een kostbaar nat - bevat. - De mensch kleedt zich in zijn verstand niet, - en de schoonste boeken hebben altijd den rijksten band niet. -
De sprekers prateden los en boud (1), - losten op hem hunne pijlen stout, - en hielden zijne Aloë (2)


{==81==} {>>pagina-aanduiding<<}

Hij echter, liet geen woordjen ontsnappen; - liet maar snappen - en klappen, - doch hield zich gedoken in zijner kappe; - tot hij gepeild had hunnes waters diep, - en gemeten hoeverre hun kluwen liep. -
Als hij nu hunnen schat had gewogen, - en beproefd de dracht hunnes bogen, - sprak hij:
‘Mijn volk! daar du, zonder het vat te ontbommen, - over den wijn wils grommen, - eer du kens zijnen smaak en geur, - ouderdom en kleur, - hebs du, door mijne lompen bedrogen, - mij de verdiende achting onttogen.’ -
Dan liet hij zijne bronne bobbelen - zonder hobbelen; - dan ving hij aan, te schieten der geestigheid fitse flitsen, - en der schranderheid bitse spitsen, - en te sprankelen der gedachten lichten - en der gedichten - bliksemschichten; - tot hij aller zinnen had betoverd, - en aller herten veroverd; - wanneer hij opstond, - zijn kleed opbond, - en zijnen doek vaster om den kop wond. -
Doch het gezelschap hield hem bij den zoom, - en wierp hem over dezen toom: -
‘Zielendwinger! - du reiktes ons den vinger, - onttrek ons dijne hand niet, - laat ons in Verlangens brand niet, - steek dijne schuit van kant niet - en laat ons, armen, aan land niet! - Wij kennen nu de schale dijnes eis, - toon ons wit en dojer, eer du gaas op reis, - voldoe onzen eisch, - en vertrek dan in peis!’ -
Hij stond verstomd als een versteende, - staarde strak en steende, - weifelde, weigerde, weende, - alsof hij treurde, - en diep wee hem ver-
{==82==} {>>pagina-aanduiding<<}
scheurde; - tot eenieder hem bekloeg, - tot elk hert van medelijden sloeg, - en naar de oorzaak zijner smert en lijden vroeg. -
De berichter dezer geschiedenis spreekt. Ik zag in hem Aboe Zeids handel - en wandel, - zijne gangen en wegen, - doen en plegen, - strikken en stropen (1), - knippen en knopen, - nesten en netten, - gezegden en zetten. - Ik beschouwde hem aandachtig: - en hij was het, waarachtig! -
Doch, dit geheim bleef in mij alleene; - ik vertrouwde het geenen steene. -
Toen hij bemerkte, dat ik hem had nagespeurd en opgespoord, - afgeluisterd, uitgehoord, - begon hij te snikken en te snakken, - als liete hij veur immer den moed zakken; - en pinkende op mij, riep hij wee en ach! - en hief aan, met gekuch en geklach: -

‘Vergeef me, God, vergeef me, God, 
Wat in der jeugd ik heb verbroken! 
Helaas! hoevelen, oud en jong, 
Heb, vroeger, ik den hals gebroken! 
Hoeveler oogen, hel en klaar 
In peerlen zwemmende, uitgestoken! 
En niemand heeft die daad gewraakt, 
En niemand heeft dien moord gewroken! 
Gedronken heb ik bloed, tot ik 
Het in den aad'ren voelde koken; 
Tot mij het hoofd in vlamme stond, 
En gloeiend werden mijne knoken! 
De bedelstaf des ouderdoms 
Heeft boozer lust den staf gebroken. 

{==83==} {>>pagina-aanduiding<<}

- Nu is er eene frissche meid 
In mijnen huize stil verstoken: 
Noch bronnestrale heeft besprengd, 
Noch zonnestrale ze gestoken. 
Zij leeft gelijk de kloosternon; 
Doch is ten huwelik versproken; 
Want vrijers hebben haar ontdekt, 
Der maget zoeten geur geroken (1). 
Ze kloppen aan de kamerdeur 
Der bruid, in minnedorste ontstoken; 
Zij wil niet langer jonkvrouw zijn: 
Ze is rijp; haar tijd is aangebroken; 
Ze ware reeds getrouwd, had mij, 
Helaas, het middel niet ontbroken! 


O gij heeren der aardsche wonne, - gij heldere stralen der weldadigheidzonne, - klare droppen uit der edelmoedsbronne, - erbarmt u mijns, en mijner dochter, der nonne! -
Bij haren sluier, den geurenden, - bij haren wangen den verkleurenden, - bij haren vrijeren, den treurenden, - bij hunnen herten, den scheurenden, - bij hunner hope, der beurende, - legt in het nest mijner armoede, teeder, - de eieren uwer mildheid neder! -

{==84==} {>>pagina-aanduiding<<}

Opdat lier en luit, - trommel en fluit, - klinken ter eere der bruid, - wanneer zij treedt in de huweliksschuit, - het jawoord uit, - en den gordel ontsluit, - werpt in mijnen schoot toch elk eene duit!’ -
Dan hield hij open zijn gewaad, - en de munten stoven er in, als mosterdzaad. -
Als hij zijnen oogst had gezameld - en zijnen dank gestameld, - vertrok hij met velen buigingen, - en eerbiedbetuigingen. -
Ik volgde hem, als een brak, - om te weten welker hals hij brak, - en welke nonne zich bij hem verstak. -
Maar, alsof hij bemerkte de vierigheid - mijner nieuwsgierigheid, - nam hij mij ter zijde - en zegde blijde: -
‘Hoor en zwijg te gepasten tijde! -

‘Een man, als ik, die met des levens kommer vicht, (1) 
Acht flesschenhalzenbrekerij tot zijner plicht. 
De heldere oogen, uitgestoken door den schicht 
Der tonge, - moet de wijn zijn, dat begrijps du licht! 
En deze nonne, die niet ziet het zonnelicht, 
Met bronnenwater zich niet wascht het aangezicht, 
Dit is de ton: - wie dat niet raadt, is maar een wicht!’ 


‘Maar, ik ben een drinker (2) en slemper; - du

{==85==} {>>pagina-aanduiding<<}
een driftendemper, - een vreugdstremmer - en ondeugdtemmer: - wolf en schaap drinken niet uit eenen emmer! -’
Zoo liet hij mij staan, - en ging van daan, - en ik stortte eenen traan, - gelijk een verliefde, die zijnen afgod ziet henen gaan. -

{==86==} {>>pagina-aanduiding<<}




{==87==} {>>pagina-aanduiding<<}

Negende makame.


De Schoolmeester van Hims.


Hareth-Ben-Hemmam verhaalt.

Mij had een verlangen - bevangen, - dat ik mij, berg op, dal af, - naar Halab (1) begaf; - en ik was moedig en onbeschroomd, - welgezadeld en opgetoomd; - rasch als een vogel op zijner veder, - kwam ik in die lusttuinen neder, - te midden van vreugden en wonnen, - beken en bronnen, - gebosschen en gebouwen, - vrienden en vrouwen. -
Ik sleet er mijne dagen, - met mijnen dorst te verslagen, - te spelen en te jagen - en te doen, wat mijnen herte kon behagen. -
Als nu mijn begeren verminderde, - en de rukwind des genots wat linderde (2), - repte zich, na kort rustverkrijgen - op groenen twijgen, - des ver-
{==88==} {>>pagina-aanduiding<<}
treks ongeduldige rave (1), - opdat ik mij verder begave. -

Ik schreed te peerd bij des dages aantocht, - tot aftocht - en had goeden lijftocht - tot uittocht, - optocht, - en voorttocht. - Door overmoed werd ik verzocht, - mijn wandelschip te sturen in den bocht, - van Hims (2), de stad beroemd door hare snaakkwekerijen, - en draakstekerijen; - door de teelt van Doorheidsgewas - en Narheidsvrucht, - alom berucht. -
Toen ik aftrad voor het hekken - en rondkeek naar eene proef harer gekken, - zag ik nevens mij, op het groen, - school doen - door eenen Scheik, die, te merken aan zijnen slapen, - zijne jeugd niet meer zoude verslapen, - omgeven van eenen kranse knapen, - onder elkander, als honden en apen, - wortelen en rapen, - geiten en schapen, - als duiven en raven, - als groote en kleine boekstaven. -

Ik naderde en voerde in den schilde niets slims, - dan het doel: de wijsheid te vorschen van Hims. - Hij was geen dier gasthoneren, - maar wederwoordde mijnen groet met eenen schooneren (3). - Hij deed mij neêrzitten in het midden der ronde, - en riep te zelfder stonde, - terwijl hij met zijnen blanken wijsstok - wees op eenen slanken grijsrok: -

{==89==} {>>pagina-aanduiding<<}

‘Du weezalfken! - du reekalfken! - Op! en zeg me, rasch bereid, - tusschen g en ch het onderscheid!’ -
En deze hief aan zonder gesidder, - koen als een ridder: -

‘Men kent den vogel dikwijls aan den pluimen: 
Wie rijk is, maakt op reis een groot gelag. 
Des leeuwen brullen meldt zijn schrikbaar naken, 
En de onbeleefdheid meldt zich aan door groot gelach (1). 
Een ezel kan afgrijslik drijgend balken: 
De grootste snoevers vluchten uit den slag. 
De slangen kruipen, vleiers vleien, valschaards liegen, 
O Allah! laat ons nooit gelijken zulken slach!’ 


De leeraar sprak: ‘Braaf mijn baviaantjen, - mijn zilverzwaantjen - en goudhaantjen! - Dijn geest is loom noch log; - nooit viels du in der doling loch (2) nog!’ -
Dan riep hij: ‘Meikatjen! - loterlatjen! - popelbladjen!’ - en antwoord gaf hem, een jongen als een schatjen. -
De leeraar zegde: ‘Kom en zeg me, dra en dril, - tusschen ij en ei het verschil!’ - En deze stoof aan als een zuchtjen, - en hief aan als een luchtjen:

‘Leiden zals du den verdoolde naar den weg; 
Troosten, die rampzalig zijn en lijden. 
Meiden, waar noch eer noch schaamte in zit, 
Zals du kloek, geheel dijn leven, mijden. 

{==90==} {>>pagina-aanduiding<<}

Bereiden moet, met liefde en goeder zorg, 
De man het ros, wil hij het lang berijden. 
Weiden moet de mensch op dorre letterweî, 
Wil hij der kennis en der kunst zich wijden.’ 


De leeraar sprak: ‘Du spitsjong! - du spitstong! - ik zie het, du bist van dien bieën of bijen, - die onderscheiden tusschen vleien en vlijen - neigen en nijgen - dreigen en drijgen!’
Dan riep hij: ‘Krullokjen! - sneeuwvlokjen! - springbokjen - met den klinkklokjen!’ -
En hem gaf antwoord een jongen, vlug als eene vonke; - als een vogel, die vliegt van den tronke. -
De leeraar zei: ‘Du, in der wetenschap niet lauw - of flauw, - maar vlug en gauw, - stug en nauw, - zeg mij het verschil tusschen ouw en auw!’
En de knaap snuit zich fel, - en uit zich wel: -

‘Dauwen doet het 's zomers bij des avonds vallen, 
Als de duisternis het licht schijnt weg te douwen. 
Grauwen doet de hemel bij des onweêrs naderen, 
Als des donders zwaard, de bliksem, ons doet grouwen. 
Mauwen doen de katten, welker warme pels 
Prijkt in onze winteroverkleedermouwen,’ 


De leeraar sprak: ‘Treffelik, mijn lammeken! - voortreffelik, mijn stammeken! - óvertreffelik, onovertréffelik, mijn vlammeken!’ -
Dan riep hij: ‘Speldensplijter! - albewrijter (1)!’ - Daar stond een knaap als een schalbijter. -

{==91==} {>>pagina-aanduiding<<}

Dan gebood de leeraar: ‘Du, dien ik in mijner keur verkoor, - wiens verstand dringt deur en door, - zeg mij het verschil tusschen veur en voor!’ -
Waarop deze zich recht zettede, - en zijne tong ten gevecht wettede: -

‘Voorliefde heeft de vader veur zijn kind, 
Al hadde er anders niemand liefde veur. 
Voorbeelden maken staag de lessen klaar, 
De schildermeester neemt daar beelden veur. 
Voorreden zijn voor menig boek geplakt, 
Als zijn daar niet de minste reden veur. 
Voorrechten hebben uit: - we zijn gelijk! 
De kunst gaat voor, - en heeft daar rechten veur!’ 


Dan riep de leeraar: ‘Braaf, mijn schout! - du rechte bout - uit eiken hout! - Ach, menig volgt den ouden sleur, - en bezigt nimmer veur. - Men zet voor veur veur, - men verkiest voor voor veur. - Verwaarloost de schilder eene kleur? - Ik zeg dij: Rijkdom is keur, - en keur is rijkdom! - Wie dat niet verstaat is slijkdom!
- Zorg steeds veur onzen woordenvoorraad, - ik gaf er dij met voorraad (1) den raad veur: - dan breeks du door, waar een ander voor staat, - ik ken er dij in staat veur!’ -
Dan riep hij: ‘Bittergezicht! - vitterwicht! - flikkerlicht!’ -
Daar verscheen een knaap als een bliksemschicht. - De leeraar sprak: ‘Nu, du, wijsheidpreêker! - en narheidspreker! - du, vormenbreker, - sil-
{==92==} {>>pagina-aanduiding<<}
benvreter - en betweter! - Op! laat hooren dijne melodie! - opdat ieder hoor en zie - de waarheid, - in harer klaarheid - en naarheid!’

Waarop die als een stortvloed uitbrak, - en deze verzen in zijner verkortwoede uitsprak: -

‘Al krijg 'k van een' wijsneus 't kortzichtig' verwijt, 
Da' 'k soms onz' schoon' moêrtaal in knabb'ling verbijt, 
'k Roem trotsch als een bruîgom op onz' spraakbeschaafdheid, 
'k Acht ergloos, da' 'k vaak in mijne afkappingsvlijt, 
Mijn' bruid rijge in 't keurslijf, haar d' aêm will' beletten, 
Beroov' van heur' opschik, heur d'haarlokken snijd'; 
'k Ken 't best om haar' zwier en haar' tier goed te reeg'len: 
'k Zie norsch neêr op 's vreemd'lings ruw dichtergekrijt (1). 
Mijn oor is de maat, waar 'k de vormen meê afmeet; 
Mijn' versvoeten zijn er, der rede ten spijt'. 
'k Knot af, 'k kerf, al bleef me er op 't lest een geraamt' maar, 
Want eêl is de taal die haar' vormen is kwijt (2)!’ 


Dan spottede de leeraar: ‘Braaf, mijn knappe! - men knippe men knappe, - kippe, kappe, - snoeie, - boeie, - opdat de taalboom beter groeie, - en geuriger, keuriger, kleuriger, fleuriger bloeie! - Men moet elk scheutjen fnuiken, - volgens de gebruiken - geleerder pruiken; - geen knopjen mag ontluiken - alles moet duiken! - Zeg dat men hakke, houwé, - knakke, vouwe, - verzwakke, - en verwakke (3), - tot dat alles

{==93==} {>>pagina-aanduiding<<}
kaal en vlak zij afgerond: - zoo helpt men de taal vlak in den afgrond!’ -
Dan riep hij: ‘Woordenlikker! - lijkverklikker, - gehoorverkwikker!’ - En een knaap, als een Nikker, - sprong voor met eenen flikker. -
De leeraar sprak: ‘Du, die nimmer bezweeks of bezwijks; - voor niemand weeks of wijks; - die in dijnen redenen meets en miks; - dijne woorden weegs en wiks; - geef dijns verstands op het oogenblik een blijk, - en zeg het verschil tusschen lik en lijk!’ -
En deze begon zonder talmen, - en deed zijne stem wonder galmen:

‘Kinderlik speelden en loegen de kleinen. - De moeder 
Zweeg en beweende nog dieper het killige kinderlijk. 
Moederlik liet ze den knapen hun spel, - en zij zuchtte 
Later vergieten ze tranen genoeg op het moederlijk! 
Broederlik troosten de lijdende menschen elkander; 
Troosteloos treuren de zusteren over het broederlijk. 
Heiliglik leefde Fudhail van Chorassan te Mekka (1); 
Duizende reizigers eeren nog heden zijn heilig lijk.’ 


Dan sprak de leeraar: ‘Wel gezongen, - mijn jongen! - Du bist niet gelijk dien lijkridderen, - lijkaanbidderen, - of lijkbidderen, - die de taal met lijken verfraaien, - en het letterveld met lijken bezaaien! - Ga zoo voort, en acht het laken van pennelikkers, - veur kwaken van kikkers.’ -

{==94==} {>>pagina-aanduiding<<}

Dan riep hij: ‘Bloodaard, - blozaard, - melkbaard! - die geerne dijn leerliedjen - verkeert in een verkeerliedjen! - Zeg op de verzen met gedaan - vooraan, - die telkens eindigen met gedaan!’ -
En een gast, - slank als een mast, - frank als een bast (1), - fier als een haan, - kwam voor de anderen staan, - en hief aan: -

‘Welgedaan was zij aan haren leden, die 
Welker aanblik mij heeft welgedaan. 
Aangedaan heeft zij me gansch, die onbewust 
Der bekoorlikheid gewaad had aangedaan. 
Afgedaan had zij den sluier; harer oogen glans 
Heeft het oog van Tserka (2) zelve in glansen afgedaan. 

{==95==} {>>pagina-aanduiding<<}

Uitgedaan had zij het kleed; - ik keek het af 
Door het venster, - maar de lamp werd uitgedaan. 
Toegedaan was ik met allen zinnen haar; 
Maar ze heeft voor mij het deurken toegedaan.’ 


Dan sprak de leeraar: ‘Kinkel! zij heeft wel gedaan; - du hads bedrog in het spel gedaan, - door woestheid slijk in der liefde wel gedaan: - nu zij veur het meisjen dijn gekwel gedaan!’ -
Toen riep hij: Deugdvergaarder! - Jeugdbewaarder! - Breng maar rustig in het helder - wat du gemaakt hebs in dijnen kelder! -
En daar kwam een wichtjen, - als een dwaallichten, - en zegde, met verdokenen gezichtjen, - dees gedichtjen: -

‘Zoo du niet Verlangens oog hebs toegedaan, 
Is de vrede, dien dijn herte droeg, gedaan. 
O! wat dikwijls lang en langzaam wordt beraamd, 
Ware eenvoudig met ‘ik wil, ik doe’ gedaan! 
Pelgrim! manken zals du gansch den langen weg, 
Hebs du niet het steentjen uit den schoe gedaan. 
Wie bij tijds vertrekt, komt ook in tijds te huis: 
Wat er wezen moet, is nooit te vroeg gedaan. 

{==96==} {>>pagina-aanduiding<<}

Ziele, maak dij licht, want daar, waar ieder draagt, 
Helpt dij niemand: wat du draags, hads du gedaan (1)!’ 


Dan zegde de leeraar: ‘Du hebs wat ik dij vroeg gedaan; - jammer, het is te vroeg gedaan! - Mijn hert is dij gansch toegedaan; - du hebs dat, ik weet niet hoe, gedaan! - Echt zoo, mijn wijsgeer, - recht zoo, mijn ijsbeer! - ik zeg in het openbaar: - in dijner boter is geen haar!’ -
Dan riep hij: ‘Roerdomp! - krijgstromp! - dommelhommel! - bromdrommel! - du schooltroepsvoortrommel! - niet holle worst, - of wakke (2) korst, - maar volle borst - en wakkere vorst! - Rep dij! en zet mij handig in handeling: - eene werkwoordwortelklankverwandeling!’ -
En een baasjen, - licht als een blaasjen, - sprong op als een haasjen, - en begon, - zonder dat het zich bezon: -

‘Doordrongen dezes ben ik: woeling, driftendrang 
Beletten waarheidstralen in den geest te dringen. 
Gedwongen waren we eertijds door gewoonte dwang; 
De kunst, het schoone alleen, moge ons voortaan nog dwingen! 
Gezongen heb ik dezen korten vredezang, 
Maar met den wensche: eens eenen langen vreê te zingen.’ 


Dan riep de leeraar: ‘Juist! - spreek immer zoo recht voor der vuist! - Eere der kunst, waar ze huist, - en schande op wie ze verguist!’ -

{==97==} {>>pagina-aanduiding<<}


Geklonken heeft ons dijne stem als vedelklank 
Moge immer onze moedertaal zoo edel klinken! 


.... En du, mijn fieltjen, - mijn zieltjen, - wiens tong rolt als een wieltjen, - zonder gedraal, - gefaal, - of gedwaal; - laat hooren dijne zachte taal, - nachtegaal!’ -
Een hief er den kop, - als een rozenknop, - op, - en liet van den tippen - zijner lippen - ontglippen: -

‘Ontstoken wordt de wond, waar eens de doren stak; 
Zorgt dat de liefdedoorn uw herte niet doorsteke! 
Gebroken is de bloem, wier stut en steun ontbrak: 
U zij de ware deugd een steun, die nimmer breke! 
Gesproken is het woord, dat niemand tegensprak: 
De mensch zal zijne woorden wegen eer hij spreke!’ 


De leeraar sprak: ‘Goed, mijn bengel, - mijn leliestengel! - kom hier, dat mijn arm dij omstrengel', - mijn engel! - Mijne bloem, - mijn roem - mijn glans en gloor, - hoor; - mijne eer en luister, - luister:

‘Gezworven heeft de bie; ze zocht, al waar ze zwierf, 
Den honig: zoek de wijsheid in des levens zwerven. 
Bedorven was de olijf, die gansch den pot bedierf: 
Ontwijk den booze, wils du niet dijn hert bederven. 
Gestorven is de mosterdplant; maar eer ze stierf 
Was reeds heur zaad gestrooid: zaai deugden voor dijn sterven!’ 


Dan riep hij: ‘Dobbelklankklinger! - Dubbelzangzinger! - Verzenboordenoverspringer! - Rijmaccoordentooverslinger! -Nu gij beiden - die niet zijt te scheiden - of te onderscheiden; - gelijk uit éénen korrel ontsprotene tweelingshalmen,

{==98==} {>>pagina-aanduiding<<}
- of uit ééner kern ontschotene tweelingspalmen! - zingt uwe dubbelgegotene tweelingspsalmen! - Hun aanvang is als hun uitgang, - en hun voorklank - als hun naklank; - maar zoo, dat dezelfde tonen - andere gedachten vertoonen!’ -

En twee jongens traden voor, - en zongen beraden door: -
De eene:

‘Mijne eer is meer dan goud; want, heb ik die verloren, 
Nooit graaf ik ze op, al daalde ik in de goudmijn neêr! 
Mijn eerste woord zij steeds: veur peerlen noch veur steenen 
Maar voor den man, die deftig is, buig ik mij neêr!’ 


De andere:

‘Veel iever heeft de schilder veur de kunst; de boer 
En kent ze niet, en ziet daarom zijn weivee liever. 
Veel liever hoort hij koeien loeien, schapen blaten, 
Dan fijn muziek. - Ik hoor de feestveêl liever!’ 


De eene:

‘Waar, onder vorstengunst gebukt, de dichter zingt, 
Daar is de lof veel leugen met wat schijnwaar onder. 
Ware onder dijnen koffi slechts ééne oude boon, 
O koopman, weg er meê, want er is mengwaar onder!’ 


De andere:

‘Zij de last des levens velen tot een boetkleed, 
Mij is 't leven licht als 't kleed van zijde; 
Zij, de maagd, die mijnen oogen goed deed, 
Lacht mij minzaam toe aan mijner zijde!’ 


De leeraar sprak: ‘Heil u, mijn tweetroppel - mijn zegen valle ten deil u, mijn reekoppel! -
Vooreerst du, immer koener - veelbelover (en meerdoener), - reeds vruchtbare heester, - luister naar dijnen eerzuchtbarenden meester: -

{==99==} {>>pagina-aanduiding<<}


‘Verstaas du, hoe de lente bloeit na looverrijzen (1) 
Dan ook begrijps du, hoe de dooden weêr verrijzen. 


Nu du, mijn duifjen, - wijndruifjen! - minnezoetdichter! - onthoud dit van dijnen zinnengoedrichter! -

‘Die zich wel bezinnen worden iets: 
Die te veel beginnen worden niets. 


‘Nu veur u beiden, even schrander, - en veur u allen met elkander, - bewaart het een en ander, - van uwen voorstander, - den ouden vuurademenden Salamander! -

Satan 
Zaait onkruid, strooit gij goed zaad dan! 
 
Tooveraar! 
In onzen tijde is dijn getoover raar! 
 
Gierigaard! 
De zoon verkwist, wat de vader gierig gaart. 
 
Dichter! 
Dijn zang brengt ons den hemel dichter! 
 
Edelman! 
Du bist niet steeds een edel man. 
 
Kunstenaar! 
Onze eeuw is veur de kunsten naar. 
 
Rechter! 
De wet is recht, maar God is rechter! 
 
Het meest geld 
Is een bewijs dat dikwijls het meest geldt. 

{==100==} {>>pagina-aanduiding<<}

Schapen 
Zijn veur wolven geschapen. 
 
O, vermoedt 
Steeds zwakheid bij overmoed. 
 
Eer gierigheid 
Verzaad, dan eergierigheid. 
 
Uwe roemers 
Drinken ledig uwe roemers. 
 
Wonderheden 
Van gisteren, zijn niet meer wonder heden. 
 
Mistrouwt 
Den man, die zich zegt mistrouwd. 
 
Een jonkvrouwken 
Is gauw een jong vrouwken. 
 
Te laat rouwt 
Wie te laat trouwt. 
 
Verachter 
Der vreugd, blijf verre achter! 
 
Kom mede, 
Zanger, het leven is eene kom mede! 
 
Uw oord 
Geldt bij velen meer dan uw woord. 
 
Uw eten 
Zij u minder dan uw weten! 


Doch, hoe was ik zoo gaande? - Twee van der schaar zijn nog rechtstaande: - Gezwind mijn rijpeerd, - mijn strijdzweerd, - wie dij deert, - mij deert; - du bist er drij weerd; - laat zien hoe dijne tong dij vrijweert! - Hoe legs du het best aan, - verzen op te zeggen met bestaan?’ -

{==101==} {>>pagina-aanduiding<<}

Daar kwam er een uit den range, - recht als eene stange, - rank en slank als eene slang, - en begon den zang: -

‘Bestaan er vreugden, zoeter dan de vreugd der min? 
De min is, ja, het licht van 's jongelings bestaan. 
Bestaan met den Huri's (1) des Edens was de maagd, 
De maagd, wier beeld ik in den herte hebbe staan. 
Bestaan, verlegen werd de lieve toen ik sprak 
Ik sprak tot haar ik zei.... hoe dorst ik dat bestaan!’ 


De leeraar sprak: ‘Schoon, du bontvlekkige, - du rondbekkige, - geen hartvrekkige, - maar hardnekkige! - Dijn pond (2) doorstond het wegen; - ik sluit dijnen mond met mijnen zegen!’ -

Dan riep hij: ‘Nu du, spitsvinnige, - bitszinnige, - keienviller, - albediller, - vlugge schifter, - muggenzifter! - Du, die alles kans gissen - en beslissen, - zonder missen; - verwinnaar van boosheid en twist, - minnaar van loosheid en list; - zonne mijner lente, - wonne mijner tente! - Du wimpel, - du pimpel, - du vlinder, du vinder, - Geelsnabel! - waars du bij der taalverwarring van Babel? - Zoo laat dan hooren veur dijne gezellen, - het verschil tusschen willen en wellen, - tillen en tellen, - stillen en stellen! - Rasch! laat dijne tong zonder rillen, rollen en rellen!’ -

Daar rees een maatjen, - met rozigen gelaatjen, - recht als een soldaatjen, - regelde

{==102==} {>>pagina-aanduiding<<}
zijn praatjen, - roerde zijn blaadjen, - rad als een advokaatjen - en ruimde aldus zijn vaatjen: -

‘Wie kan der bergen grondsteen tillen? 
Wie kan het zand des oevers tellen? 
God. - God alleen kan 't onweêr stillen, 
Den zeeën perk en palen stollen. 
Hij wil, - en door dit enkel willen, 
Verdroogt de Forat (1) tot den wellen.’ 


Dan riep de leeraar: ‘Zoo is het mij licht, den zwaarsten last te tillen, - zoo wil ik mijne druppels zweet niet tellen, - is het mij gelukt eene bloem als du te teelen! - Du kans des levens grootste smerten stillen, - du weets geleerdheid op den prijs te stellen: - dat is een schat, dien roovers nimmer stelen! -

‘Drinken moet men aan der kennissen wel, 
Wil men het hert, - dat immer dorstige - drenken. 
Schinken zullen ze dijnen kelk vol vreugd; 
Meer dan goud en perelen zullen ze schenken! 


Maar, daar schiet mij iets te binnen..... - scherp dijne zinnen, - eer du gaas beginnen! - Om dij te plagen, - wil ik het wagen - dij nog iets te vragen. - Het is lastig, waarachtig, - wees standvastig aandachtig! - Leg me grondig - en bondig - bloot - het verschil tusschen lood en loot, - nood en noot, - rood en root!’ -

De knaap zettede schelmsche oogjens - en antwoordde droogjens: -

{==103==} {>>pagina-aanduiding<<}


‘Lood is 't metaal bekend om zijne zwaarte; 
De schande weegt nog zwaarder dan het lood. 
Loot is een scheutjen, versch den stamme ontsproten; 
Uw geest gelijkt den stamme, mijn - der loot! 
Noot is de kost bemind door muzikanten; 
Wien onzer lust er geene kokosnoot? 
Nood is een meester, die ons dwingt tot zoeken; 
Ik zocht en vond, en weg is mij de nood! 
Root is zoo iets als eene smalle reie; 
- Op brugge Sirat (1) gaan de zielen op de root (2) 
Rood is de lieve kleur der maagdenlippen 
En wangen. - Meesters baard is ook schoon rood.’ 


Dan riep de leeraar: ‘Hoe vaardig! - hoe aardig! - Du vlegel! - du trefs den kegel - naar den regel! - aan dijnen antwoorde hecht ik mijnen zegel! - Hoe diep ik peil, - ik vind geene feil, - en strijke voor dij mijn zeil. - Du liegs om te lijmen - en bedriegs om te rijmen; - du behoors tot den philologen, - zoogenoemd omdat er velen als fielen logen. - Du hebs het werk met der kroon begaafd, - dijnen roem gestaafd, - en dijns meesters oogen gelaafd, - met vreugdetranen, die geene vreugde tanen! -

‘En nu heb ik dij, en dijnen genooten, - het schrijn met den perelen der wetenschap ontsloten; - de wolken met den stroom der wijsheid uitgegoten; - opdat gij, met des hemels genaden, - daarin moget baden, - en u van der onwetendheid vuilnis ontladen. -

{==104==} {>>pagina-aanduiding<<}

‘Ik heb, naar de maat mijner krachten, - u gepolierd als lansenschachten, - u gereinigd als lammervachten, - u den geest versierd met edelen gedachten, - opdat zij, die u kennen, u zouden achten! -

‘Gij hebt den bloesem der zeden geplukt, - en u met den sieraden der beschaving gesmukt. - Gedenkt mijns en vergeet het niet op aarde, - gelijk ik uwer steeds gedenk, en nimmer vergeet, mijne waarden! - Vast sta met onwankbaarheid in uwen herten de dankbaarheid! -

‘Zingt nu tot slot der les, met blijden gemoede, - het lied uwer vaderstad ten groete; - dat op elken tone, - ter eere van Hims een H prijke tot krone!’ -

Daar kwam de gansche troep - bijeen, als een ganzengroep, - en zong met blijden geroep: -

‘Heilige, hooge hemelshalle, verheven Hims! 
Heil! du hebs tot heul de hulp des Heeren! 
Heldere heuvel, honighof, geheime holen, 
Haag en heg, waar hazen- en hertenheiren 
Huizen: Hagel hoone, noch hitte hate u! 
Helden! hoedt dat heidenhonden haar beheeren! 
Heisa! Hoezee! Hoera! Hihi! Haha! 
Hims biedt hand noch hals uitheemschen heeren! 


Dan stoof de zwerm uiteen, - en ik bleef met den Scheik alleen; - van zijnen aangezichte verzwond eene vouwe, - en het was Aboe Zeid, de ouwe! - Ik werd van verwondering stom - bij het verdwijnen zijner mom; - doch hij sprak, terwijl zijn oog van vreugde glom: - ‘Wil dijn zweerd

{==105==} {>>pagina-aanduiding<<}
in de scheede laten (1) - en zwijgen, zoo du wils praten. - Nochtans, hoe du grims, - vermoed van mij niets slims - wegens mijn doen in Hims: -

‘Zoo gelegen is 't in onzer eeuw, 
Dat de wijsheid boet de starheid 
Heures kops, wanneer ze niet 
Gaan wil in den dienst der narheid. 


‘Verder: wie is wijzer, - dan een onderwijzer, - die een vader is, niet des vleesches en bloeds, - maar des geestes en gemoeds? - En waar is er een aangenamer staat, - dan dezes, die staat - te midden van des levens dageraad, - terwijl hij wellustig staart - op der jeugd rozengaard, - welker geur den grijsaard verfrischt, - warmte brengt, die zijn hert gemist, - en verdrijft des ouderdoms ijzel en mist? - En noem - eenen post, die geeft meer roem, - dan der wijsheid onschatbaar koren - te strooien in eenes lands vatbare voren, - opdat het er groeie, - bloeie, van vruchten overvloeie; - dewijl de jeugd den klank dijner redenen in der ziele houdt gegrift, - gelijk het papier dijn schrift, - om ze der nawereld te laten als gift, - wanneer de dood in dijner hand gebroken heeft de stift! -
‘Schrijf nu op, en wil het bewaren - wat dij bij den gekken van Hims is weêrvaren!’.....
Zoo sprak hij, en hield het oor toe, - toen ik hem stuurde het woord toe, - hij keerde mij den rug, en ging deftig ter poort toe; - daar

{==106==} {>>pagina-aanduiding<<}
kwam hem de gansche gekkensoort toe - en de gordijn des tooneels viel voort toe. -

Beminde lezer, hoor toe: - lacht dij de vorm, dien ik verkoor, toe? - Niet als de vos sleep ik mijn spoor toe: - ik groet hem, die nadoet, wat ik hier voordoe.... - is daar iemand genoeg door (1) toe? -



{==107==} {>>pagina-aanduiding<<}

Ghazelen.


{==108==} {>>pagina-aanduiding<<}


Nu wend ik mijne dichterkunst tot den Ghazelen; 
Ik wil in onzen gaarde een Oostersch bloempjen telen. 
 
Geen vreemde toon heeft mij verlokt; ik zal alleenlik 
Op Dietscher luit en fluit een Perzisch deuntjen kwelen. 
 
Men vraagt: ‘Waarom die vorm?’ -Ik zie zoo graag de Muze 
Met rijmenkransen, rijk als perelsnoeren, spelen! 
 
De minnaar zou veur zijne schoone 't leven wagen; 
Zal ik veur mijne Meid dan niet juweelen stelen? 





{==109==} {>>pagina-aanduiding<<}

Eerste ghazele.


Nu is mijn hert zoo bange.


Nu is mijn hert zoo bange,  dat ik het niet zeggen kan. 
- Het leven mij zoo wrange,  dat ik het niet zeggen kan! 
 
Van scheiden ben ik treurig,  in mijne ziel drong leed; 
Ik ween, ik ween zoo lange,  dat ik het niet zeggen kan! 
 
Daar waar mijn hert moest rusten,  is mijner smerten bron; 
Van wee ben ik bevangen,  dat ik het niet zeggen kan! 
 
Een andre nam de plaats in,  die mij alleen behoort, 
Een andre... en zulke slange,  dat ik het niet zeggen kan! 
 
Een booze duwt mij gruwlik  in 's herten bloed de hand 
Zoo diep, met zulken drange,  dat ik het niet zeggen kan! 
 
Daar binnen is de wonde,  geen arts die haar geneest; 
- Ik bloede... van verlangen,  dat ik het niet zeggen kan! 
 
Bloed stroome! ach mocht ik sterven!  slechts mijne tranen stroomen; 
Die groeven me in de wangen,  dat ik het niet zeggen kan! 
 
Slechts mijne tranen stroomen,  zij stroomen vruchteloos; 
'k Voel mij den gorgel prangen,  dat ik het niet zeggen kan! 
 
Eens stroomden vreugdezangen  mij mild den boezem uit: 
Nu is mijn hert zoo bange,  dat ik het niet zeggen kan! 





{==110==} {>>pagina-aanduiding<<}

Tweede ghazele.


Wijn! breng hier!


Wijn, o Schenker! dat hemelsche goed,  breng hier! 
Die vloeiende vlammen, dien vlammenden vloed,  breng hier! 
 
Wijn, die het hert verheugt en den geest verrukt, 
Die alle wee vergeten, belachen doet,  breng hier! 
 
Wijn, die vonkelt en flonkert, gelijk de dauw 
In den kelke der bloemen bij morgengloed,  breng hier! 
 
Ik ben eene bie; men geve mij bloemen - glazen, 
Dat ik er slurpe den honig zoet,  breng hier! 
 
Daar springt de kurk, daar klokkelt de flesch; 
Hij speelt, hij spartelt... met spoed,  breng hier! 
 
Ha, du mijne wonne, hoe lachs du mij toe, mijne zonne, 
Mijne vreugd, mijn geneucht, wees gegroet,  breng hier! 
 
Dat rilt mij door de aderen, dat warmt mij de borst, 
Dat geeft mij kracht en leeuwenmoed,  breng hier! 
 
Schijn ik een dronkene reeds? - Haastig, nog meer; 
De leeuw heeft geproefd der druiven bloed,  breng hier! 
 
Een, twee lekkere flesschen! ik wil niet 
Gelijken den nuchteren menschengebroed',  breng hier! 





{==111==} {>>pagina-aanduiding<<}

Derde ghazele.


Ten leste.


Ik treurde, zuchtte, weende dag en nacht  ten leste. 
Het hielp mij niet. Ik kreeg een nieuw gedacht,  ten leste. 
 
En zei tot haar: ‘Du, dwaallicht, zals mij niet meer lorren, 
Want, volg ik dij, ik val in eene gracht,  ten leste. 
 
Mijn heksken lief, met donkerblauwen oogen, 
Dijn tooverblik verliest wel zijne macht,  ten leste. 
 
De bloem behoudt niet immer hare geuren; 
De tijd verdooft de rijkste vlinderpracht,  ten leste. 
 
De vlam, hoe hevig ze in den eerste flikkre, 
Wordt klein, en ligt in grauwer asch versmacht,  ten leste. 
 
Hoe zeer de wonde mijnes herten bloede, 
Die wond geneest; de pijn verzoet, verzacht  ten leste. 
 
En wieg zoo trotsch het blondgelokte hoofd niet; 
Het fierste mondjen slaakt de droefste klacht,  ten leste. 
 
Het lam, dat nu den herder wil ontwijken, 
Laat tusschen dorenstruiken zijne vacht,  ten leste. 
 
Hij, dien men zonder mededoogen heênzond, 
Wordt vurig ja, maar vruchteloos verwacht,  ten leste!’ 
 
Ik ging, - ze kwam mij langzaam nagetreden, 
Ze beefde, bloosde; ‘Blijf oh,’ zei ze zacht,  ten leste. 
 
Zoo werd dan de oude spreuk nog eens bewaarheid, 
Die luidt: Hij lacht het beste, die maar lacht  ten leste! 





{==112==} {>>pagina-aanduiding<<}

Vierde Ghazele.


Ik zag ze maar eene eenige maal.


Ik zag ze maar eene eenige maal,  en dan niet meer, 
Daar zag ik eene hemelsche straal,  en dan niet meer. 
 
Ik zag, omspeeld van geurige lucht, ze gaan door 't dal; 
Daar was het eensklaps lente in den dale,  en dan niet meer! 
 
Als in der zaal der feest ik ze zag, den sluier af, 
Dan was het Paradijs in der zaal,  en dan niet meer. 
 
Zij was deschenkster, schonk in het rond genoten lust; 
Glimlachend bood ze mij eene schaal,  en dan niet meer. 
 
Zij was de roze, ik zag ze, bezaaid met morgendauw;... 
- Des avonds was het rozeken vaal -  en dan niet meer! 





{==113==} {>>pagina-aanduiding<<}

Vijfde ghazele.


Lelie, Roze.


Trotsch prijkt de lelie aan des beekjens stillen zoomen,  lelie; 
Zie hoe de golfjens één voor één ze groeten komen,  lelie. 
 
Ze kussen haren voet, en murmelen al stervend 
Nogmaals: ‘We zijn door dijne schoonheid ingenomen,  lelie.’ 
 
- Dat hoort de bloem, maar schijnt het niet te hooren; 
Niet één heeft ooit een gunstig wederwoord bekomen,  lelie! 
 
Zij spiegelt zich, en is verrukt om hare reinheid; 
- Zij droomt er van: - heb nooit toch zulke leliedroomen,  lelie! 
 
Nu speelt de zoele wind in rozenboomen,  roze; 
Dij streel' de zoete wind der rozendroomen,  roze! 
 
Du bloeis in onverschilligheid, o schoone bloeme; 
Hebs du in 't windgezucht mijn zuchten niet vernomen,  roze? 
 
De nachtegaal, hij heeft zoo zeer, zoo teêr geklaagd, dat 
Der roze een traantjen dauw is op de wang gekomen,  roze. 
 
O! als de perel des gevoels ze dus versierde, 
Heeft heure schoonheid nog in schoonheid toegenomen,  roze. 
 
Mij arme! Stom is mijne liefde, ik kan niet zingen; 
Verwelkt zijn mij de wangen, tranen stroomen,  roze, 
 
Erbarm di mijns, wil mijn verlangen langer niet meer 
Door dijner strengheid scherpe dorenen betoomen,  roze! 





{==114==} {>>pagina-aanduiding<<}

Zesde ghazele.


In eenzaamheid.


{== afbeelding 
	
==} {>>afbeelding<<}
    


Laat me een lied stil neuren,  in eenzaamheid; 
Moet ik steeds stom treuren,  in eenzaamheid? 
 
Eene roos, half open, met dauw bevracht, 
Zag ik eens frisch kleuren,  in eenzaamheid. 
 
Mijne stem klonk teder: een minnelied 
Deed haar 't hoofd lief beuren,  in eenzaamheid. 
 
Toen een zoen vol vuur mijn gezang besloot, 
Deed die kus haar geuren,  in eenzaamheid. 
 
Neêrgevleid naast mijner beminde, zou 
Niets ons heil meer steuren,  in eenzaamheid. 
 
Slechts de dood kon sedert ons scheiden; doch 
Kwam ze wreed wegscheuren,  in eenzaamheid! 
 
Lang genoeg weent immers het herte mijn; 
Moet ik steeds stom treuren,  in eenzaamheid? 





{==115==} {>>pagina-aanduiding<<}

Zevende ghazele.


De bloeme kent maar eenen zonneschijn.


De bloeme kent maar éénen zonneschijn;  ach! 
Hoe kan er nog eene tweede liefde zijn?  ach! 
 
De vader, hij drukte mij vroeger warm de hand: 
Vader! waar is de dochter dijn?  ach! 
 
De moeder, ze loech mij hoopvol tegen: 
Moeder, moeder!.... de beminde mijn?  ach! 
 
De zuster heeft eenen lelienkrans 
Gelegd om dit engelenhoofdelijn,  ach! 
 
Ik heb nog eens mijn lief gezoend, 
- Men sloot ze dan in het doodenschrijn,  ach! 
 
Wij hebben bitter geweend, de priesters zongen, 
En verder is alles gebeurd zoo als het moet zijn,  ach! 
 
................ 
................ 
 
Ik ben nog jong, en zoet is het leven... 
Mocht ik ook maar begraven zijn,  ach! 





{==116==} {>>pagina-aanduiding<<}

Achtste ghazele.


De wolken waaien.


{== afbeelding 
	
==} {>>afbeelding<<}
    


De wolken waaien  boven ons hoofd: 
Daar krassen kraaien  boven ons hoofd. 
 
Want zie, bestendig komt een geraamt' 
De zeisen zwaaien,  boven ons hoofd. 
 
Wat is hét leven? Duister een nacht! 
Doch sterren draaien,  boven ons hoofd. 
 
- De glans der glazen! Laat ons gezwind 
Den beker zwaaien,  boven ons hoofd! 
 
Een lied gezongen! Eens zal de haan 
Der graven kraaien,  boven ons hoofd! 
 
Aan ons de bloemen! Eens zal de wind 
Gebloemte zaaien,  boven ons hoofd! 
 
Wij zaaien vreugde! Moge de mensch 
In vreugde maaien,  boven ons hoofd! 





{==117==} {>>pagina-aanduiding<<}

Negende ghazele.


De wereld is zoo wild een woud.


De wereld is zoo wild een woud,  zoo wild, 
Daarin loopt menig dierken stout,  zoo wild. 
 
De bloeme bloeit er in de bonte weî; 
De vogel zwiert er door het hout,  zoo wild. 
 
Men is er 's morgens rijk, des avonds arm; 
Men is er jong, men wordt er oud,  zoo wild. 
 
- Ik loop er als het vrije dierken voort, 
Door dik en dun, door heet en koud;  zoo wild. 
 
Ik ledig mijnen beker, (schoon het lot 
Mij soms een bitter bierken brouwt),  zoo wild! 
 
Eens had ik geld; dan zag ik, hoe de gek 
Den nek brak, jagend achter goud,  zoo wild; 
 
Toen smeet ik snel de beurs van mij, - en thans 
Zwier ik als vogel door het woud,  zoo wild. 





{==118==} {>>pagina-aanduiding<<}

Tiende ghazele.


De volle beker wijn.


Mijn levensbeker is: die volle beker wijn daar! 
Geloofd zij God, is steeds die volle beker wijn klaar! 
 
Ik heb er dertig teugen van gedronken; - nog vol 
Is mij die beker, als de volle beker wijn daar! 
 
De morgen laat de vreugdevanen waaien - daar glanst 
Het oosten of 't een volle reuzenbeker wijn waar'. 
 
Een vloed van purperkleuren, rozengeuren stroomt dan 
Als goot men dronken uit des godenbekers wijn, daar! 
 
Des avonds druipt de dauwe lavend neder, als of 
Elk dropjen in den fulpen tulpenbeker wijn waar'. 
 
Zoo zie ik dus de gansche vreugdewereld, wen ik 
Verdwaald, verrukt, op eenen vollen beker wijn staar! 
 
Mijn oog is nat van stille zielsvoldoening; - of steeds 
Mijn mond bedauwd met eenen vollen beker wijn waar'! 
 
Ferguut! Hoe aangenaam zijn dijne zangen! Elk woord 
Is zoet, als of het ons een volle beker wijn waar'! 


einde.



{==119==} {>>pagina-aanduiding<<}

Aanmerkingen.

Op de makamen.

INLEIDING.	Blz. VII
	De dichter Hiel heeft, in het Nederduitsch Tijdschrift, 2de jaarg., blz. 315 en vlg. over de Oostersche Poezie in het algemeen, en de Makamen Hariri's in het bijzonder, een uiterst merkwaardig artikel geschreven, dat wij niet genoeg ter lezing kunnen aanbevelen. Volgaarne hadden wij er een groot deel uit overgenomen, doch dit zoude ons te verre buiten ons plan hebben gevoerd; eene Inleiding behoort kort te zijn, bijzonderlik wanneer nog eene Voorrede daar op volgt.
Zoo spreekt Jan Ferguut	1
	Deze Makame-Voorrede is oorspronkelik; de edele grijze is licht te herkennen; het geheele heeft de waarheid tot grond.
	De Ghazelen Dietsch en Vlaanderen! zijn in vrije maat met vijf heffingen (arses); Vooruit! en andere stukken zijn streng naar het opgegevene schema bewerkt.
	Hariri heeft insgelijks eene voorrede geschreven, welke aldus begint: Zoo spreekt de Scheik, de roemwaardige, uitmuntende, Aboe Mohammed Elkasem, Ben Ali Mohammed Ben Othman, Hariri van Basra (God koele zijne rustplaats!)


{==120==} {>>pagina-aanduiding<<}

De Bibliotheek van Basra	15
	Deze Makame is de eigenlike exposé des werks en Hariri vindt hier gelegenheid, om de verwijfde Poezie sommiger zijner voorgangeren te hekelen; de opgegevene verzen schenen het nec plus ultra der fijnheid; de dichter bespot ze en doet zien, dat het maken zulker stukken hem geene moeite kost. Hoe treffend klinkt, na al dit overkunstig woorden- en beeldenspel, het ernstige:
	‘Ach, grijs en grauwe maakt ons, ja, de tijd, de gruwelike!’ dat als een der lichtpunten, van welke in de Inleiding spraak is, moet aanschouwd worden.
	- Men bemerke het 
{== afbeelding 	==} {>>afbeelding<<}
    
 des rijms, om zijne raarheid.
De beide Gulden.	21
	De klacht is veur het grootste deel waar, en Hareth berispt zijnen held enkel om zijne geveinsde lamheid: doch de mond wordt hem gestopt door den geestigen zet des Koranverzes: ‘Het is niet zondigen, hinken.’ Dat beide gedichten, ‘de Roem en de Blaam des gelds’ meesterlik van vinding zijn, springt in het oog.
De Morgenrust	29
	De twee hoofdgedachten der zedeleer: vergiffenis schenken en wraak plegen, zijn hier tegenover elkander gezet; de dichter helt naar het laatste over, en brengt eene menigte redenen bij, welke geheel in den aard des Arabiers vallen. - Men weet dat de Koran de wraak toelaat.
	Het gedicht blz. 35 is oorspronkelik tot aan:


‘Ik schatte dij gelijk du mij wils schatten’ 


	waar Rückerts gedicht begint. Of men een dergelijk stuk, met eenentwintig rijmen op aads, zoude kunnen zamen stellen, wanneer men du verwerpt, is onwaarschijnlik.
Het Verzoekschrift.	39
	De brief zonder R, hoe kunstig ook opgesteld, heeft niet ter vertaling dezer Makame bewogen; maar wel het begin


{==121==} {>>pagina-aanduiding<<}

	en de schitterende redevoering van Aboe Zeid. Het gedicht


‘Van Ghassans wortel ben ik geboren’ 


	is wederom een dier lichtpunten, van welke wij hooger gewaagden. Deze klachten over het verlorene jeugdparadijs, en de zucht naar het vaderland zijn oprecht, en treffen des te meer, daar zij midden eens leugen- en bedrogvollen levens, in eenen oogenblikke van weemoed geslaakt worden. Nu en dan wordt, zeer kunstig, deze treurigheid, die als het goede haarken is, waarmede de Voorzienigheid dien grauwen zondenkop naar den goeden weg leidt, heropgewekt, en bereidt aldus voor tot de laatste Makame: Aboe Zeids bekeering. De slotzang is, bijzonder veur het Oosten, vol van levenswijsheid.
Naald en Kam	51
	Wie bewondert hier de geestige scherts en den rijkdom van vinding niet? De redevoeringen van Aboe Zeid en zijnen zoon zijn met eener bijzondere liefde overwerkt. - Zoo de vertaler Rückert ergens nabij komt, zal het wel hier zijn. Het fiere: ‘Ik ben den Seroeger’ kenschetst het karakter des helden bijzonder wel. Men vergelijke den scherpen zet: ‘Het zoude hoogst onzedig worden.... moest des rechters kasse door de partijen geledigd worden’ met het slot der rechterlike vermaningen: ‘poog eerlik goed te verwerven!’
De Grafrede.	59
	Men vergelijke dit stuk met de klachten van Job - welk verschil! Men voelt het, de held moet het hart vol bitterheid hebben, om aldus te kunnen spreken.
	Het groote gedicht, dat Aboe Zeids redevoering sluit, schijnt eenigszins verschillend van de andere stukken, welke in de Makamen voorkomen; dit is nogtans zoo niet: de binnenrijmen zijn enkel aangewend, om de onvolkomenheid des grondrijms te vergoeden; het stuk blijft echter tot de klas der monorimes behooren. Het antwoord


‘Wil slechts op God betrouwen’ enz. 


	doet denken op het bekende: ‘Volg mijne woorden, niet mijne werken!’


{==122==} {>>pagina-aanduiding<<}

	Zoo eindigt dan het treffend stuk met eenen lazzi, der Araben grilligheid waard.
De Smeekbrief.	67
	Aboe Zeids verhaal is vol van humour; zijn brief, ofschoon door overkunstige uitdrukking ietwat duister, is een der wonderbaarste stukken, welke in Hariri voorkomen, en de diepe zin, die er in verborgen zit, beloont ruimschoots de inspanning, welke men zich bij eener eerste lezing zal getroosten: perelenvisschers duiken tot op den bodem der zee!
	Vergelijk de klacht


‘Stom werd in mijnes vaders huis de vreugde’ 


	met


‘Van Ghassans wortel ben ik geboren’ 


	in Het Verzoekschrift.
	Het vers:


‘Mijn stift, du gaas voorbij de deugd van velen, 
Met voorbedacht, opdat hun hoogmoed knijze, stom.’ 


	versta men: Voorbij de deugd van velen gaas du, mijn stift, zonder ze te willen bemerken, opdat hun hoogmoed knarsetande, om de minachting, welke du, door dijne stomheid, hun betoons.
De Nonne	77
	Dit stuk is in den aard van Naald en Kam en mag, evenals het laatste, een juweeltjen van geestigheid genoemd worden; het schittert overigens van parallelismen en rijmsnoeren.
De Schoolmeester van Hims	88
	Bij Rückert de 43ste Makame. Het spreekt van zelf, dat bijzonder dit stuk zeer vrij is vertaald; de Duitsche taalcritieken zijn door andere, in onze spraak voorkomende, geschillen vervangen en zoo is het geheel wat langer gewor-


{==123==} {>>pagina-aanduiding<<}

	den. Sedert de bewerking is het boek des heeren Te Winkel verschenen; men aanzie de verzen:


‘Kinderlik speelden en loegen de kleinen’ enz. 


	dus niet als eene hekeling van wat er door de HH. opstellers van het Woordenboek is beslist nopens lik en lijk.
	Wij raden echter onzen dichteren aan, overal lik veur lijk te schrijven; deze uitgang is toonloos, en de ij kan, als verlengde i, nimmer de klank eener korte silbe zijn. De ij, gelijk, alle verlengde klanken, kan hoogstens dienen, om eene wankende silbe te vormen, doch de Prosodie zegt, dat eene wankende silbe, voorgegaan van eene korte, lang wordt, zoo heeft men onvermijdelik: 
{== afbeelding 	==} {>>afbeelding<<}
    
 enz. instede van 
{== afbeelding 	==} {>>afbeelding<<}
    
. Het is waar, dat men vroeger leerde, de toonlooze lettergrepen welluidendheidshalve weg te moffelen. Zie het vers:


‘Al krijg 'k van een' wijsneus 't kortzichtig verwijt.’ enz. 


	Over voor en veur zullen wij enkel bemerken, dat dit onderscheid in allen germaanschen talen bestaat, en dus niet als eene spitvondigheid moet beschouwd worden.



{==124==} {>>pagina-aanduiding<<}

Op de ghazelen.

Wij hebben gepoogd te bewijzen hoe alle maten, van het eenvoudige jambisch vers, als Ten leste, Lelie, Roze, enz. tot het streng metrische, b.v. In Eenzaamheid, De Wolken waaien, zelfs tot het dithyrambische: Wijn! breng hier! en De bloeme kent maar eenen zonneschijn, kunnen aangewend worden.
Hoe wel de rhythraische verzen in dezen vorm passen, is reeds in de Makame-voorrede te zien.


{==125==} {>>pagina-aanduiding<<}

Inhoudstafel.
Inleiding		Blz. VII
MAKAMEN
Makame-voorrede		XV
negen makamen hariri 's	13
	1. De Bibliotheek van Basra		15
	2. De beide Gulden		23
	3. De Morgenrust		29
	4. Het Verzoekschrift		39
	5. Naald en Kam		51
	6. De Grafrede		59
	7. De Smeekbrief		67
	8. De Nonne		79
	9. De Schoolmeester van Hims		87
ghazelen	107
	Nu is mijn hert zoo bange		109
	Wijn! breng hier!		110
	Ten leste		111
	Ik zag ze maar eene eenige maal.		112
	Lelie, Roze		113
	In eenzaamheid		114
	De bloeme kent maar éénen zonneschijn		115
	De wolken waaien		116
	De wereld is zoo wild een woud		117
	De volle beker wijn		118
Aanmerkingen		119


{==126==} {>>pagina-aanduiding<<}




   


{==127==} {>>pagina-aanduiding<<}

Drukfeilen.

‘A force de se relire, on se relit mal, ou plutôt on ne se relit plus, on se récite à soi-même; la mémoire va plus vite que les yeux et ne leur laisse pas le temps de faire leur office; on sait ce qu'on a écrit, et au lieu de regarder ce qui est imprimé on voit de confiance ce qui devrait l'être.’
Aldus spreekt Guizot, en zoo dit waar is veur gewone proza, hoe valt het dan nog te betwijfelen veur Makamen? Sommige dezer zijn tot twintigmalen overgeschreven en dus geheel in het geheugen des vertalers geprent; de proeflezers worden half bedwelmd door allerlei vreemde wendingen, hunne aandacht is door eenen rijmenstortvloed als overweldigd en... de feil sluipt terwijl ongemerkt door.
De goedwillige lezer wordt dus verzocht de volgende feilen te verschoonen en - met der pen te verbeteren.
Blz. ix, regel 12, staat voor veur veur; blz. x, reg. 2, van ond. staat: zyne veur zijne: blz. xv, staat: Makamen-voorrede; lees: Makame-voorrede; blz. 10, reg. 13, van ond.: overbracht veur overgebracht; blz. 11, reg. 8, staat: omdat bij te ver staat; lees: omdat hij enz. en reg. 14, zick veur zich; blz. 16, reg. 6 van nota 1, staat: Jehu; lees: Jephte; blz. 47, reg. 9, van bov.: vielals; lees: viel, als; blz. 69, reg. 9, van ond. staat: nochtans, veur nogtans; blz. 85, reg. 7, van ond. staat: tus- veur tusschen; en reg. 9, van ond.: de zondvloede veur den zondvloede; den Arke veur: der Arke; blz. 103, reg. 4, van bov.: uw geest gelijk, lees: gelijkt; blz. 112, reg. 5, staat: lueht veur: lucht.

{==128==} {>>pagina-aanduiding<<}
     



(1) Joseph von Hammer (Geschichte der schöonen Redekunst Persiens) geeft er 13 op.

(2) Hamadan in het noorden van Perzien. Hamadani leefde in de 4de eeuw der Hidschra (10de onzer tijdrekening).

(1) Rückert heeft, in zijn Voorwoord, drie Makamen aangeduid, in welke Aboe Zeid, de landlooper, helder voor den dag komt; het zijn: De Bedelaarsbruiloft, Aboe Zeids Testament en Aboe Zeids Bekeering. Niet ééne dezer komt voor in den huidigen bundel, welke niet als een volledig werk, maar als eene proeve de wereld intreedt. Op de bijzondere kleinere lichtpunten, welke hier en daar doorstralen, is in de Aanmerkingen teruggewezen.


Men stelle zich Aboe Zeid voor, als eenen van edelen stamme geborenen, met nog edeleren geeste bedeelden man, die, door het ongeluk, der armoede en vernedering prijs gegeven, zich over de boosheid des lots wreekt door list en bedrog; die zijne bespotters vernedert door zijne kunst, en, te midden zijner avonturen, nu en dan zijner droefheid lucht geeft om het verlorene heil, berouw gevoelt over zijne misdrijven, goed poogt te doen, - tot eens de Voorzienigheid hem ten rechten pade brengt.

(1) Dit werk heet Tachkemoni, wat nagenoeg hetzelfde beteekent als het perzische Diwan en het Arabische Makamat d.i. Verzameling (van verhalen). Enkele Makamen noemt hij Poort, omdat men voor de deur of poort gewoonlik vergaderde om te vertellen.

(1) Er bestaat nog een manuscript dezer vertaling inhoudende de 27 eerste Makamen Zie De Sacy, Journ.-Asiat., Octobre 1833, pag. 108).

(2) Dat boek, welk in 1822 verscheen, houdt, behalve een fransch bijvoegsel van 19 blz. op 660 folioblz. enkel Arabische boekstaven in.

3 Er zijn nog andere brokstukken uit Charisi in het Duitsch overgebracht; Amthor maakt er, in zijne Klänge aus Osten, waar negen Makamen Hamadani's vertaald zijn, gewag van.

(1) Grimbergsche oorlogh.

(1) Door, Duitsch Thor, dwaas. Zie kiliaan

(1) By Rückert, de eerste Makame.

(1) Sassan, de oude, grootvader van Sassan, den stichter der vierde Perzische dynastie, was, volgens eene sage, insgelijks de stamvader der bedelaars en landloopers, welke daarvan Sassans-kinderen genoemd worden; hij was van zijnen vader Bahman verstooten en ging tot den Kurden, in het gebergte, waar hij (gelijk Jephte in den Bijbel) eenen aanhang van zwervers rond zich vergaarde, en met hun een wisselvallig leven leidde.

(2) Chassan, eene stad in Syrien, welker naam door een beroemd koninklik geslacht bij den Araben aangenomen was, daar het een viertal eeuwen er geregeerd had.

(3) Emir, opperheer.

(4) Fakir, bedelmonik.

(5) Beletten, onderzoekend bekijken. Van dien zelfden stam letten, soms bloot gebruikt, hebben wij nog: naletten, toeletten, afletten, verletten, opletten; Weiland geeft slechts dit laatste, en schijnt met der etymologie niet goed weg te 
kunnen.

(1) Basra.

(2) Diwan, verzameling van gedichten.

(3) Aboe Obade, een oude Arabische dichter, die, zoo het schijnt, om zijnen weeken, meer Perzischen smaak, en bijzonder om zijne verbloemde, wijdgezochte schoonheidsvergelijkingen vermaard was, welke liefhebberij Hariri hier bespot.

(1) Beit, distichon, vers.

(1) Oogen.

(2) Tranen.

(3) Wangen.

(4) Vingerspitsen.

(5) Tandenspitsen.

(6) Den rooden sluier.

(7) Het aangezicht.

(1) Tanden.

(2) Vingers.

(3) Des haars.

(4) Des aangezichts.

(5) De gestalte.

(1) Bij Ruckert de tweede Makame

(2) Schrijn, Fr. écrin.

(3) Wonne, genoegen.

(4) Satan.

(1) Spreiden, spreien, tapijten. Spreidenden, slaven gelast met de tapijten te spreiden.

(2) Halle, gebouw.

(1) Kaile naan eanes volksstams, welken Aboe Zeid hier uitkiest.

(2) Pond, Hgd. Pfund, wordt soms veur bekwaamheid genomen. Bij vroegeren schrijveren komt het veel voor.

(1) Want, handschoen. Door Vondel reeds gebruikt. Zie zijne vertaling van Eneas, boek V, het wantengevecht tusschen Entellus en Dares.

(1) Vicht veur vecht, eene gewestuitspraak.

(1) De Koran zegt ergens, bij eener vermaning ten heiligen strijde: ‘Doch, veur wie hinkt, is het geene zonde.’ namelik, te huis te blijven.

(1) Bij Rückert, de vierde Makame.

(2) Oolik beduidt hier ongedaan, ziekelijk zie Weiland. De beteekenis dezes woords is zeer uitgebreid.

(1) Kras, sterk tegen de vermoeienis.

(2) De hier afgeschilderde wijze van reizen is den Araben eigen; men rijdt een goed deel van den nacht om der koelte wille, rust bij zonnenopgang een weinig, en snelt voort tot de hitte verplicht weder halt to houden.

(3) Waren, koopwaren.

(1) De negen en negentig of honderd namen des Heeren: eene soort van Litanie der Mahomedanen.

(1) Talen, sterk verlangen, haken.

(2) Beien, bessen, beziën.

(3) Kiezen, baktanden.

(1) Verslokken, verslikken.

(2) Amper, scherp, zuur.

(1) Mede, fr. Hydromel.

(2) Arren moede, in grammen, toornigen gemoede. Vgl. arg, erg, ar-ig.

(1) Batsch, recht, stijf, fier.

(2) Wiede, Engelsch weed (spreek uit: wied) onkruid. Daarvan hebben wij het w.w. wieden en het n.w. wiedewinde.

(3) Weit, vr. n.w., tarwe, nog overgebleven in boekweit. Zie tuinman op het woord boekweit.

(1) De vasten der maand Ramadhan eindigt, gelijk hij begint, met der zichtbaarwording der nieuwe maan. Dit nieuwe licht, dat den vasten breekt, en feest brengt, wordt des te vuriger verwacht, daar de Ramadhanvasten zeer streng is en midden in den zomer valt. Zoo wordt het vurig verlangen naar het nieuwe licht bij minnedichters veel aangewend als vergelijking van liefdeverlangen. Hier is Aboe Zeid echter de langbetrachte geliefde.

(1) Woorden in Medina door den Profeet uitgesproken, om zich van den last der bij hem etende gasten te ontmaken.

(2) Ranken, listen, looze streken.

(1) Bij Rückert de vijfde Makame.

(2) Kwantselarij, van het werkw. kwantselen, heen en weer bewegen. Zie weiland op het woord Kwant

(1) Misbilligen, onbillik achten. Zie kiliaan op het woord billigen.

(1) Gerven, schooven, Fr. gerbes; Hgd. Garben.

(1) Boot, halssieraad, borstjuweel.

(2) Tiegt, van tiegen. trekken.

(3) Schendig, tot schande gemaakt, zie weiland.

(1) Zie nota 2 bladz. 16.

(1) Door, gek. Vgl. nota 1 bladz. 12.

(1) Bij Rückert de zevende Makame.

(2) Staarheid, eene oogenziekte; hier veur blindheid genomen.

(1) Ekel beteekent eigenlik walg. Zie davids Tael-en-Letterkundige aenmerkingen, blz. 12.

(2) Vaar, schrik. Vgl. vervaard, vervaarlik, vervaren, gevaar.

(1) Het verdient opgemerkt te worden, dat Hariri hier juist met de verzen aanheft, waar de poëzie des onderwerps schijnt te eindigen, als wilde hij, door dien nieuwen en hoogeren vorm, der voordracht eene nieuwe en hoogere vlucht geven. (Nota van Rückert) Vgl. de Morgendrust, de Grafrede, enz.

(1) De Cheif (heuvel) Mina ligt onderwege Mekka. De bedevaarders werpen daar met steenen in de lucht, om Satan te treffen. Zij nemen daartoe kleine stukken om hunne verachting veur den boozen geest te doen zien. Dit alles gebeurt volgens zekere ceremonieën, welke veur den lezer weinig of geen belang kunnen hebben. Voegen wij er alleenlik bij, dat de eed: bij der bedevaart! bij den Mahometanen zeer zwaar is; al zweren deze bijna onophoudelik, zelfs God zweert in den Koran zeer dikwils by dit en dat, gelijk de eenvoudigste sterveling.

(2) Dinaar, goudstuk.

(1) Aboe Zeid van Seroeg. De zoon hiet Zeid. De vader noemde zich uit trotschheid op dezen: Aboe Zeid, d.i. vader van Zeid. - Ons schijnt de trotschheid eens vaders op zijnen zoon gerechter, dan die eens zoons op zijnen. vader, en Aboe Zeid heeft gelijk, wanneer hij zegt: (Makame 31).


Vraagt alleen des mannes weerde, niet van waar hij elders kwam; Of zijn vader was verteller, of hij zelf vertelders nam: Smaakt de wijn u goed, wat geeft dan waar hij uit den kelder kwam?

(1) Bij Rückert, de negende Makame.

(2) Sawe, eene stad tusschen Rei en Hamedan.

(3) ‘De herten beroesten gelijk het ijzer.’ zegde de Propheet, en men vroeg: ‘Waarmede kan men ze schuren?’ - Hij sprak: ‘Met der lezing des Korans en den bezoeke der graven.’

(1) Terp, eene kleine hoogte. Zie Weiland. Daarvan grafterp. Hier is het woord veur grafheuveltjen gebezigd.

(2) Een punt van geloof is: dat de dooden lichamelik lijden in den grave. Daar gebeurt ook het schrikkelik verhoor door de engelen, Moenkir en Nekir.

(1) De weeklaagsters behooren niet tot eener Mahometaansche begrafenis; doch, voor den Islam bestonden zij in Arabië. en later leefden zij, als beeld, in de poëzie voort.

(2) Zie bladz. 60, nota 2 dezer Makame.

(1) Het volgende gedicht is grootendeels met assonnante of aanklinkende rijmen gebouwd; het grondrijm heeft steeds veur klank de oo. - Tot nu toe is er van het aanklinkend rijm in onze taal bijna geen gebruik gemaakt; men oordeele of het in stukken van dezen aard niet gevoeglik kan aangewend worden. - Hier en daar hebben wij vroeger eenige onvolkomene vrouwelike rijmen gewaagd; wij zouden tot onzer verdediging kunnen bijbrengen dat borge en worgen, orde en rordert zoo goed rijmt als ketent en rekent door Bilderdijk en anderen gebezigd.

(1) Lorren, fr. leurrer.

(1) De brugge Sirat fijner dan haar, en scherper dan een zweerd, over welke de zielen ten jongsten gerechte gaan.

(1) Bij Rückert de een en twintigste Makame.

(2) Ehwas, een landschap tusschen Basra en Perziën, uit welk, volgens een spreekwoord, de suiker en de koorts herkomstig zijn.

(3) Vermast, neêrgedrukt, verlamd. Zie weiland.

(1) Henker, rakker, nikker, eigenlik: hanger, beul.

(2) Koran, kap. 20, vers 9.

(3) Koran, kap. 4, vers 48. Als gij gegroet wordt met eenen groete, groet dan met eenen schooneren, of geeft denzelfden terug. - Een schoone groet is, volgens de uitleggers, b.v. deze: wanneer men gegroet wordt met: ‘Vrede zij dij!’ ten antwoord te geven: ‘Vrede zij dij en Godes genade met zijnen zegen!’

(1) Loeven, tegen den wind opzeilen, met moeite vooruit komen. Zie weiland.

(2) Reinaart de Vos. De tekst geeft: den fijne.

(1) Dsjinnen, geesten, tooverheksen enz.

(1) De raaf geldt, gelijk elders, als ongeluksbode, bijzonder de bij den dichteren beruchte Rave des Afscheids. Deze zal oorspronkelik diegene zijn, welke, als de tentbewoners naar eene andere weide verhuizen, op de verlatene stede nedervalt om te zoeken en te scharren. De Arabieren houden hem deswegens als een kwaad voorteeken, daar hij hunne woonplaats maar bezoekt als zij die verlaten hebben; alsof zijne aankomst de oorzaak ware huns vertreks, daar omgekeerd, dees geen tot gevolg heeft. Wellicht geloofde men, dat hij het aanstaande vertrek riekt, en daarom rond de hem straks prijsgelatene woning zwerft en krast. Zoo wordt hij dan in het algemeen door de dichters tot voorbode dos afscheids en des vertreks genomen.

(2) De schoenen van Honein. Het eigenlike spreekwoord is: Hij komt naar huis met den schoenen van Honein. Zie hier de geschiedenis: Honein was een schoenmaker. Een Arabier uit der woestijn kwam bij hem om een paar schoenen te koopen. Doch zij kregen twist: de Arabier schimpte op Honein en kocht de schoenen niet. Als hij nu weder naar huis rijden wilde, liep Honein hem vooruit op den weg, wierp er eenen schoen, droeg een heel eind verder den anderen en verborg zich daar in eenen struik. Als nu de Arabier voorbij den eersten schoen reed, zegde hij: ‘Hoe gelijkt deze schoen dien van Honein! Ware zijn makker er bij, ik raapte hem op.’ Zoo trok hij verder tot aan den tweeden schoen: daar had hij spijt den eersten niet opgeraapt te hebben, liet zijn peerd staan, en keerde terug om hem te halen. Doch Honein kwam uit, sprong op het peerd en ron van daar; als de Arabier weder kwam, zag hij den schoen nog, maar 
zijn dier niet meer. Hij nam dan het paar schoenen en ging te voet naar huis. Daar vroeg men hem: ‘Wat brengt gij van der reize mede?’ Hij antwoordde: ‘De schoenen van Honein.’

(1) Het Boek der Uitspanning, titel eenes werks vol van vermakeliken vertelsels, geschreven door Aboe Ali Elmosin Ben Ali Eltenoechi. Later heeft Meda 'ini een dergelijk met denzelfden titel opgesteld.

(1) Poëzie en Redekunst. Zie blz. 57 de verzen: Der armoede kommer, enz.

(2) Verlangenis, verlengenis.

(1) Dover van het w.w. doven Hgd. Toben, bulderen, woeden. Zie willems glossarium op den Slag van Woeringhen. Zoo komt het bv. n.w. oorverdoovend naast overdovend, dat alleszins beter is; trouwens men zegt niet oogverblindend mond verstommend....

(1) Blind, doof, lam, stom. Deze vier woorden maken, met de volgende afleidingen, eene reeks van zaakrijmen in plaats van klankrijmen. Men kan dezen vorm in den grond vergelijken met de Italjaansche Sestinen. Dergelijke zaakrijmen vinden wij nog in Makame 11, Het Oude Wijf: Ledig is de hand, - wankelend de voet, - gebogen het hoofd, - gekromd de rug. - Verdord is de lust, de groene, - weg is het goud, het gele, - zwart is de dag, de witte, - wit is het haar, het zwarte, - veur het oog, het roode, - is welkom de dood, de bleeke! -

(1) Lize, zacht, lichtjens. Hgd. leise.

(2) Prijs, of liever prijze, lof. Hgd. preise. Eng. praise.

(1) Hatem Ta'i de milde. Van hem wordt het volgende verhaald: Wanneer de arme hem om één bad, gaf hij twee; zijne vrouw verweet hem die daad, zeggende: ‘Du geefs hem meer dan hij noodig heeft.’ Doch Hatem sprak: ‘Heeft hij minder noodig, ik heb des te meer; ieder meet met zijner maat: naar de zijne bad hij, ik wil naar de mijne geven.’

(1) Kaab Ben Mame. Een man van den stamme Benu Eja Ben Ma'add, die, met eenen troep marktrijders verdwaald zijnde, zijn aandeel in het water uit medelijden weg gaf en zelf van dorst stierf. Wanneer het water dat zij bij zich hadden bijna op was, verdeelde men het op den kei, een gebruik der door de woestijn reizenden: namelik men legde eenen kei in den beker en goot er zooveel water in, dat de kei juist oversopt was; zoo bekwam ieder evenveel te drinken. Als nu de beker aan Kaab kwam, aanschouwde een man uit den stamme Nemir Ben Kassek, die zich onder de reizigers bevond, Kaab met zulken brandenden oogen, dat deze zegde: ‘Drenk dijnen broeder, dien van Nemir!’ en die van Nemir kreeg Kaab's deel. Den volgenden dag, wanneer men het water wederom op den kei deelde, blikte die van Nemir gelijk gisteren, en Kaab sprak ook gelijk gisteren. Dan braken de lieden op en zegden: ‘Kom, o Kaab!’ Maar hij kon niet meer opstaan. Zij waren dicht bij een water gekomen en riepen: ‘Kaab, hier is water, stijg af, du bist een instijger!’ Doch hij kon niet meer spreken, zoo zwak was hij. Zij legden, vermits hij ging sterven, eenen doek op hem, om de wilde dieren van hem te weren en lieten hem daar, waar hij omkwam.

(2) De Benu Forat waren vier edele gebroeders; de twee oudsten bekleedden het ambt van Vizier bij den Abassidischen Chalif Moktadir-billah.

(3) Forat, de Euphrates. Forat beteekent: zoet water.

(1) Bij Rückert de achtentwintigste Makame.

(2) Schiras, eene stad in Perzië, geboorteplaats der dichteren Saadi en Hafiz. Saadis Rozengaard is in het Nederduitsch overgebracht door Jan van Duisburg (Amsterdam, 1654). Van Hafiz hebben wij, veur zooveel ik weet, niets.


Schiras is ook vermaard door den wijn welke in de omstreken groeit:

Waardoor is Schiras wel de stad 
Beroemd met roze en wijn geworden? 
 
(Mirza Schaffy.) 




(1) Boud, gewaagd, roekeloos. Zie weiland.

(2) Aloë, eene soort van reukwerk:


....En waar hij richt des dankes geur, veel zoeter


Is 't hem, dan of er Aloë in 't vuur mocht glimmen.


(Makame 31.)

(1) Stropen, stroppen; een gewestspraakmeervoudsvorm.

(1) Vergelijk deze uitdrukking met den verzen van Tograï, aangehaald door Van der Palm, (verhandeling over de Arabische Poezië):

Wil met mij, langs ongebaande wegen, trekken, 
Als de nacht (met zijnen mantel) ons zal dekken. 
Tot haar leger zal de geur (des roozenwaters) 
En der fijne zalven wel tot gids verstrekken. 



Wat daar (volgens V.d. Palm) buitensporig is, moet hier, om zijne aanspeling op den wijngeur, zekerlik geestig genoemd worden.

(1) Zie blz. 27, nota 1.

(2) Dat Aboe Zeid een lustige drinker was, blijkt onder andere uit den volgenden brokken:


In de vierendertigste Makame zegt Aboe Zeid, nadat hij eene strenge boetpreek had gehouden, tot Hareth: ‘Wils du mijn verlangen bevredigen - en met mij eene flesch ledigen?’ - Deze riep: ‘O wee! du roeps de menschen tot der uitverkorenen heile, - en blijfs zelf bij der verlorenen deile!’ - Hij loech: - ‘Genoeg! - Hoor, merk en blijf stom! - En hij keerde zich om - zingende:


‘Dompel dijnen kommer in des wijnes zoeten damp,


Haal het hert op, zoo als 't allen mensche steeds betaamt;


Zeg hem, die dij wil verbieden, wat in 's levens kamp


Eene wijl den last der zorgen afneemt: wees beschaamd!’


In der tiende Makame, waar onze man als Gids optreedt, doet hij een treffend gebed om het vertrouwen der reizigers te winnen, vraagt daarna zijnen loon en spoedt zich naar een wijnhuis waar Hareth hem vindt:.... in eener kamer vol bloemenkransen - en keersenglansen, - waar fleurden en geurden rozen en myrthen - waar luiten en fluiten kirden - en tusschen de ruischende kooren - zich mengde des wijns bruisende horen. - ......


Daar zat de oude, die blikte naar de tonne - gelijk naar de zonne, - en naar het glas, als naar de poolsterre..... die rook den geur der violen, - nu zoog het nat der fiolen, - dan beluisterde het lied der violen.


Hij wederwoordt de strenge berisping aldus: ‘Ik wil, vol vertrouwen, - op Godes genade bouwen. - Wat koms du hier van den Zondvloede ronken, - als ik in der Arke zit te pronken? - Hoe klinkt jammer en verdoemen - tusschen amber en bloemen? - Wil niemands handel bespieden, - of niemands wandel verbieden: - de dood is niet te ontvlieden! - Ga, het Gasthof, - is een lusthof, niet een lasthof, - en een schenkoord - is drenkoord, - niet een krenkoord! - De wijn is hier onverbeterlik, - en ik ben onverbeterlik!...’

(1) Halab, Aleppo.

(2) Linderde, verzachtte.

(1) Zie nota 1. blz. 71.

(2) Hims Emessa, in Syrien, over het woord Doorheid zie de nota blz. 10.

(3) Zie nota 3, blz. 68.

(1) Bij den Oosterlingen is het hoogst onbeleefd luid op te lachen.

(2) Loch, gat. Zie weiland.

(1) Van het onz. w.w. wrijten. d.i. knorren, kijven.

(1) Voorraad, voordacht. Zie weiland.

(1) Men heeft vroeger de Duitsche dichters verguisd, na ze uitgebuit te hebben. Zie het Nederduitsch Maandschrift, eerste jaargang, deel 1, blz. 269 en vlg.

(2) Zie dautzenbergs Redevoering op het vijfde Nederlansch Taalkongres te Antwerpen.

(3) Frequentatief van verweeken.

(1) Fudhail was een baanstrooper, die des nachts eens eene stemme hoorende, welke het Koranvers las: ‘Is het niet tijd veur die welke gelooven, dat hunne herten zich bij het gedenken aan God vernederen?’ antwoordde: ‘Ja, Heer, het is tijd’ en hij ging naar Mekka, waar hij zijne zonden boette en een heilig leven leidde.

(1) Bast, Strop vlg. Hangebast. Men hoort het woord bast in sommige streken van Belgie in den zin van snaak, schelmpjen enz. Menige moeder heb ik haren zuigeling hooren noemen: Du bast!

(2) Tserka, de blauwoogige, was eene vrouw uit den stamme Gedis, in Jemane, die drij dagreizen verre zag. Hassan, zone van Tobba uit Hemjar, voerde eens een leger tegen Gedis en als het van Jemane nog drij nachtreizen verwijderd was, steeg Tserka op eenen toren, Hond genaamd en zag naar het leger. De krijgsmannen hadden bevel gekregen, dat ieder boomtakken zoude dragen en er zich onder verbergen, om Tserka te bedriegen. Dan riep zij: ‘O volk! daar komen boomen tot u, voorwaar, 
Of daar komt de vijand van Hemjar,’ 


Doch men geloofde haar niet, en zij sprak:

‘Ik zweer by God, een leger van boomen komt, 
Of Hemjar heeft zich met iets vermomd.’ 


Doch zij geloofden haar niet en merkten niets, tot Hassan hen overviel, verdelgde, Tserka gevangen nam en haar de oogen uitstak.


Het Birnamwoud, in Shakspeare's Macbeth, Ve bedrijf, 5e tooneel, is genoeg bekend; - Er bestaat ook eene Duitsche volkssage van koning Groenewoud met deze rijmen:

König, gib dich gefangen, 
Der grüne Wald kommt gegangen. 
 
(Nota van Rückert.) 



(1) Naar het in den Koran immer wederkeerende vers: ‘In dien dage zal geene lastdraagster (met schuld beladene ziele) den last van andere dragen.’

(2) Wakke, zeer weeke, slecht gebakkene. Het gezegde ‘wakke korst’ is licht te verstaan.

(1) Rijzen, rees, gerezen, - weggaan, verdwijnen. De bloemen en bladeren rijzen, is eene in België overal gebruikte spreekwijze.

(1) Huri, spreek uit: Hoeri, engelin uit Mahomeds Paradijs.

(2) Pond, zie blz. 25, nota 2.

(1) Forat, de Euphrates. Zie nota 3, blz. 78.

(1) Sirat. Zie blz. 64, nota 1.

(2) Root is zelfs bij Van Heelu gebruikt. Zie willems Glossarium.

(1) De tong in den monde houden. Zie blz. 49, regel 8 van onder.

(1) Zie blz. 10, nota 1.


