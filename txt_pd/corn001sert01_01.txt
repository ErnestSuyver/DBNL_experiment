
   
        
           
               Sertorius
               P. Corneille
               Thomas Arents
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Sertorius van P. Corneille, in een vertaling van Thomas Arents uit 1722.
               
               
                   
                       p. 11: in het origineel is een gedeelte van de tekst slecht leesbaar. In deze digitale editie is ‘[...]’ geplaatst.
                   
               
           
           
           
               
                   
                   2, 4
                   
                   
               
               
                   
                   74
                   
                   
               
           
           
               corn001sert01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Theater Instituut Nederland, signatuur: 13 A 13: 3.
               
               P. Corneille, Sertorius (vert. Thomas Arents). Hendrik Bosch, Amsterdam 1722
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Sertorius
               P. Corneille
               Thomas Arents
               
               
               
                   
                   
                   
               
           
           
           
               
               
           
           
           
           
       
       
           
               Sertorius
               P. Corneille
               Thomas Arents
               
               
               
                   
                   
                   
               
           
           
           
               
               
           
           
           
           
       
       
           
               2011-10-04
               
                   SG
               
               colofon toegevoegd
           
       
   
      
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: P. Corneille, Sertorius (vert. Thomas Arents). Hendrik Bosch, Amsterdam 1722
 
Zie: https://www.dbnl.org/tekst/corn001sert01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==I==} {>>pagina-aanduiding<<}



{==III==} {>>pagina-aanduiding<<}

SERTORIUS.
TREURSPEL.
Uit het Frans van den Heere P. CORNEILLE.
DOOR
T.A.


{== afbeelding 
	==} {>>afbeelding<<}
    

Te AMSTERDAM,
By HENDRIK BOSCH, Boekverkoper, over 't Meisjes Weeshuis. 1722.




    

{==V==} {>>pagina-aanduiding<<}

    Opdragt aan den heere myn heer Adriaan Lever.

    
        
{== afbeelding 
            	
            te Amsterdam by HENDRIK BOSCH 1722.==} {>>afbeelding<<}
    


ZIe hier, Sertorius, myn Heer, 
Van vrind en vyand fel bestreeden, 
Die 't fiere Romen ging te keer, 
Om Sylla 's staatzucht te vertreeden, 
Zich tot u wenden, in den nood 
Van een verraderlyke dood; 
 
Perpenna door 't geweld gesteeven 
Van staatzucht, haat en minnenyd, 
Beroofd dien Oorlogsheld van 't leeven, 
Daar in het barnen van den stryd, 
De dood voor d'opslag van zyn blikken 
Altoos angstvallig scheen te schrikken. 
 
Zie hier, Heer Lever, dezen Held 
Ten twedenmaal den doodsteek lyden, 
Op hoop dat Gy hem voor 't geweld 
Van lastertongen zult bevryden, 
Hy wagt den doodslag onversaagd, 
Indien die slag aan U behaagd. 

{==VI==} {>>pagina-aanduiding<<}

Wie kan hy zich ook meêr vertrouwen 
Dan U? wiens leeslust nooit verzaad, 
Reeds is gewoon den val te aanschouwen 
Van Helden, hoog van roem en staat, 
Als 't duur geheugboek hunne daaden, 
Bekranst met frisse lauwerbladen. 
 
Op wiens bescherming zou hy meér, 
En veiliger in 't Daglicht treeden, 
Dan als gy hem beschermd, myn Heer? 
Gy, die wel eêr door 't pit der reden 
Opsteigerde naar Helikon, 
En 't nat van Pindus Hengstebron; 
 
't Zy dat gy, aan een beek gezeeten, 
Een laagen Veldtoon neurde, of dat 
Gy met een wel gerust geweten, 
Om heil en gunst en zegen bad, 
En met een krans van lauwerieren, 
Kwaamt 't Vrinden-Egtaltaar te sieren; 
 
Maar zints Merkuur door 't koopgewin 
U heeft God Febus dienst ontdraagen, 
Kan noch de Dichtkunst aan uw zin, 
Schoon afgemat, op 't hoegst behaagen; 
Dies werpt Sertorius, myn Heer! 
Op hoop van hulp, zich voor u neêr; 

{==VII==} {>>pagina-aanduiding<<}

Gelukkig zo in de ongelukken, 
Hy, met uw braaven Naam op 't hoofd, 
Zig aan den laster kan ontrukken, 
Die nimmermeer is afgesloofd; 
Maar laat de nyd haar tanden wetten, 
Uw Naam zal al haar kragt beletten. 
 
Sertorius lagt met de nyd, 
Indien hy aan u kan behaagen, 
U, aan wien hy word toegewyd, 
En thans eerbiedig opgedragen, 
Door my, die zich gelukkig roemd, 
Als hy zich zelf uw Dienaar noemt. 
 
HENDRIK BOSCH. 



{==VIII==} {>>pagina-aanduiding<<}

Vertooners.


Perpenna, Stedehouder van Sertorius.



Aufidius, Overste in 't Leger van Sertorius.



Sertorius, Generael van de zyde van Marius, in Spanje.



Antistia, Gemaelin van Pompejus.



Viriata, Koningin van Lusitanien, nu Portugal.



Thamyra, vertrouwde van Viriata.



Pompejus, Generael van de zyde van Sylla.



Arkas, vry gemaekte van Antistius, broeder van Antistia.



Celsus, Oversteaen de zyde van Pompejus.


Het Tooneel is te Nertobriga, een Stat in Arragon, bemagtigt door Sertorius, nu genaemt Catalyud.


{==1==} {>>pagina-aanduiding<<}

Sertorius. Treurspel.

Eerste bedryf.

Eerste tooneel.

Perpenna, Aufidius.


Perpenna. 
Van waer, Aufidius, mag die ontroering koomen, 
Die mynen wensch weêrstaet, en myne ziel doet schroomen? 
De schrik, die het verraet, myns ondanks, aen my geeft, 
Maekt dat myn rede all' myn begeerte en hoop weêrstreeft. 
De grootheit zelfs, die my door schennis staet te wachten, 
Wiens Denkbeelt tot nu toe gevleit heeft myn gedachten, 
Toont zich afgryslyk van gedaente aen myn gezigt, 
En maekt, dat al myn moet voor het volvoeren zwicht. 
Vergeefsch koomt staetzugt, die het stuk my doet beginnen, 
Door eenen glimp van eer verblinden myne zinnen: 
De wroeging, die myn hart, gelyk een worm, doorwroet, 
Verbande ik keer op keer vergeefsch uit myn gemoet, 
't Geen, met zig zelfs oneens, daer van niet wordt ontslagen; 
Maer onophoudelyk zich voelt op 't felst doorknaegen. 
En 't groot geluk, het geen Sertorius verzelt, 
Weêrhoudt een arm, waer door zyn doot was vastgestelt. 



Aufidius. 
Welk eene ted're deugt, en welk een schand'lyk vreezen 

{==2==} {>>pagina-aanduiding<<}

Zoekt d'uitslag van uw hoop dus hinderlyk te weezen? 
En keert het groot geluk 't geen thans Perpenna vleit? 
Wie schroomt, wanneerby tracht na de oppermogendheit, 
Een weinig heilloos bloet te storten? Burgerkrygen 
Doen, als een ieder weet, en Recht, en Reden zwygen; 
En daer de misdaet kan gebiên met volle magt, 
Wordt bloode onnoozelheit voor schandelyk geacht, 
De Deugt, en Eer zyn maer belachelyke naemen. 
Karbo, noch Marius zag niemant zich ooit schaemen, 
Nooit Sylla schroomen, nooit.... 



Perpenna. 
Ik weet wel dat hun zwaert 
Het bloet nooit heeft van hun verwonnenen gespaert, 
En dat zy elk op 't wreetste in hun verbolgenheden, 
Na de overwinning hun bloeddorstigheit voldeeden, 
En Romen, deerlyk door hun twist van een gescheurt, 
Met moort, en Tieranny vervulden, beurt om beurt. 
Maer schoon die twist, waer door wy onze vryheit derven, 
Bloetrollen baerde, en 't volk door Beulen wreet deedt sterven, 
Nooit quam men onderling tot zulk een raezerny, 
Van Moordenaers te zyn van die van zyn Party. 
Men heeft hen nooit gezien hun hoofden zelf bespringen, 
Om zich door hunne doot in hun gebiet te dringen. 



Aufidius. 
Gy wilt dan afstant doen, en belgt u langer niet, 
Dat u een minder, als gy zyt, als hooft gebiet? 
Laet ons dan niet meêr in den krygons leeven waegen; 
Maer, nevens 't gantsch Heelal, het juk van Sylla draegen. 
Waer toe te stryden, en gevaeren uit te staen? 
Lust ons verslaeft te zyn, laet ons naer Romen gaen. 
Schoon 't geen Romein betaemt zich onder 't juk te geeven, 
Is 't beter daer, dan hier, in slaverny te leeven. 



Perpenna. 
Let beter op het geen gy zegt, eêr gy dus spreekt. 
De vryheit schept hier aêm, wordt hier nog aangequeekt; 
En van 't Gemeenebest, te Romen gantsch verlooren, 

{==3==} {>>pagina-aanduiding<<}

Ziet men het edelste gedeelte hier herbooren. 
Dees' schuilplaets, die voor de Uitgebannene openstaet, 
Veteenigt in haer schoot de leden van den Raet, 
't Doorluchtig overschot der hoogberoemde mannen, 
Door Syllas razerny, verdrukt, vervolgt, verbannen. 
Sertorius voert hier door hen het hoog gebiet, 
Beschermt de Romeren, die 't lot hun vryheit liet; 
En wyl 'er geen party ooit zonder Hooft kan weezen, 
En dat zyn naem en daên de vyanden doen vreezen, 
Door 't onverwacht geluk, 't geen.... 



Aufidius. 
't Is die naem, myn Heer, 
Dieuw Fortuin verbreekt, en u onrooft uwe eer. 
Heugt u den dag niet meêr, toen gy vol ongenoegen 
Uw gantsche Krygsmagt zaegt zich by de zyne voegen? 



Perpenna. 
Vergiftig niet het droef herdenken van dien dag. 
Gy weet het, my quam toe het opperste gezag. 
Hy moest in adeldom en magt ver voor my wyken, 
En zonder my had hem zyn zwakheit doen bezwyken: 
Maer 'k zag (o spyt!) zo dra Sertorius verscheen, 
Dat hy straks meester was van 's volks genegenheen. 
'k Zag myn velttekenen uitrukken, myn soldaeten 
Na hem toevliegen, en my van elk een verlaeten. 
Ik, om te ontveinzen hoe die slag my trof't gemoet, 
Volg hen in spyt, en doe gelyk een ieder doet. 
De nydige afgunst, steets zo krachtig van vermoogen, 
Heeft van dat oogenblik myn hart naer wraek doen poogen. 
Een and're hartstocht, die my meer, dan de Eerzucht, plaegt, 
Heeft die ontsteeken' vlam ten hoogsten top gejaegt. 
'k Min Viriata, de Prinses der Luzitaenen. 
Haer Echt kan my den weg ter Heer schappye baenen; 
Die 'k op myn eigen volk gedwongen af moest staen. 
Maer zy, die door 't gerucht zyns naems is aengedaen, 
En als betovert door de Daên van hem bedreeven, 
Spreekt daer alleen van, en schynt zich aen hem te geeven. 

{==4==} {>>pagina-aanduiding<<}

Hy, die 't vermogen van haer schoonheit kent noch voelt, 
Ontvreemt me een hart, daer noit het zyne op heeft gedoelt. 
Zyn lukstar, tegens my gekant, heeft zulke krachten, 
Dat hy, zelfs zonder met zyn wil daer naer te trachten, 
My overal verdrukt: en tot myn zwaerste leet, 
Zyn Naem alleen verwint, zelfs zonder dat hy 't weet. 
'k Weet wel dat hy ligt mint, en 't voor ons wil ontveinzen; 
Maer 'k wil hem op dat punt ontdekken myn gepeinzen. 
Zo hy my af wil staen den Troon, waer naer ik tracht, 
Vergeet ik al myn haet, en zal hem zyne magt, 
En 't hoog gezag, 't geen hy hier inneemt, uiet benyden. 
Dit volk, het welk door ons geoeffent is in 't stryden, 
Zyn, ik beken 't, myn vrient, Barbaeren wel van bloet, 
Maer al te samen reets Romeinen van gemoet. 



Aufidius. 
Wordt in ontwerpen van zulke aengelegenheden 
't Belang der Liefde nog in tegen wigt geleden? 
Doch is u dat belang zo zoet, acht gy 't zo zeer, 
Wordt Viriata de uw' niet na zyn doot, myn Heer? 



Perpenna. 
Ja, maer 't gevolg van zulk een doot maakt my verleegen. 
Schoon ik zyn plaets bekleed, zal my, als hem, de zegen 
Verzellen, zullen zy, wiens harts genegenheit 
Hy won, zo yverig zyn tot myn dienst bereit? 
Niet staen, om wraek voor hem te neemen, namyn leeven, 
En aen Pompejus zich niet willig overgeeven? 



Aufidius. 
Dat is te veel, en al te laet gevreeft: dees' nacht 
Hebt gy bestemt, dat hy zal worden omgebragt, 
In 't midden van het Feest. Al 't leger is gescheiden; 
't Volk, door den stilstant, gaet zich overal verspreiden. 
Die ons verzellen zyn van de onze. 't Goet geluk 
Begunstigt ons; stel toch niet uit dit wigtig stuk. 
Of ziet gy daer van af, zo tracht hen voor te koomen, 
Die weeten wat van u, myn Heer, was voorgenomen, 

{==5==} {>>pagina-aanduiding<<}

Eêr dat zy u verraên by onzen Dwingelant. 
Sertorius, of al uw' aanhang, moet van kant. 
Indien gy vreezen wilt, gy moet al verder vreezen; 
Want moog'lyk zullen 'er by onzen aenhang weezen, 
Die ook door wroegingen, als gy, zyn aengedaen, 
En zo gy 't uitstelt... maer, hy zelf treedt herwaerts aen: 
Ziet of gy zo veel kunt op zyn gemoet verwinnen, 
Dat hy u afstant doe van 't voorwerp uwer zinnen; 
Tet wyl ik ga voor u afsmeeken van de Goôn, 
Dat hy zich weigerig voor uwe Bede toon'. 


Tweede tooneel.

Sertorius, Perpenna.


Sertorius. 
Myn Heer, ik heb terstont een wond're zaek vernomen. 
Weet dat Pompejus in twee uuren hier zal koomen, 
Om wegens ons verschil met me in gesprek te treên; 
En tot verzekering eischt hy myn woort alleen. 



Perpenna. 
By ed'le zielen heeft het woort volkomen krachten, 
En 't uwe is zekerder, dan duizent Borgen, te achten. 
Dit schynt niet vreemt; doch 't geen me op 't hoogst verwond'ren moet, 
Is dat hy, die zich thans den Grooten noemen doet, 
Aen uwen naem alhier zelfs Eerbiet op koomt draegen, 
Ja zelfs geen vrygelei tot dit gesprek doet vraegen. 
't Is veel dat gy zo ver den Hoogmoet hebt gebragt 
Van Sylla's Helden, en zyn dwingende oorlogs magt. 



Sertorius. 
Heeft hy mêer magts, dan wy, 't is niet in deeze Ryken, 
Daer wy de zyne doen voor ons ten velde uit wyken, 
En zich versterken in het wankelent gebiet 
Van een gewest of twee, 't geen hen nog overschiet; 
Vol vrees, dat zulks door ons hen ook zal zyn ontnomen, 

{==6==} {>>pagina-aanduiding<<}

Zo dra het einde van 't bestant zal zyn gekoomen. 
Ik ben door uwe hulp tot dit geluk geraekt; 
Door u ben ik dus sterk, en zegeryk gemaekt. 
Ik ben aen u verplicht de lauw'ren, die my kroonen, 
En zal in alles u myn dankbaer heit betoonen. 
Maer, wat Pompejus raekt, ik raem in myn gemoet 
Wat de oorzaek is, die hem hier by ons koomen doet. 
Hy, geene hoop ziende om alhier te triomfeeren, 
Ja dat hy naauw'lyks zich kan tegensons verweeren, 
Wil thans door een verdrag, 't zy vordelyk, of niet, 
Zich zelf ontslagen zien van zulk een zwaer gebiet, 
't Welk al zyn roem verdooft. Ook streelt de hoop zyn zinnen, 
Dat hy meêt voordeel zal op Mithridates winnen. 
Hy brandt naer Rome, om daer van Sylla de oppermagt 
Te ontfangen tot dien togt. 



Perpenna. 
Voor my, ik hadt gedacht, 
Dat zyne Antistia, die hier gevlugt moet leeven, 
En die hy moest door last des Dwingelants begeeven, 
Hem herwaerts koomen deedt, in eenen anderen schyn, 
Om voor het laetst hier by zyn Gemaelin te zyn: 
Want Sylla's wreet bevel deedt hem zyn trouw verbreeken, 
Zelfs zonder dat hy haer eens mogt tot afscheit spreeken. 



Sertorius. 
't Kan zyn; ik weet dat zy zich krachtig onderling 
Beminden; maer hy vindt hier ligt verandering. 
Die bitse hoon heeft zo geraekt haer hart en zinnen, 
Dat zy hem nu meêr haet, dan zy hem ooit kon minnen: 
En minder dryft haer hier de vrees voor een Tieran, 
Dan wel eene ed'le drift tot een do orluchtig man. 
Dus spreckt Antistia, en koomt my daer en boven 
Van de voornaemste der Romeinen hulp belooven; 
Ja van haer maegschap wordt my alles toegezegt, 
Zo ik besluiten kan met haer te treên in d'Echt. 
Ik heb door haer, myn Heer, hun' brieven vol van Eeden. 

{==7==} {>>pagina-aanduiding<<}

Nu oordeel of my hier staet verder in te treeden, 
Dewyl 'k my t'eenemael daer van aen u gedraeg. 



Perpenna. 
Zoudt geu een oogenblik beraeden? welk een vraeg! 
Indien geen af keer heerscht, myn Heer, in uw gedachten, 
Waer door gy haere trouw u tot een straf zoudt achten, 
Moet gy, aenschouwende wat Rome aen haer komt biên, 
Tot Bruidschat, in dit stuk niet eens te rugge zien. 



Sertorius. 
Perpenna, 'k moet u voorts nog naeder openbaeren 
Het geen ik peins, en vrees dat my zal wedervaeren. 
'k Min elders. 'k Weet my voegt zo weinig 't minnen meêr, 
Dat ik het zelfs verberg voor haer, die my zo zeer 
Bekoort heeft; maer, hoe out ik weezen mag van dagen, 
Ik wordt bemint, en kan een Koningin behaegen. 
'k Zie Viriata naer myn Trouw met hart en zin 
Verlangen; zy begeert door zulk een groot begin 
Ons Roomsche volk nog meêr aen 't haere te bevrinden, 
Op dat zy onderling door d'Echt zich t'saem verbinden, 
En dus hun beider bloet en 't voordeel van 't Gemeen 
Vermengt worde, en maek' dees' twee Volkeren tot één. 
Zy wil, dat wy hier meê de trouwe hulp beloonen, 
Die ze ons tot heden zo stantvastig quam betoonen; 
Dewyl zy goet noch bloet spaert van haer onderdaen, 
Tot steun van 't geen wy zo eêlmoedig onderstaen. 
Tot nog toe is men my hier van niet koomen spreeken; 
Doch ik zie dagelyks daer van een zeker teken. 
Zo 'k met Antistia treede in den Echtenstaet, 
Vrees ik haer toornigheit te ontsteek en door die smaet. 
Haer Volk, wanneer zy dus haer Koningin zien hoonen, 
Zal zich terstont gereet om haer te wreeken toonen, 
Zich keeren tegens ons, en na dat ongeval, 
Voor ons zo doodelyk, Perpenna, zeg, wat zal, 
Als wy ons van haer magt en krygsvolk zien verlaeten, 
't Geen voor Antistia beloofdt wordt, kunnen baeten? 

{==8==} {>>pagina-aanduiding<<}

Ligt dat een valsche hoop ons vleit door deeze trouw, 
Met hulp, die, nam men ze aen, ons slechts verzwakken zou; 
Zie daer de redenen van myne onzekerheden. 
'k Schroom niet in 't huw'lyk met Antistia te treeden; 
Ook is myn hart zo niet in Viriatâs dwang, 
Of ik kan alles doen voor het gemeen belang. 



Perpenna. 
De vrees, myn heer, waer door gy uw gemoet voelt quellen, 
Moet u geen oogenblik dit huw'lyk uit doen stellen. 
De Koningin, 't is waer, wordt daer door ligt ontroert, 
Maer wat heeft gramschap ooit, die kracht'loos is, volvoert? 
Gy hoeft haer jalouzy, noch dreigen niet te vreezen, 
Zo lang gy meester zult van haere Sterktens weezen. 
En wat haer volk betreft, myn heer, vreest daer voor niet. 
Heeft iemant van hen in uw heir wel 't minst gebiet? 
Zyn hunne zoons u in Hueska niet gelaeten 
Tot Borgen? kunt ge u op hun hoofden niet verlaeten, 
Die al Romeinen zyn, vol edelmoedigheit? 
Hun krygsliên, die alom zyn door ons Heir verspreid, 
Zyn zo gewoon met ons vereent te zyn in 't stryden, 
Dat hun genegenheit geen scheiding ooit zal lyden. 
Waerom hen dan gevreest, en waerom weigert gy... 



Sertorius. 
Gy zelfs Perpenna, zeg, waerom veinst gy voor my? 
Men heeft my waer gezegt, gy zyt in min ontsteeken 
Tot Viriata, 'k weet, ik merk het aen u spreeken: 
Maer veele red'nen zyn hier nodeloos, myn Heer; 
Zeg, dat gy haer bemint, en ik min haer niet meêr. 
't Geen ik u schuldig ben is reets zo hoog gereezen, 
Dat myne erkentenis nooit groot genoeg kan weezen. 



Perpenna. 
Het geen gy van my vergt is myne ziel zo zoet, 
Dat ik aen u den gront van myn verlieft gemoet.... 



Sertorius. 
Het is genoeg, myn vrient. ik zal al myn vermogen 
By Viriata doen, op dat zy word' bewogen. 


{==9==} {>>pagina-aanduiding<<}



Perpenna. 
Myn Heer, gy toont te veel... 



Sertorius. 
'k Bid stel u slechts te vreên. 
Myn ziel bemint voortaen Antistia alleen. 
Ik zal haer trouwen, mits dat ook de Koninginne 
Bewogen werde, om tot vergelding uwer minne, 
Met u den zelven dag te treên in d'echten staet; 
Want, wat ge ook zegt, ik heb te vreezen voor haer haet; 
En eer 'k tot voorwerp van haer toorn en wraek zou strekken, 
Zou 'k liever d'echt nooit met Antistia voltrekken. 
Daer koomt ze. Laet me alleen beweegen haer gemoet, 
En lees vry onderwyl wat men my weeten doet. 


Derde tooneel.

Antistia, Sertorius.


Antistia. 
't Mishaege u niet, myn Heer, dat in myne ongevallen 
My myne zwakheit dwingt u moeielyk te vallen. 
Niet om myn Huwelyk; 't gevolg van eenen Echt, 
Verdient wel meêr dan eens te worden overlegt. 
Maar gy kunt by de hoop, die ge in my hebt doen leeven, 
My tegens nieuw gevaer op nieuws verzek'ring geeven. 
'k Hoor dat Pompejus, die ontrouwe, eertyts myn man, 
Hier met u spreeken koomt: 't bevel van zyn Tieran, 
En de onrust, die zyn min geduurig hem doet lyden, 
Die zullen de eer ligt van myn schuilplaets my benyden. 
Zy hebben allebei hun reên van staet; de een ducht 
Voor het gevolg daer van, en de and're voor 't gerucht. 
Ik bidde u dan, myn Heer, om volle zekerheden, 
Zo tegens het gewelt, als tegens de gebeden, 
Zo door die middelen hy weêrzoekt, 't geen hy niet 
Kan by een ander zien, dan met groot zielsverdriet. 


{==10==} {>>pagina-aanduiding<<}



Sertorius. 
Verdienste en deugt, als deuw', die schynen aen te groeien, 
Als ons 't gewelt die in ons hart wil uit doen roeien. 
Maer volle zekerheit wordt hier aen u vergunt, 
Mevrouw zo tegens u gy die slechts vinden kunt, 
En een' ondankb're, maer u eertyts zo genegen, 
Wanneer hy met u spreekt, uw hart niet zal beweegen. 
't Valt zwaer te haeten 't geen men eertyts heeft bemint; 
Een half gebluschte vlam wordt door den minsten wint 
Ontvonkt. 



Antistia. 
Hy heeft my om Emelia verdreeven, 
En gantsch Italien daer door ten spot gegeeven. 
Gy weet hoe fel hy heeft myn groots gemoet gehoont. 
Doch zo hy my berouw van zyne misdaet toont, 
Emilia verstoot, myn' plaets my weêr wil gunnen, 
Zou 'k hem bezwaer'lyk myn genade weig'ren kunnen. 
Zo lang ik van myn trouw meestres zal zyn, 'k bely, 
'k Zal heel de zyne zyn, keert hy weêr heel tot my. 



Sertorius. 
Ik hoop dan te vergeefs, vergeefs vlei ik myn zinnen 
Dat ik de minste plaets in uwe ziel zal winnen. 
Pompejus heerscht volmaekt op u genegenheên, 
En uw getergt gemoet biedt my uw hant alleen; 
En als ik die zal, na zyn weig'ring, eischen mogen, 
Zal 't hart hem steets geneigt, Mevrouw, zulks niet gedoogen. 



Antistia. 
Wat raekt u toch myn hart, als ik myn plicht betracht, 
En door myn huwelyk vermeerd'ren doe uw magt. 
Zou u verheeven' ziel, myn heer, zich zo verneêren, 
Dat gy weêr tederheên zoudt van dit hardt begeeren? 
Neeu: 't zy u grooter vreugt te zien welk een gewelt 
Ik op my zelf doe om me in staet te zien herstelt, 
In spyt myns Dwingelants. Laet kleine zielen zuchten. 
En klaagen van verdriet; en liefdes ongenuchten, 
Maer wy, verbinden we ons om onzen vryen staet 

{==11==} {>>pagina-aanduiding<<}

Te redden, daer 't helaes! te Rome op 't eint meê gaet. 
Laet ons myn wraek en uw staetkunde t' samen paeren, 
Zo zal men 't vaderlant voor ongeval bewaeren. 
Die beide kunnen niet vereent zyn, dan door d'Echt. 
'k Beken, myn zinnen heb ik op iets grootsch gelegt; 
Maer in de Ballingschap, die 'k door myn' Dwing'lant lye, 
Heeft een versinaede van Pompejus nog waardye; 
En welken naem men geeve aen 't geen myn hart thans voelt, 
Het is Sertorius alleen, waer op het doelt. 
Ja Romes grootste Helt kan my alleen behaegen. 



Sertorius. 
Mevrouw, 'k heb niet verdient dien grooten naem te draegen 



Antistia. 
Gy hebt door uw beleit myn Heer, en dapp're daên 
Het geen gy [...] aen al de werelt doen verstaen: 
Doch schoon die naem u zelfs te hoog scheen te verheffen, 
Ten minste kunt ge myn' ontrouwen overtreffen. 
Hy dient slechts, gy gebiedt. Gy hebt zelfs de oppermagt 
By de uwe, en hy wordt daer als onderdaen geacht; 
En zyne Echtscheiding, die zyn trouw my quam ontrukken, 
Zal by den Dwingelant hem veel meêr, dan my hier, drukken, 
Wanneer uw Echt my stelt in zo verheeven rang, 
Terwyl een and're trouw als slaef hem houdt in dwang. 
Maer 'k voel myn hart door dit geluk zo zeer ontsteeken 
Dat gy daer van, myn heer, my te yverig hoort spreeken. 
Myn groost geluk zie ik nog in de onzekerheit. 
En 'k voel my ongerust, hoe zeer ook 't lot my vleit. 
Ik zal steets dat ik al te veel begeert heb vreezen, 
Tot ik door u zal van myn wensch verzekert weezen. 
Gy kunt me van die zorg ontlasten met één woort. 



Sertorius. 
Mevrouw, hoe kan ik u antwoorden zo 't behoort? 
En waer van kan ik toch aen u verzeek' ring geeven, 
Daer ge in onzekerheit wordt heen en weêr gedreeven. 
Ik weet wat voordeel ik verwacht uit uwe trouw. 

{==12==} {>>pagina-aanduiding<<}

'k Eer de ed'le naemen, die u borgen zyn, Mevrouw. 
Ik zie wel dat hun hulp kan onzen moet doen groeien, 
En dus in korten tyt de dwinglandye uitroeien. 
Maer al die groote hoop gaet ligtelyk te niet, 
Als ge aen Pompejus weêr uw hant ten trouwe aenbiedt; 
En 'k ducht, daer nog uw hart voor hem is ingenomen, 
Dat gy my veel belooft, maer om niets naar te komen. 



Antistia. 
Indien ge uit keur van 't hart myn trouw zocht, niet om de eer, 
'k Zou tot u zeggen: daer, daer is myn hant, myn Heer. 
Wat ook Pompejus doe, hy zal op my niets winnen. 
Maer nu ons huw'lyk niet geschiedt uit zugt tot 't minnen, 
En om belang van staet alleen wordt aengegaen, 
Zo weet, opdat ik u myn meening doe verstaen, 
Dat schoon myn Echt u tot het hoogste heil kon strekken, 
Ik u nog meerder schenk, zo wy dien niet voltrekken. 
Kan ik Pompejus zo ver brengen dat hy my 
Herstelle, Emelia verstoot' van zyne zy, 
Zal hy daer Sylla 't hoogst gebiet voert, zich te Romen 
Of in Italie aen zyn toorn opoff'ren koomen? 
Neen, neen, zo ik zoo veel vermag op zyn gemoet, 
Is 't zeker dat hy zich hier by u voegen moet. 
Denk vry, als gy my hebt tot u gemael genomen, 
Dat veel Romeinen tot u over zullen komen; 
Maer zo ik weder met Pompejus my vereen', 
Wint gy die dappere Romeinen niet alleen; 
Maer ook Pompejus zelfs en zyn voornaemste vrinden. 
Zelfs Sylla's meeste macht zal zich aen u verbinden, 
En volgen naer 't geen zy hun Veltheer zien bestaen. 
Dan kunt ge, met malkaer vereent, na Rome gaen. 
Dan zal 't, ô Sylla! ook uw beurt eens zyn te vreezen. 
Ja, beef vry, want uw val zal haest gekoomen weezen. 
Ik zie uw Tierranny, en hoogmoet haest verdooft, 
Zo 'k u ontrukken kan 't geen gy my hebt ontrooft. 
Gy hebt Pompejus om hem u verwant te maeken, 
Zyn woort, zyn Trouw, zyn Eer, en deugden doen verzaeken; 

{==13==} {>>pagina-aanduiding<<}

Maer, zo hy wederkeert tot my als Bruidegom, 
Krygt hy zyn Trouw, zyn Eer, en Deugden wederom. 
Om weêr aen my te zyn, zal hy uw' banden breeken. 
Te samen zullen we u verdelgen, en ons wreeken. 
Maer 'k zie, 'k misbruik uw tyt, die kost'lyk is, te zeer: 
'k Heb uw belangen u getoont, kies nu, myn Heer. 
Zo uwe min te vroeg uw zege wil weêrstreeven, 
Zal ik, 'k zeg 't andermael, myn hant ter trouwe u geeven. 
Neem dit in uw beraet, myn Heer; maer 'k bid, bedenk 
Dat ik getrouwt moet zyn, of myneglorie krenk, 
Die niet gedoogt dat ik hier ongehuwt zal leeven, 
En, als gevangene, steets vooor Verwis'ling beeven. 
'k Wil, dat een roemryk Helt myn hantten trouwe aenvaert. 
Gy, of Pompejus, zytaleen die eere waert. 



Sertorius. 
Gy zult hem zien, Mevrouw, en naer, hy schynt genegen... 



Antistia. 
Vaar wel, myn Heer, myn legt daer 't meest ook aen gelegen. 
'k Zal hierom't overschot vergad'ren van al 't geen 
Ik ooit op hem vermogt. 



Sertorius. 
Ik ga hem tegen trêen. 
Goôn, wien allen 't geheim bekent is van myn harte, 
Wat baert het minnen uit staetkunde bitt're smarte, 
En wat stelt dat belang ons in een droeven stant 
Wanneer men 't hart niet mag ontfangen met de hant! 

Einde van het eerste Bedryf.


{==14==} {>>pagina-aanduiding<<}

Tweede bedryf.

Eerste tooneel.

Viriata, Thamira.


Viriata 
Ja, Thamira, 't is tyt te spreeken nu van Romen 
My in myn muuren zelfs is een Meestres gekomen. 
Antistia, schoon een Gebannene, vol druk, 
Zal meêr vermoogen, dan myn Liefde, en myn geluk. 
'K heb vrucht'loos door myn oog gezocht zyn min te ontdekken, 
En myn bemindens hart getracht tot my te trekken. 
Vergeefs heb ik om hem zelfs Koningen veracht, 
En dus den hoogmoet van een grooter keur getracht 
Aen elk tetoonen. Hy alleen, ondanks myn poogen, 
Durit zulks niet zien, naer 't schynt, of blyft gantsch onbewogen. 
Dit brengt ver warring in myn ongerust gemoet, 
Daer de eigenliefde me aen de weig'ring twyff'len doet. 
Ga, spreek hem, om my voor die schande te bewaeren, 
Gy kent dien waerden helt, ga, wil 't hem openbaeren. 
Wie anders kan myn Troon en Ryken doen bestaen? 
Om wien zou ik de Trouw der Koningen versmaên? 
Sertorius kan myn gemoet alleen behaegen; 
En hy verdient alleen, dat wy hem Liefde draegen. 
Ga, doe hem weeten wat myn hart beslooten heeft; 
Hoe 't zich, en mynen Troon, geheel hem overgeeft. 
Ga, zeg hem... maar ik doe u onrecht dus te spreeken; 
Uw yver en vernuft zyn my te klaer gebleeken. 



Thamira. 
't Is waer, Mevrouw; gy mint een groot, doorluchtig Helt, 
Maer ik beken 't, uw Min maekt echter my verstelt. 

{==15==} {>>pagina-aanduiding<<}

't Is vreemt, dat hy, een man van zulke hooge Jaeren, 
In zulk een jeugdig hart kan minnelusten baeren, 
Het dunkt me iets nieuws, dat u een rimplig hooft bekoort. 



Viriata. 
Uit geene dart'le lust koomt myne Liefde voort. 
'k Min uit belang van staet, geen laffe minne smarte, 
Noch driften hebben ooit gehuisvest in myn harte. 
'k Min in Sertorius dien moet, die dapperheên, 
Dat Krygsbeleit, waer door een Balling hier alleen, 
Zich tegens't gantsch heel al verweert; daer door zyndaeden 
Zyn kruin versiert wordt met onwelkbre Lauwerbladen. 
Ik min dien arm, die steets de zege met zich draegt, 
Dat voorhooft, 't geen den schrik in 't hart der Helden jaegt. 
Alwie de deugt bemint, slaet op geen Jaeren de oogen. 
Verdienste heeft altyt een even groot vermogen, 
En een, die al kan doen, wat hy zich onderwint, 
Is altyt minnelyk, en wordt van elk bezint. 



Thamaria. 
Maer ziet men dan, Mevrouw, geen deugden zich vertoonen 
In onze Koningen, wier min u schynt te hoonen? 
Is 't moogelyk, dat gy hen alle kunt versmaen? 
En is 'er geen van hen beroemt door braeve daên? 
Kan Turditanens Vorst, Mevrouw, u niet behaegen? 
Is Celtiberens Prins niet waert uw' Troon te schraegen. 



Viriata. 
Zy waren 't waerdig, was het tegens huns gelyk, 
Maer tegens 't Roomsche Volk, zo groot, zo zegenryk, 
Is hun vermogen niets; neen Rome, alleen kan Romen 
In zyn verwinningen, en Dwing'landy betoomen. 
Het moet ons zelfs een Helt verschaffen die 't bevecht, 
En onze en haer' Fortuin dus in de weegschael legt. 
Van dat ons Rome quam door zyne magt verweeren. 
En onze Koningen met zyne vrientschap eeren, 
Zyn zy, door zulken bant in schyn vereent, al t'saem 
Maer onderdaenen, schoon hun vleit een and're naem. 

{==16==} {>>pagina-aanduiding<<}

En wat die Koningen zich immer onderwonden, 
Tot breeking van hun Juk, zy hebben steets bevonden 
Dat hunne slaeverny daar door slechts is verzwaert. 
Wat heeft Mandonius, hoe dapper, hoe vermaert, 
Wat heeft Indibilis gewonnen dan hun Staeten 
Te gront te helpen, en in slaeverny te laeten, 
En al' hun heerlykheit, hun grootsheit, al hun'magt 
Door eenen enk'len slag tot niets te zien gebragt? 
Vorst Viriatus, waar van ik den naam, en 't leeven 
Ontfing, door het geluk ten hoogsten top verheeven, 
Zag op de zelve wys zyn zege en roem vergaen, 
Na dat hy op zyn Steên hun stormen uitgestaen, 
Drie Roomsche Schouten na malkand'ren had verslagen, 
Ja zelfs de zege hadt tot tien mael weggedraegen: 
Want door Servilius geluk nam zo veele eer, 
Zo veel verwinning in een oogenblik een keer. 
Die groote Koning moest al strydent 't leeven laeten, 
En liet in slaeverny voor eeuwig al zyn' Staeten, 
Zo Romen niet, tot ons onmeetelyk geluk, 
Dees' ed'len Balling had gezonden om ons Juk 
Te breeken. 't Sedert hy 't bewint heeft aengenomen 
Van onze Wapenen, is onze magt gekoomen 
Tot zulk een staet, dat wy ons Ryk verzekert zien 
Voor hen, die over zo veel Koningen gebiên: 
En na dat tien Jaer hier was tegens hen gestreeden, 
En dat hoogmoedig Volk veel afbreuk hadt geleeden, 
Zyn zy gedwongen door zyn moet en dapperheên, 
Te wyken heel tot aen de steile Pyreneên. 
De nyt zou zonder hem op onze Vorsten woeden, 
Die, van verdeelden zin, vervoert door quaat-vermoeden, 
Malkander zonden steets verraeden in den noot, 
Ja nimmer leden zy tot hooft hun metgenoot. 



Thamira. 
Maer zullen ze een Romein dan tot hun hooft wel lyden? 



Viriata. 
Hy pronkt niet met den naem, en om hun haet te myden, 

{==17==} {>>pagina-aanduiding<<}

Zo handelt hy, als zyns gelyk, hen altemael; 
Maer inderdaet is hy nochtans hun Generael. 
Zy stryden onder hem, en volgen zyne Vaenen. 
In schyn zyn 't Vorsten, maer in waerheit Onderdaenen, 
Hoewel zich elk van hen nog met de schaduw vleit 
Van een gedroomde magt, en even waerdigheit. 



Thamira. 
Na zo veel waerdigheên zal 'k anders van hem spreeken; 
Maer evenwel, mevrouw, zyn tyt is haest verstreeken. 
Die Helt heeft al te lang verwonnen om nog lang 
Te zegepraelen, en zyn doot voor uw belang... 



Viriata. 
Laet ons, al zou de Nyt zich zelf te barsten knaegen, 
Genieten 't overschot van zyn doorluchte dagen. 
Zyn schim, en groote naam alleen, die zullen my 
Handhaeven na zyn doot in myne Heerschappy; 
En, als myn Troon daer van slechts ondersteunt mag weezen. 
Behoef ik voor geen magt van vyanden te vreezen. 
'k Mag zekerder op hem, als hondert Vorsten, gaen, 
'k Zal op een ander tyt u 't ov'rig doen verstaen, 
'k Zie dat zy her waarts treedt. 


Tweede tooneel.

Sertorius, Viriata, Thamira.


Sertorius. 
Mevrouw, wat zult gy zeggen 
Van 't geen myn stoutheit u thans durft te vooren leggen? 
Vergeet ik de achting niet en de eer, die 'k u moet biên, 
Wanneer ik cischen durf den gront uws harts te zien? 



Viriata. 
Zo weinig veinst myn hart, dat het u kan verklaeren 
Meêr, dan ik zelf misschien zou kunnen openbaeren. 
Wie oogen heeft, ziet ligt den gront van myn gemoet. 


{==18==} {>>pagina-aanduiding<<}



Sertorius. 
'k Wensch echter, dat gy my wat meêr ontdekking doet. 
Ik zie veel Vorsten naer uw Echt om 't yv'rigst haeken. 
En wyl uw' Goetheên ons geluk en welstant maeken, 
Bezweer ik u daer by dat ge onzer niet vergeet, 
Als gy die groote keur zult doen. Mevrouw, gy weet 
Wat ons weêrvaeren kan, indien ge een onbedreeven 
En onstandvastig Prins koomt uwe hant te geeven, 
Een trouwelooze, of een, die flaauw is voor 't Gemeen. 
Bedenk eens in wat staet ik zyn zal, en waer heen 
Ge ons voeren zult; en of 't meêr in myn magt zal weezen 
Om door myn arm.... 



Viriata. 
Myn Heer, dat gy dus schynt te vreezen, 
Verwondert my op 't hoogst; ik heb in u gewelt 
Al myn vermogen en myn Staet zo ver gestelt, 
Dat, als ik eenmael heb een Bruidegom verkooren, 
Hy, wie 't ook weezen mag, naer u zal moeten hooren. 
Maar om geheel u van die yd'le vrees te ontslaen, 
Kies, kies hem zelf, myn Heer, 'k laet alles op u staen. 
Wie van hun alle is by u buiten achterdenken, 
En wien durft gy den naem van mynen Bruigom schenken? 
Spreek vry u hart recht uit; zeg my hoe 't by u leit. 
Ik ben om hem van u te ontfangen gantsch bereid. 



Sertorius. 
Ik wenschte een keur te doen, die u ook mogt bevallen; 
Maer, zo ik 't zeggen mag, 't schynt dat ge in geen van allen 
Belang neemt, wyl ge ontrent hen u zo koel gedraegt. 



Viriata. 
Misschien is 't om dat geen van allen my behaegt, 
En dat de hooge rang, en magt, waer meê zy pryken, 
Moet op 't gezigt alleen der Roomsche grootheit wyken. 



Sertorius. 
Indien ik een Romein u koos tot Bruidegom? 



Viriata. 
Wat gift van u zou my niet weezen wellekom? 


{==19==} {>>pagina-aanduiding<<}



Sertorius. 
Ik biede u, na dat woort, een Man aen, door zyn daeden 
En dapperheit gekroont met Eer, en Lauwerbladen, 
Een Helt die uit het outste en edelst Roomsche bloet 
Gesprooten is, die, door zyn deugt, en Heldenmoet, 
Zich door heel Spanje doet van ieder een beminnen; 
Mildadig, heusch, vol moet, en van stantvaste zinnen, 
Perpenna, in één woort, Mevrouw, die u zo acht... 



Viriata. 
'k Hadt na die Tytelen, myn Heer, uw naem verwacht. 
Ik dacht niet, toen ik u dien Helt zoo hoorde roemen, 
Dat, tegens myne hoop, gy zoudt iets minders noemen, 
Die omweg waerelyk gaet boven myn verstant. 
Gy geeft een Koningin aen uwen Lieutenant! 
Men zal, zo 't Roomsche volk aldus tracht voort te vaeren, 
Uw Krygstribuinen nog zien met Princessen paeren. 



Sertorius. 
Mevrouw, ik.... 



Viriata. 
Stellen we eens onz' beider harten bloot. 
Ben ik voor u te kleen? zyt gy voor my te groot? 
Dit 's my u aangeboôn, en wie dit ook mispryze 
't Staet myns gelyke vry te minnen op die wyze. 
Ook wil ik wel, myn Heer, dat al de werrelt weet, 
Dat ik in 't geen ik doe my zelve niet vergeet. 
Nog eens, ik wil my wel aen een Romein verbinden, 
Maer 'k wil dat hy gebied'. 'k Zou myner waerdig vinden 
De Vorsten, die ge me zo ner versmaeden ziet, 
Zo 'k hen niet minder zag bequaem tot 't Ryksgebiet, 
Dan tot gehoorzaem zyn. Is u hunn' magt gegeeven, 
Hen is nogtans de naem van Koningen gebleeven: 
En schoon myn ed'le drift u hooger acht, als hen, 
Weet dat ik buiten u geen, hen gelyk, erken. 
'k Moest om myn troon en myn geboorte niet te hoonen, 
Een Vorst van naem, en magt met myne liefde kroonen; 
Maer wyl 'er geen meêr zyn, zo koomt my een van tweên, 

{==20==} {>>pagina-aanduiding<<}

't Vermoogen, zonder naem, of wel de naem alleen. 



Sertorius. 
'k Aenbid uw groots gemoet, waer door gy steets doet blyken, 
Dat ge u doorluchtig bloet nooit zult verongelyken; 
Die ed'le Hoogmoet past u we groote ziel, Mevrouw, 
Die, zo ge iets minders dacht, uw stam verneed'ren zou. 
Maer wyl ge met een man uit Vorsten Stam wilt paeren, 
Die u in bloet, in magt, en naem kan evenaeren, 
Zie 'k niemant waerdig om uw' zyde te bekleên, 
Als wel Perpenna, vol van deugt en dapperheen. 
Hy is een braeve Telg van onzer Vorsten looten. 
Ik, die uit eenen Stam, min edel, ben gesprooten, 
Durf, om een weinig naems, niet denken om een Kroon 
Te onteeren, door my zelf te dringen op uw Troon. 
Beledig hem niet meêr door al te hoog my te achten. 
'k Zal nooit na grooter naem als van uw Dienaer trachten; 
Een naem die my verëert, en myne ziel verrukt, 
Waer door myn Lauwerblaên zyn in uw dienst geplukt. 
En, hoe gering my 't lot ook deêdt ter werrelt koomen... 



Viriata. 
Neemt gy dien Tytel aen, zo moet ge uw' magt betoomen, 
Of my doen zien, myn Heer, door welke reden gy 
My niet durft trouwen, en doet wat gy wilt met my. 
Breng overeen't ontzag, 't geen u myn Troon moet geeven, 
Myn Heer, met 't geen door u wordt ontrent my bedreeven. 
Ondanks all' de achting, die 'k u draeg, en zo veel gunst, 
Aldus te hand'len, zulks verbloemt men door geen kunst. 
Acht my zoo hoog dan niet, zulk achten is my hoonen. 
Zyt gy myn Dienaer, wel, wil met de daet zulks toonen. 
Hoor me als uw Koningin, en wederstreef my niet; 
Maer draeg uw hart my op, vermits ik zulks gebied'. 
Perpenna, die gy zegt zo hoog te zyn gebooren, 
En echter moet, myn Heer, naer uw beveelen hooren, 
Zal nimmer zyn geplaetst in myn te fier gemoet, 
Al was hy alzo wel van Goôn, als Konings bloet. 
'k Weet de Adeldom maekt nooit geen Romeren tot Grooten. 

{==21==} {>>pagina-aanduiding<<}

Uw groote Marius, uit slechten Stam gesprooten, 
Is nogtans de eenigste geweest, die 't Volk wel eêr 
Tot zevenmael verkoor voor hunnen Burgerheer. 
Dus ziet men ieder Lant zich voegen naer zyn wetten. 
'k Zou in een Spanjaert meêr op zyn geboorte letten; 
Maer 'k wil in een Romein niet zien op zyn geslacht, 
Dewyl de Deugt alleen hem eêl maekt en geacht. 
Haet gy myn Tytel, en den naem van Koninginne, 
Zo zie my aen, myn Heer, als eene Romeininne. 
Het Roomsche Burgerrecht, deez' volkren toegestaen, 
Wordt door myn Kroon geen schande of kleinheit aengedaen; 
En daer'k ben 't geen gy zyt, behoef ik niet te vreezen, 
Dat ik zal minder als myne onderdaenen weezen. 
Of, hebt ge uw zin gestelt op eene Romeinin, 
Ik ben al wat zy is, daer by een Koningin. 
Ligt is uw groots gemoet geraekt met mededogen 
Tot eene.... 



Sertorius. 
Ik zal voor u niets te verbergen poogen; 
'k Beken, Antistia. 



Viriata. 
Zy heeft ons reets gezegt 
Wat u geschreeven wordt, en waer haer hoop op legt. 
Wil, zonder tyt verlies, my uw besluit doen hooren. 



Sertorius. 
Om 't algemeen Belang heeft ze onze zy verkooren; 
Maer wyl we, gy en ik, byzond're wegen gaen, 
Om Spanje van het juk der dwing'landy te ontslaen, 
Zo denk op 't voordeel van ons allen eens ter degen. 
Wil wat eene ed'le ziel verplicht is, overweegen. 
Mevrouw, 'k verried u en uw Staeten, zo ik niet 
De hulp aenvaerdde, die men my op heden biedt. 
Maer 'k weet ook dat die hulp my ten verderf zou strekken, 
Indien gy u we hant ons daerom wilde onttrekken; 
Of zo een nydig lot ons bragt in misverstant, 
En gy uw' magt en kroon stelde in een quaede hant. 

{==22==} {>>pagina-aanduiding<<}

'k Zie Syllareets verdelgt, indien gy uwe Staeten 
Met deeze nieuwe magt slechts wilt vereenigt laeten. 
Doch gy kunt eindelyk af hangen van een man; 
En wyl Perpenna my alleen verzek'ren kan 
Van u, en ik hem nooit naer waerde kan beloonen, 
Durf ik u bidden hem wat meerder gunst te toonen. 



Viriata. 
Zyt gy zo veel aen hem, my niets verplicht, en moet 
't Geen gy hem schuldig zyt, betaelt zyn uit myn goet? 
Benik, na dat myn kroon beschutte u aller leeven, 
Onwaert, dat gy me in uw verwinning deel zoudt geeven 
Heb ik u niet gedient, dan om in eeuwigheit 
Te dienen? Heb ik zelf myn boeijens dan bereid! 
Zo ik Perpenna trouw zult gy u zien bedroogen: 
Ik zal, naeryverig van 't opperste vermogen, 
Hem zelfaenmoedigen, dat hy niet meêr gedoogt, 
Dat gy een Koning zoudt gebiên als Ondervoogt. 
Ik zeg u alles: wien ik ook mag Koning maeken, 
'k Zal nooit den luister van het hoogst gezag verzaeken. 
En dit is 't, dat my u myn Troon aenbieden doet, 
Uit vrees van alles, zo 'k my van u scheiden moet, 
Te zullen missen. 'k Weet geen ander Heltte vinden, 
Die onder één Banier heel Spanje kan verbinden. 
Maer 't middel om daer toe te koomen is onze Echt. 
En wat Perpenna ook voor u heeft uitgerecht, 
Wat onderstant hy u ook immer heeft gegeeven, 
Hy is genoeg beloont door 't bergen van zyn leeven. 
Zyn zaeken waren in zo slecht een stact gebragt, 
Dat hy verlooren was geweest, hadt hy zyn magt 
By de uwe niet gevoegt; en naer ons quam ter ooren, 
Zyt gy zyns ondanks door zyn Heir tot Hooft verkooren. 
Van Rome, schryft men u, wordt hulp u toegezeit; 
Maer schoon 't geheel zich tot uw bystant hadt bereid, 
Wat hoeven wy in deeer aen and'ren deel te gunnen, 
Daer wy de zege alleen genoeg verkrygen kunnen? 
Als door ons leger nog één' velttocht wordt gedaen, 

{==23==} {>>pagina-aanduiding<<}

Doen wy all' Syllas magt 't gebergt' weêr overgaen. 
En zouden dan die laetstgekoom'ne zich beroemen, 
En zich van ons Gebiet deoprechters mogen noemen? 
Laet ons naeryv'rig zyn van zo veel roem en eer, 
En alles aen ons zelf verschuldigt zyn, myn Heer. 



Sertorius. 
Mevrouw, hoe zeker ons de zege ook toe mag schyn en, 
Een welgegronde hoop kan haest in rook verdwynen. 
'k Geluk neemt van tegroot vertrouwen dikmaels wraek. 
Niets dient te leur gestelt in zulk een groote zaek. 
Zal dan de jalouzy ons hart zo zeer vervullen, 
Darwe onze vryheit in de waegschael stellen zullen? 
Zal Rome nooit verlost zyn van dien Dwingelant? 
Ligt kiest de Hemel tot dat groot bestaen hun hant. 
'k Weet onze glori zal op alle tongen zweeven, 
Indien we alleen 't Heelal zyn vryheit wedergeeven: 
Maer zo ons onver wacht 't geluk den nek eens biedt, 
Wat hartszeer zullen wy niet voelen, wat verdriet! 
Zie boven dat hoe ge aen Perpenna kunt behaegen; 
Dat hy is waert, of't meent te zyn, een kroon te draegen. 
Denk wat hy hier vermag, ook weetge dat altyt, 
Hoe wel men ook regeer', men echter wordt benydt; 
Dat uw' verachting hem ligt op het hoogst zal hoonen, 
En hem... 



Viriata. 
Spreek, spreek recht uit, 'k moet my gehoorzaem toonen, 
Myns ondanks, en in spyt van myn genegenheên. 
Dit is 't besluit, myn heer, van alle deeze reên. 
Doe, doe dien braeven Helt vry aenstonts herwaerts treeden 
Gy zult hoe zeer ik u gehoorzaem, zien op heden. 
Maer zo ge voor hem vreest, vrees meêr voor 't naberouw 
Dat u ligt treffen zal na zulk een dienst. 



Sertorius. 
Mevrouw, 
Zoudt gy gelooven... 


{==24==} {>>pagina-aanduiding<<}



Viriata. 
'k Heb u niets meêr voor te leggen; 
'k Versta wat men my zegt, en wat men my wil zeggen. 
Ga, maek hem plaets, gy zult haest zien wat hy vermag. 



Sertorius. 
'k Spreek voor een ander wel ('t is waer Mevrouw) maer ach! 
Indien gy weet... 



Viriata. 
Myn Heer, wat wilt gy me openbaeren! 
En wat wilt gy me door die bange zucht verklaeren? 



Sertorius. 
Deez' tweede zucht... 



Viriata. 
Houd op; gy zult in dit geval 
Mêer zyn gehoorzaemt, dan u ligt behaegen zal. 


Derde tooneel.

Viriata, Thamira.


Thamira. 
Zyn hardigheit onstelt me, en ik kan niet bevroeden... 



Viriata. 
Hy mint my in zyn ziel meêr dan ge ooit zoudt vermoeden. 



Thamira. 
Hoe, daer hy weig'ren durft de hant, die gy hem biedt, 
En zyn meêminnaar u aanpryzen, schoon hy ziet... 



Viriata. 
Meent gy, dat hy my raedt dat ik hem trouwen zoude? 
Sertorius wil slechts dat ik hem gaende houde. 



Thamira. 
Ik kan die wyze van beminnen niet verstaen. 



Viriata. 
'k Zie zyn Meêminnaer koomt, laet ons hem spreeken gaen. 



{==25==} {>>pagina-aanduiding<<}

Vierde tooneel.

Viriata, Perpenna, Aufidius, Thamira.


Viriata. 
Naer my Sertorius te kennen heeft gegeeven, 
Zo wordt uw hart door min te my waerts aengedreeven. 
'k Geloof 't Perpenna, maer 'k wil dat gy me eens verk laert 
Waer door gy meent te zyn een Koninginne waert. 
Op welk een wys ge u denkt van haer te doen beminnen, 
En waer door u we liefde ooit haere kroon zou winnen? 



Perpenna. 
Door myne oprechte trouw, gestaege dienstbaerheit, 
Hoogachting, en ontzag, Mevrouw, zie my bereid 
Om u te toonen door... 



Viriata. 
Wat blyken zult gy geeven? 



Perpenna. 
Ik offer u, Mevrouw, myn goet, myn bloet, myn leeven. 



Viriata. 
Wilt ge in een jalouzy my wel ten dienste staen? 



Perpenna. 
Mevrouw... 



Viriata. 
Vergeefs wordt gy hier door dus aengedaen; 
Het is een jalouzy van staet, en niet van minne. 
Weet dat een edele en grootmoed'ge Koninginne 
Niet zonder hartenleet kan zien, dat, tot haer hoon, 
Eene and're in haer gezigt zich stelle op haeren Troon. 
Sertorius heeft hier het opperste vermoogen, 
Geeft wetten met myn wil, en 'k heb my niet bedroogen 
In hem zulks toe te staen; 't berouwt my niet, myn Heer. 
Ik dank den Hemel, die hem gunstig is, veel eer. 
Maer hoor de zorgen, daer myn hart door wordt bestreeden. 
'k Weet niet wat rang, wat plaets 'k zal by zyn Vrouw bekleeden. 

{==26==} {>>pagina-aanduiding<<}

Antistia tracht hem te krygen tot haer man, 
En 't geen zy hem belooft, geeft daer verzek'ring van. 
Doe die Gebannene, die ons hier koomt ontrusten, 
Vertrek ken uit dit Ryk, en zoeken and're kusten. 
Dwing haer bedektelyk om elders heen te vliên, 
Op dat ik van die vrees my mag ontslagen zien. 
Zy zal by andere verblyfs genoeg bekoomen. 



Perpenna. 
Wat gy my ook gebiedt, 't wordt aenstonts ondernomen: 
Maer schoon Sertorius met haer niet trouwt, mevrouw, 
Dezelve moeilyk heit geeft u een and're trouw. 
En wat kan 't scheelen, of haer min hem heeft ontsteeken, 
Of dat eene and're.... 



Viriata. 
Laet, laet ons dien Echt fluks breeken! 
Men zal in 't geene alhier staet wyders te geschiên, 
Naer tyts gelegenheit, met overleg, voorzien. 
De tyt schikt alles. 'k Wordt door minnenydigheden 
Ontrust, Perpenna, en zeg u daer van de reden. 
Wilt gy my dienst doen? 



Perpenna. 
Hoe, ik willen? 'k vlieg 'er heen: 
Al myn begeerte is om u dienst te doen alleen. 
Maer durf ik hoopen dat u zulks niet zal mishaegen? 
En dat een gunstig oog op my zal zyn geslaegen? 
Dat ook uw hart, geraekt, my eenmael.... 



Viriata. 
Vaer niet voort: 
Uw drift vervoert uw ziel veel verder, dan 't behoort. 
'k Verzeker u dat my uw dienst niet zal mishaegen; 
Maer, 'k bid u, laet my zorg voor uw' belooning draegen. 
Nooit heeft één mensch geklaegt van myne ondankbaerheit, 
En dit zy u genoeg voor de eerste mael gezeit. 
Vaer wel. 



{==27==} {>>pagina-aanduiding<<}

Vyfde tooneel.

Perpenna, Aufidius.


Aufidius. 
Gy ziet, myn Heer, hoe gy hier wordt bedrogen. 
Haer hart, 't geen elders mint, blyft voor u onbewogen, 
Sertorius bekent zulks zelf, en wil in schyn 
Hier een Meêminnaer vol gedienstigheden zyn, 
Terwyl de Koningin.... 



Perpenna. 
'k Wil beter van haer hoopen. 
Zy stelt een weg om haer te dienen voor my open, 
Dien 'k insla, vol van vreugt, tot troosting van myn smart. 



Aufidius. 
Merkt gy dan niet, dat zy, in jalouzy verwart, 
Zich tegens u van u bedienen wil? Door 't weeren 
Van deeze Trouw, zult gy hem weêr tot haer doen keeren. 



Perpenna. 
Ik moet, op dat ik my haer liefde waerdig maek, 
Haer dienst doen; hoont ze my, 'k zal zorgen voor de wraek. 
Ik hoop, en op die hoop wil ik wat tyts nog waegen, 
Al zoude ik end'lyk haer alleen den naem doen draegen 
Van eene Ondank'bre. 



Aufidius. 
Maer bedenk u wel, myn Heer. 



Perpenna. 
Uw' red'nen zyn vergeefs, dies wederstreef niet meêr. 
Haer dienst te doen heeft al' myn zinnen ingenomen. 
Maer nademael men reets Pompejus aan ziet koomen 
Van onze Muuren, koom', gaen wy hem te gemoet, 
Dewyl Sertorius my zulks verzoeken doet. 

Einde van het tweede Bedryf.


{==28==} {>>pagina-aanduiding<<}

Derde bedryf.

Eerste tooneel.

Sertorius, Pompejus, Gevolg.


Sertorius. 
Myn Heer wat sterff'lyk mensch hadt immer denken kunnen 
Dat my de stilstand zou zo groot een' glorie gunnen, 
En dat een naem, te veel geroemt om krygsbedryf, 
Meêr luister krygen kon in schaduw' van de olyf! 
Ik twyffel waerlyk of 't gezigt me ook heeft bedroogen, 
Nu ik zo groot een Helt hier zien mag voor myne oogen. 
Ik bid, Pompejus, doe de red'nen my verstaen, 
Zeg my door welk geluk my wordt deeze eer gedaen. 



Pompejus. 
Twee redenen, myn Heer; maer doe uw volk vertrekken, 
Op dat ik u die beide in vryheit mag ontdekken. 
Schoon onze vyantschap ons van malkand'ren scheidt, 
Vernietigt zy den plicht niet van eerbiedigheit, 
De waere deugt heeft zulk vermogen op de zinnen, 
Dat zy den felsten haer is magtig te over winnen: 
Zy wordt van elk geroemt, geen vyant, hoe verwoet, 
Die haer niet hoog waerdeert, niet pryst in zyn gemoet. 
Zulk eene erkentenis wordt heden opgedraegen 
Aan uwe dapperheit, vermaert door zo veel slagen, 
En my zo wel bekent. Dit heeft my hier gebragt. 
'k Was ook belust te zien een Helt, zo hoog geacht, 
In eenen andren staet, dan, als ge ons koomt bespringen 
Met wap'nen, en vol moet door onze Benden dringen. 

{==29==} {>>pagina-aanduiding<<}

'k Ben jong reets door 't geluk van myn bedreeve daên 
Zo hoog verheven, dat myn hart misschien van waen 
Niet vry is; maer ik durf vrymoedig lyk belyden, 
Dat ik meêr heb geleert met tegens u te stryden, 
Schoon tot myn nadeel, dan ik immer heb geleert 
In zo veel stryden, daer 'k ver winnaer ben gekeert. 
Door 't zien van 't geen gy doet, zie 'k wat men moet verrechten. 
't Belegeren van Steên, 't bestormen, of tot vechten 
Zich een bequaeme plaets te kiezen; ieder een, 
Naer zyne waerde, met krygsampten te bekleên; 
Of, als 't de noot vereischt, met kunstte rug te trekken; 
Uw voorbeelt kan alzins my tot een les verstrekken. 
Ach! welk een groot geschenk zou Rome van myn hant 
Ontfangen, schonk ik u eens weêr aen 't vaderlant, 
En wat zou ik met vreugt my naer die Stat begeeven, 
Mogt ik ze slechts in hoop tot een verdrag doen leeven! 
Kan ik by Sylla niets verrichten t' uwer baet? 
En zal ik niets van u verwerven voor den Staet? 



Sertorius. 
Gy zoudt my kunnen van wat moeilykheit verschoonen, 
Indien ge u inderdaet een recht Romein woudt toonen. 
Maer eêr wy verder in die zwarigheden treên, 
Zo sta my toe, myn Heer, op uw beleefde reên 
Te antwoorden. Wat ge in my dus waert acht hoog te roemen, 
Bezit ge reets, (hoewel 't uw' heusheid wil verbloemen) 
Tot in den hoogsten top. U we eerste heldendaên, 
Op 't heerelykst gekroont met eer, en Lauwerblaên, 
Een zegewagen, daer men u heeft op zien steig'ren, 
In jaeren en in staet, die 't onze wetten weig'ren, 
Doen al te wel verstaen welk een eerbiedenis 
Aen uwe waerde, en deugt de werrelt schuldig is. 
Weet ik wat meêr als gy des Lants gelegenheden, 
En plaetsen tot myn nut en voordeel te besteeden, 
En heb ik boven u wat meêr ervarenheit, 
Door d' ouderdom vermeêrt in ons somtyts 't beleit. 
De groote kunst des krygs wacht dik wils na de jaeren, 

{==30==} {>>pagina-aanduiding<<}

En 't is de tyt, die ons in alles maekt ervaren. 
Zo gy myn krygsbedryf die eer hebt waert geacht, 
Dat ge onderrechtingen daer uit te neemen dacht, 
Wanneer myn voorbeelt zal verdwynen met myn leeven, 
Zult gy 't geen ik u leer, ten les aen and'ren geeven; 
Aan myn navolgers zyn een voorbeelt, daer uit zy 
Zich scherpen tegens u, gelyk gy tegeus my. 
Aengaende Sylla, 'k zal daer van niet met u spreeken: 
'k Heb u geleert hoe zyn vermoogen is te breeken. 
Zo door een nieuwe les gy u genootzaekt vondt 
Te rug te keeren, ik beloofu, 'k zal terstont, 
Om zonder Tolk met hem te spreeken, der waerts wenden, 
En aan des Tybers boort hem, oorzaek van de elenden 
Die ieder zuchten doen, den degen in de hant, 
Zelf reden eisschen voor 't verdrukte vaderlant. 



Pompejus. 
Zo hooge lessen zyn vervult met zwaerigheden, 
En gy zoudt mogelyk uw tyt vergeefsch besteeden, 
Zo gy ze my zo lang, myn Heer, voor leggen woudt, 
Tot dat gy my die in het werk doen stellen zoudt. 



Sertorius. 
Gy zoudt me ook kunnen van wat moeilykheit verschoonen, 
Indien gy u, myn Heer, een waer Romein woudt toonen 
Ik heb 't u reets gezegt. 



Pompejus. 
Die zaek ten twedemael 
Te roeren, zou een deugt, hoe streng, door dit herhael 
Vermoeien. Ik voor my, die alle reên tot klagte 
Ontwykend' my bedwing, ten teken hoe 'k u achte, 
Begeer niets te verstaen van die geheimenis. 



Sertorius 
'k Weet wel dat zulk een tael gantsch niet behaeglyk is; 
Maer moet, terwyl we alleen hier zyn, vrymoedig spreeken; 
Gy hebt het my vergunt, 't volk is te rug geweeken, 
En 'k draeg me tegens u, zo vry en onbevreest, 
Als of uw Sylla nooit op aerde was geweest. 

{==31==} {>>pagina-aanduiding<<}

Zeg, past het een Romein het heilloos hooft te weezen 
Van hen, die 't Roomsche volk, (van elk geacht voor deezen 
Als meesters van 't Heelal) nu slaen in boeije en bant? 
Die naem quam ons nog toe, zo ons die Dwingelant, 
En gy met hem, daer van niet schandlyk quaemt berooven. 
En zulken Heldenmoet door Tieranny verdooven. 
Zy waren onlangs meêr dan Koningen geroemt, 
En nu tot slechter staet, als Slaeven zelfs, gedoemt; 
Hun onheil is de vrucht van uwe zegepralen, 
Die hen nog dieper in dien jammerpoel doen daelen; 
En echter waent gy nog, door eenen valschen schyn 
Bedrogen, in uw hart een waer Romein te zyn. 
Gy hebt die naem geërft van uw door luchte vad'ren; 
Maer zo hun edel bloed noch speelde door uwe ad'ren, 
En was in u, als hen, en naem, en daet gepaert, 
Gy zoudt 'er meer voor doen, en hieldt ze meerder waert. 



Pompejus. 
'k Doe daer genoeg voor, naer my dunkt, wyl myn gedachten 
Steets speelen, en al myn genegenheden trachten, 
Om eenmael wederom 't verdrukte Vaderlant 
Vry, en herstelt te zien in zyn voorgaenden stant. 
'k Zal alles doen om 't eens te ontlasten van de plaegen, 
En oorlogsrampen, die 't dus lang heeft moeten draegen. 
Gy oordeelt van het hart naer d'uiterlyken schyn, 
Schoon 't anders meenig mael bevonden wordt te zyn. 
Wanneer een Staet verdeelt wordt door oneenigheden, 
Zo volgt men blindelings het onrecht, of de reden, 
Naer tyts gelegenheit, of de nootzaeklykheên, 
Die ons tot de eene zyde, of de andere doen treên. 
't Heeft moeite inde Party, daer 't Recht voor pleit, te vinden, 
En ieder kan zich des waer 't hem behaegt verbinden. 
Doch na gedaene keur, zo wankelt men niet meêr. 
'k Heb Sylla al gedient, toen Marius wel eêr 
Zich kantte tegens hem, en zal hem niet begeeven, 
Zo lang ik nog een vonk van de oude twist zie leeven. 
Maer, wyl ik niet kan zien den gront van zyn gemoet, 

{==32==} {>>pagina-aanduiding<<}

Weet ik de aenslagen niet, die hy in 't harte broedt. 
Doch als zyn Heerschzucht zich te wyt schynt uit te strekken, 
Laek ik hen zelf, en zal nooit euveldaên bedekken. 
Ik dien hem met myn arm, maer 't hart blyft altyt vry: 
Dat wenscht steets 't vaderlant te redden, schoon ik my, 
Naer 't schynt, heb t'eenemael aen zyn geluk verbonden. 
Dit doet me een plaets bekleên, daer and're reets naer stonden, 
En de onrechtvaerdigheid zich in te dringen dacht; 
Op dat, na Sylla, die gevaarelyke magt 
Niet worden zoude van onwaerdige bezeten. 
Ik heb myn oogwit, en gy moet het u we weeten. 



Sertorius. 
Maer onderwyl, myn Heer, men ziet nochtans dat gy 
Hem dient, als and're doen. Vind dan niet vreemt dat wy 
Van u oordeelen, naer 't getuig'nis onzer oogen, 
En laeten aen de Goôn, wiens oog nooit wordt bedrogen, 
't Oordeelen van het hart. 't geen thans door u geschiedt, 
Uw voorbeelt geeft ons vrees; wy twyf'len of gy niet 
Het volk te Rome leert vrywillig zich te bukken 
Voor 't juk, dat Sylla hen poogt op den hals te drukken; 
En dat uw Dapperheit voor u te maeiën tracht 
Het geen gy zaeit, myn Heer, staende onder Syllas magt 
'k Wil wel, u achtende gelyk ik doe, gelooven, 
Dat gy in uwe ziel de vryheit schat ver boven 
Den hoogsten roem; en dat ge oprecht, en ongeveinst, 
Niet anders spreekt, als 't geen uw hart inwendig peinst. 
'k Wil van u niet, als veel wantrouwende, gevoelen, 
Die waenen, dat ge alleen naer hooger staet zoudt doelen; 
En dus met overleg het volk eens proeven doet 
Hoe't juk eens meesters smaekt, daer't onder bukken moet, 
Op hoop 't u beter zou gehoor zaem zyn, na deezen, 
Als gy in Syllas plaets eens zoudt verheeven weezen. 



Pompejus. 
De tyt zal aen dat Volk het tegendeel doen zien: 
Maer zal ze ontschuldigen 't geen men hier ziet geschiên? 
Vergun my dat ik u myn hart ook mag ontdekken; 

{==33==} {>>pagina-aanduiding<<}

Uw voorbeelt noopt me, en kan aen my tot leering strekken, 
Ik oordeel naer den schyn, als gy op heeden doet, 
En laet de Goden ook oordeelen van 't gemoet. 
Is hier elk niet verplicht uw wetten naer te koomen? 
Gebiet gy hier ook niet als Sylla binnen Romen? 
Zyt gy hem niet gelyk, myn Heer, in moogentheit? 
Gy heerscht zo wel als hy. Wat geeft het onderscheit 
Dertytels, die gy voert? en is zyn haet te vreezen, 
Men zou niet veilig hier u ongehoorzaem weezen. 
Voor my, zo 'k eenmael word' het geen gy heden zyt, 
Zal ik ligt doen, als gy nu doet, en tot dien tyt... 



Sertorius. 
't Is nog te vroeg, myn Heer, daer 't vonnis van te stryken. 
Gy kost met Sylla me ook wat minder vergelyken. 
De Raet begeert dat ik hier voer' het hoogst gebiet; 
Maer hier vermoordt men door myn wetten niemant niet. 
Ik heb geen vyanden, als hen, die 't recht vertreeden: 
Zy worden, voor de vuist, in 't open velt bestreeden. 
Niet één van hen, die, door myn last, met koort of zwaert 
Wordt heimlyk omgebragt, of vogelvry verklaert. 
En myn gebiet kan hen alleen tot schuilplaets strekken, 
Die voor de doot vlien, of zich Syllâs juk onttrekken. 
En daer men zekerheit door myn vermogen vindt, 
Wordt ik gehoorzaemt, naer dat ieder my bemint. 



Pompejus. 
Te meêr staet uw gebiet den volkeren te vreezen, 
Om dat van elk u wordt eerbiedigheit beweezen; 
En dat gy, onder schyn dat gy hun banden slaekt, 
Uwe opperheerschappy elk zoet, en smaek'lyk maekt, 
En, daer zich elk vergaept aen uw verheven' gaeven, 
En zich waent vry te zyn, hen alle maekt tot slaeven. 
Hoe zal de Vryheit ooit verbreeken zulk een juk, 
Dat van een ieder wordt geacht voor een geluk! 
Dit zeggen eenige van u met schyn van reden. 
Maer, spreeken wy niet meêr van zulke moeilykheden, 
Noch ook of hen de naem voegt van den Roomschen Raet, 

{==34==} {>>pagina-aanduiding<<}

Die hier gevlugt zyn, en Gebannene van Staet. 
Nog eens, myn Heer, is dan geen middel uit te denken, 
Waer door ik, met myn komst, kan vreugde aen Rome schenken? 
Hoe aengenaem zou 't zyn, wat was 't genoegen groot, 
Mogt Romen u eens weêr ontfangen in zyn schoot! 
't Is zoet het Vaderlant eens weder te betreeden; 
Het roept u door myn mont, myn Heer, het bidt u heden; 
't Is Rome... 



Sertorius. 
't Is de stoel van Syllâs dwing'landy, 
Die geen Staets reeg'len kent, dan zyne raezerny. 
Ik noem geen Rome meêr een ommekring van muuren, 
Daer zulk een Monster heerscht, en daer men niet dan vuuren 
Van droeve lyken ziet, door Beulen omgebragt. 
Die muuren, eertyts zo geroemt, geëert, geacht, 
Zyn Rome niet. O neen: het zyn alleen spelonk en 
Der moordenaers, van 't bloet der Roomsche Burgers dronken. 
't Is de gevangenis der Roomsche moogentheit; 
Of liever 't graf, waer in haer roem begraeven leit, 
Maer om eens elders 't hooft met magt weêr op te steeken, 
En haer verbont met dat verbasterde te breeken: 
En, wyl men rondom my de waere zuilen ziet, 
Is Rome daer ik ben, maer in zyn' muuren niet. 
Om kort te gaen, 'k weet maer één middel te bedenken, 
Het geen aen ons, met eer, die vreugt zou kunnen schenken. 
Voeg u by my, en 't is met dien Tieran gedaen. 
Met opene armen zal heel Romen ons ontfaên. 
Dan zullen we de zucht, die wy de Vryheit draegen, 
Waer in een groots gemoet zyn uiterst' welbehaegen, 
En hoogste vreugde stelt, doen zien aen ieder een; 
Elk toonen dat we zyn gebooren voor 't Gemeen, 
En voortaen 't dierbaer bloet der Roomsche Burgers spaeren, 
Dat door uw en myn arm gessort wordt alle jaeren. 



Pompejus. 
Zou dit ontwerp, zo vol van luister, en van eer, 

{==35==} {>>pagina-aanduiding<<}

Voor u, niet schand'lyk zyn, en laf voor my, myn Heer? 
Zal ik, die zelf gebied', naer uw' beveelen hooren! 



Sertorius. 
Ontbreekt 'er anders niet? dat kan de Vreê niet stooren; 
'k Zal nooit jalours zyn om het voeren van den staf, 
Hy's my slechts toevertrouwt, 'k sta dien gewillig af. 
Met myn Persoon alleen wil 'k in uw dienst niet koomen, 
Myn Heer, o neen, 'k heb nog iets grooters voorgenomen; 
'k Stel in uw hant al wat in myn vermogen is. 
Maer zult gy weigeren, by die verbintenis, 
Dat ik als Lieutenant u dienen mag na deezen? 



Pompejus. 
Steêhouderen als gy wordt meêr ontzag beweezen, 
Dan aen het opperhooft, 't geen slechts in schyn gebiedt. 
En schoon men hen de magt quansuis neêrleggen ziet, 
Zy derven slechts de schaêuw van 't opperste vermogen, 
En doen zich, als voorheen, van ieder zien naer de oogen. 
Men mag niets doen, 't en zy men eerst hun oordeel vraegt. 
Geen aenslag wordt gevolgt, ten zy die hen behaegt. 
Ik weet een and'ren weg, bequaemer voor ons beiden, 
Die zekerder zal gaen om ons verschil te scheiden. 
Sylla, zo gy 't begeert, verlaet zyn waerdigheit, 
En had ze van zich zelf voorlang reets neêrgeleit, 
Hadt hy in dit gewest geen Vyant meêr te schroomen. 
Legt gy de wapens neêr, zo is de Vreê bekoomen. 
Indien gy 't uw my geeft, zo geef ik u myn woort. 
Zyt gy nu een Romein, betracht zulks, zo 't behoort, 
En laet dees' goeden kans, myn Heer, niet gaen verlooren. 



Sertorius. 
Myn Heer, ik laet my door dat lokaes niet bekooren; 
Ik ken den Dwingelant. Dit zoet steekt vol venyn. 
Wat hy belooft, hy zal altoos de zelve zyn. 
Gy, die zyn wantrouw hebt op 't bitterst moeten proeven, 
En uwe Antistia... 



Pompejus. 
Ach! wil my niet bedroeven. 

{==36==} {>>pagina-aanduiding<<}

Dat woort baert myn gemoet een' doodelyke smart; 
Die lieve naem snydt my gelyk een zwaert door 't hart. 
Dit is het eenigste, daer 'k over heb te klaegen. 
Myn waerde Antistia kon my op 't hoogst behaegen, 
Hy heeft ze my ontrukt, ik ben die Waerde quyt. 
Myn hartverschrikt, wanneer 't myne ontrouw my verwyt, 
En doet gestaeg' naer myn verlooren schat my trachten. 
'k Zal my, voor haer, altoos aen u verschuldigt achten, 
En dank uw eêl gemoet, 't geen haer in haeren noot, 
Een schuilplaets gunde, en de eer van uw bescherming boot. 



Sertorius. 
Verdrukte deugt met magt voor onheil te behoeden 
Is de allerminste plicht van edele gemoeden. 
Ook doe 'k nog meêr; zy krygt een Bruidegom door my, 



Pompejus. 
Wat hoor ik? Goôn! wie is die Bruigom? 



Sertorius. 
Ik. 



Pompejus. 
Hoe, gy! 
Myn Heer, zy heeft altyt van haere kintsche dagen, 
Aen my haer hart en zin volkomen opgedraegen. 
Volg Syllâs wreetheit niet, mag ik u bidden. Ach! 
Myn leet is groot genoeg, al voegt gy zulk een slag 
By myne elenden niet. Wil my niet meêr bezwaeren. 
Ach! laet die waerdige niet met een ander paeren. 



Sertorius. 
't Hoort alles u nog toe. Mevrouw, koom, doe elk zien 
Hoe zeer 'k my tegens u van myn vermogen dien'; 
En laet, zo 't moog'lyk is, het gantsch Heelal beschouwen 
Hoe men u dwingt om met Sertorius te trouwen. 



Pompejus. 
O Hemel! ze is het zelfs. 



Sertorius. 
'k Laet haer met u alleen, 
En ik verzeker u van haer getrouwighe ên. 

{==37==} {>>pagina-aanduiding<<}

Neem haer nu wederom, of wil u niet beklaegen, 
Zo ik een schat aenvaerd', die u niet kan behaegen. 


Tweede tooneel.

Pompejus, Antistia.


Pompejus. 
Mevrouw, is 't moog'lyk 't geen my werdt bekent gemaekt? 
Zoudt gy... 



Antistia. 
O ja, 't is waer, ik voel myn hart geraekt. 
Naer men my haet of mint, gevoel ik haet of minne, 
Op myne beurt, myn Heer, beheerschen mynen zinne; 
Myn glori ondersteunt myn liefde, en mynen haet. 
Maer schoon myn min geheel in haer vermoogen staet, 
Zy kan nochtans altyt myn haet zo niet bedwingen, 
Of ik gevoel ze vaek uit haere boeijens springen; 
Ik ben ze zelf geen voogt; ja 'k haet somtyds, myn Heer, 
Min als ik hoor te doen, en als ik zelf begeer. 



Pompejus. 
Uw' haet schynt tegens my, Mevrouw, nochtans volkomen, 
Het mededoogen kan haer krachten niet betoomen, 
Noch d'edelmoedigheid heeft ze in het minst verzoet. 



Antistia. 
Kunt gy niet zien, dat zy met moeite wordt gevoed? 
En dat de vlam, die ik door dwang heb moeten smooren, 
Myns ondanks de uwe zoekt, en weder wordt herbooren? 
'k Voel een verborgen kracht, die myne gramschap breekt; 
Zy wankelt, zwymt, en sterft, terwyl gy tot my spreekt. 
Mint gy me nog? myn Heer, zou ik u nog behaegen? 



Pompejus. 
Zou ik Pompejus zyn, en u geen liefde draegen! 
Vraeg of ik leef, Mevrouw, niet of ik u bezin. 
Ik heb geen leeven, dan alleen door uwe min. 



Antistia. 
Wykt, wykt uit myne ziel, o minnenydigheden! 

{==38==} {>>pagina-aanduiding<<}

Wykt dochters van de spyt, bedwelmsters van de reden, 
Benydsters van myn roem, bronaders van verdriet: 
Wykt eeuwig uit myn ziel, 'k geloof u langer niet. 
Weg met Sertorius, 'k wil van zyn Trouw niet hooren; 
Ik ben Pompejus Vrouw, zyn liefde is weêr herbooren. 
Hy geeft aen my zyn hart, en ik hem 't myne weêr; 
'k Aanbid hem wederom. Maer wat weêr houdt myn Heer 
Te antwoorden? Laet het hart, dat gy me weêr komt geven, 
Toch spreeken. Ach, myn ziel, waer wordt gy heen gedreeven! 
Schoon gy Sertorius en zyne min verzaekt, 
Pompejus antwoordt niet, helaes! Pompejus blaekt 
Nog voor Emilia. Hoe zou hy u beminnen, 
Zo lang hy haer niet wil verbannen uit zyn zinnen! 
Koom weder in myn ziel, verheven minnenyt, 
Koomt dochteren van de Eer, koom adelyke spyt; 
Op uw getuigenis wil ik me alleen verlaeten. 
Pompejus wil niet dat ik hem niet meêr zal haeten. 
Die wreede kan nog niet verdraegen dat myn ziel 
Myn haet en minnespyt dus lang noch wank'lend hiel! 
Hy stelt ze vast voor my. Koom, koom in myne zinnen 
Sertorius; hy wil dat ik u weêr zal minnen. 
't Stilzwygent weig'ren is daer van een krachtig blyk. 
Laet hy getuige zyn van dit groot huwelyk, 
't Welk hem geen smarte noch ontsteltenis zal geeven, 
Dewyl zyn hart en zin wordt elders heen gedreeven. 
Die hartheit van zyn ziel, die de onvermurwste tart, 
Zal Silla roemen, als een recht grootmoedig hart. 



Pompejus. 
Hy heeft ons allebeî gehoont, 'k wil 't niet verschoonen. 
Ik min u meêr dan ooit, maer kan 't u niet betoonen. 
Gy, zo myn vlam u ooit vermaek gegeeven heeft, 
Beklaeg u, haet my, maer, ik bid, zo lang gy leeft, 
Blyf toch in staet om my weêr als uw Man te minnen. 
Behoud tot aen het graf't gebiet op myne zinnen. 
De tyt van Silla slyt, hy is reets oud en zwak; 
't Is haest, of nu ligtal, met hem gedaen; het pak 

{==39==} {>>pagina-aanduiding<<}

Van zulk een groot gebiet valt hem te zwaer te draegen, 
En hy wenscht reets zelf zich van dien last te zien ontslagen. 
Ik heb 't Sertorius gezegt, en nu, mevrouw, 
Verzeker ik het u. 'k Bid, blyf me toch getrouw. 
Haet my, maer wil uit spyt niet met een ander paeren. 
Wilt gy myn hand, zo moet gy de uwe my bewaêren. 



Antistia. 
Hoe! zyt gy dan niet met eene andere getrouwt? 



Pompejus. 
Ik zie 't geheim, Mevrouw, moet aen u zyn ontvouwt. 
Emilia is tot dit huwelyk gedwongen 
Door Sylla, die 't me ook heeft myns ondanks opgedrongen 
Doch schoon die Dwing'lant haer met my in d'echt deedt treên, 
Hy was geen meester van haer zielsgenegenheên. 
Haer eerste man, Mevrouw, kan haer alleen behaegen. 
Zy was bewangert, en de vrucht, byna voldraegen, 
Zal 't licht haest zien. Zy blyft haer Glabrio getrouw, 
En draegt slechts uiterlyk den naem van myne Vrouw. 



Antistia. 
Het is die naem alleen, dien ik van u begeere; 
Geef my dien wederom; herstel my in myne eere. 
Ik schiep behaegen in uw' min, maer myn gemoet 
Bindt zich daer geenszins aen; en alles zal myn zoet 
En lieff'lyk zyn, zo ik, eêr dat ik 't leeven derve, 
Den grooten naem weêr van Pompejus Vrouw verwerve; 
En zo die tytel, als myn lichaem rust in deaerd', 
Doe blyken op myn graf, dat ik hem heb bewaert. 
Hy is alleen myn roem. O naem vollekkernyen! 
Een oogenblik verlies baert my een doodlyk lyên. 
Wreek my van Sylla, en zyn wreede Tieranny, 
Die my dien naem ontrooft; of wel lyd dat men my 
Van u, en ook van hem mag wreeken t'u wer schanden, 
En dat ik word' herstelt in eer door 's huwlyks banden. 
Niet dat ik minnen kan een ander Bruidegom; 
Maer'k wreek my door dien Echt, en kryg myn roem weêrom. 
Hy is alom befaemt... 


{==40==} {>>pagina-aanduiding<<}



Pompejus. 
Laet u toch niet verdrieten 
Een weinig uitstel, want gy zult eerlang genieten, 
Misschien op heden nog, den naem, dien gy begeert, 
En u weêrom op nieuws zien als myn Vrouw geëert. 
Schep moet, Mevrouw, laet uw onlydzaem hart bedaeren, 
Tot Sylla sterft, of dat hy het gebiet laet vaeren. 



Antistia. 
Hoe, zoude ik wachten tot zyn doot, of zyn berouw, 
U gunnen zal my weêr te onthaelen als uw' Vrouw, 
En zien uw hart altoos voor my gantsch onbewoogen? 
Hem ongestraft? en haer in myne plaets gedoogen? 
Tot dat hy afstant doe van de Oppermogentheên, 
Na dat die Dwingelant daer van verzaed zy? neen. 



Pompejus. 
Maer wat kan ik, zo lang als hy gebiedt, verrechten? 



Antistia. 
My in myn Ballingschap navolgen, hem bevechten 
Met nieuwebenden, en 't verdrukte Vaderlant 
Herstellen door uw magt in een gewenschten stant. 
Wat zult ge met een heir, gewoon te zegepraelen, 
Behalven hier, niet al verwinningen behaelen! 
En als Sertorius met u verëent zal zyn, 
Wat zal de Dwing'lant dan vermoogen? 



Pompejus. 
'k Acht geen schyn 
Van Vryheit, die men zou eerlang op nieuws verliezen. 
d'Een' Meester wederom voor d'and'ren te verkiezen, 
Is 't juk niet breeken, neen: voor u, 'k beken 't, zou hy 
Een deftig steunsel zyn, Mevrouw, geenszins voor my. 
Zo 'k my met hem verëen, zou 'k my van magt ontblooten, 
En ik zou met myn heir slechts zyn gebiet vergrooten. 
Perpenna kan my tot een voorbeelt strekken. Schoon 
Ik onder Sylla sta, 't geen door hem wordt geboôn, 
Koomt van zo ver, dat ik my daer nooit naer kan voegen. 
'k Weet hem met d'yd'len naem van Meester te vernoegen. 

{==41==} {>>pagina-aanduiding<<}

En houd' my aen de daet. Ik dien hem slechts in schyn; 
Ja ik geloof niet dat hy lang zal Meester zyn. 
Wilt gy, terwyl hy zich tot afstant gaet bereiden, 
My dan verplichten my van Romen af te scheiden, 
Op dat een ander 't weêr brenge onder zyn gebiet? 
Dat ik van myn gezag na yv'rig schyn, is niet 
Als om myn Vaderlant zyn vryheit weêr te geeven. 
Neen, neen; zo nog myn min is in uw hart gebleeven, 
Gelyk ik hoop, Mevrouw, gy zult ze met myne eer 
En roem verëenen; als een wyze Vrouw, niet meêr 
U kanten tegens 't lot, dat haest uw' ramp zal breeken, 
Noch staen na myn verderf, in plaets van u te wreeken. 



Antistia. 
Zo 't u nog heugt, myn Heer, dat gy my hebt bemint, 
En zo die liefde u nog in 't minst aen my verbindt, 
Zo ge u genegenheit nog voelt te mywaerts hellen, 
Zult gy uw roem in my de eer weêr te geeven, stellen. 
't Is tyt, dat ge in één woort deez' redenstryt besluit. 
Begeert ge my, of niet? spreek recht uw' meening uit. 
Uw keur zal 't richtsnoer van myn lot op heden weezen. 
Zyt gy myn man nog, als gy zyt geweest voor deezen? 
Of zal Sertorius het zyn? 'k bid spreek, myn Heer, 
Laet me in myn banden, of geef my myn vryheit weêr. 



Pompejus. 
Mevrouw, 'k zie wel ik zal den stilstant moeten breeken, 
Om (wordt deez' Echt volvoert,) als Winnaer my te wreeken. 
Gy weet zo weinig wat u nutst is aen te gaen, 
Dat 'k u verov'ren moet, eêr gy het zult verstaen. 



Antistia. 
Sertorius, myn Heer, kan winnen, en bewaeren 
Zyn overwinningen. 



Pompejus. 
De uw' zal hem moeite baeren. 
En, eêr ik afstant doe van 't geen my wordt ontrooft, 
Door uw Sertorius, zal 't kosten meenig hooft. 
Ik zal zo lang ik leef aen hem geen vreê vergunnen: 

{==42==} {>>pagina-aanduiding<<}

Myn doot alleen zal hem van u verzeek'ren kunnen. 
Indien gy met hem trouwt, zo zweer ik by de Goôn, 
Dat ik Sertorius, of dat hy my zal doôn: 
Ja ligt'lyk zullen wy malkanderen doen sneeven, 
En u doen zien waer toe gy oorzaek hebt gegeeven. 



Antistia. 
Myn Heer, Antistia is u zo veel niet waert. 
Gy hebt vry beter stof om uwen Heldenaart 
Te toonen; en de lust om u gebiet te styven, 
Zal uwe poogingen wel elders heenen dryven; 
Uw drift tot Syllâs dienst, myn Heer, en uwe min 
Tot zyne Emilia, uw waerde Gemaelin, 
En Rome, dat ge wilt in Vryheit doen herleeven, 
Zal maeken, dat gy u zult elders heen begeeven. 
Het voorrecht, dat aldaer een groots gemoet geniet, 
Waer door men 't breeken van de Trouw zich niet ontziet, 
En onbeschroomt den man van zyne vrouw doet scheiden, 
Verdient wel dat men 't ga de Werrelt door verbreiden, 
Op dat een ieder zich van zulk een voorbeelt dien'. 



Pompejus. 
Dit gaet te hoog, Mevrouw, ik zweer dat gy zult zien... 



Antistia. 
Kan een oprecht gemoet Pompejus dan verstooren? 
En baert het u verdriet de waerheit aen te hooren? 



Pompejus. 
Ogy vergeet te ras, Mevrouw, wie dat ik ben. 



Antistia. 
Is u die naem nog waert, daer is myn hant, 'k erken 
U weder voor myn' man. 



Pompejus. 
'k Bid, wil my dien behouwen 



Antistia. 
Hoe! daer ge in myne plaets eene and're hebt gaen trouwen, 
En door dien Echt my aengedaen zo bittren hoon? 
Neen, neen, Pompejus, neen, verwacht dat niet; de Goôn, 
Waer by gy aenstonts hebt zo hoog een Eet gezwooren, 

{==43==} {>>pagina-aanduiding<<}

Die straffen my, zo gy deeze uur laet gaen verlooren. 
Indien ik langer u bewaeren zal myn Trouw, 
Die gy verbrooken hebt. 



Pompejus. 
Wat gaet uaen, Mevrouw? 
Wat wilt gy doen? 



Antistia. 
't Geen gy u zelf geoorloft oordeelt. 



Pompejus. 
Die liefde uitblusschen, ach! 



Antistia. 
Ik volg alleen uw voorbeelt. 
Gy zelf, gy blust die uit. 



Pompejus. 
Myn zege zal die weêr 
Doen leeven in uw' ziel. 



Antistia. 
Neen: zy zal meêr, en meêr 
Myn haet, nu nog te zwak, in myn gemoet vergrooten. 



Pompejus. 
Kunt gy my haeten, en uit uwe ziel verstooten? 



Antistia. 
Oja, myn hart maekt zich geheel daer toe bereid. 



Pompejus. 
Vaer dan twee dagen wel. 



Antistia. 
Vaer wel in eeuwigheit. 

Einde van het derde Bedryf.


{==44==} {>>pagina-aanduiding<<}

Vierde bedryf.

Eerste tooneel.

Sertorius, Thamira.


Sertorius. 
Zal 't my geoorloft zyn de Koningin te spreeken? 



Thamira. 
Ze is voor een korten tyt in haer vertrek geweeken. 
Doch heeft aen my belast u te onderhouden. 



Sertorius. 
Weet 
Gy niets van haer besluit? Wat heil, of wat voor leet 
Perpenna wachten moet? 'k bid, wil my zulks verl laeren. 



Thamira. 
Ze is spaerzaem in den gront haers harten te openbaeren; 
Maer ik geloof dat hy geen grooten tegenstant 
Zal vinden, wyl hy aengeboôn wordt door uw hant. 
Gy kunt al wat gy wilt op haer gemoet verwinnen. 



Sertorius. 
Ach! myn vermoogen is gering op haere zinnen, 
Indien myn ongeluk haer met hem trouwen doet. 
'k Vermag te weinig, en te veel op haer gemoet. 



Thamira. 
Zy meent dat zulks aen u op 't hoogste zal behaegen. 



Sertorius. 
My zulks behaegen! 



Thamira. 
Hoe, wat maekt u dus verslagen, 
En wat ontroert een hart, het geen haer durft versmaên? 



Sertorius. 
Noem geen versinaên 't ontzag, waer meê 'k wordt aengedaen, 
En 't geen myn ziel beheerscht, op 't zien van haer schoone oogen. 


{==45==} {>>pagina-aanduiding<<}



Thamira. 
'k Weet niet waer voor men uw ontzag zal houden mogen, 
Zo lang ge alleen slechts voor een anders liefde pleit. 
Ik zou meêr houden van wat meêr vrymoedigheit, 
Dan met zulk diep ontzag te weezen overladen. 



Sertorius. 
Ik heb nog niets gedaen, bequaem om my te schaeden 
't Geen niet behoort te zyn door eene zucht gesmoort; 
Maer, ach! de Koningin, door nieuwe min bekoort, 
Verstondt myn zuchten niet, maer vatte alleen myn reden. 



Thamira. 
De zuchten eens Romeins zyn vol verborgenheden, 
En wy verstaen daer van het recht beduit juist niet: 
Doch 'k zal, zo my wat meêr ontdekking noch geschiedt, 
U ligt meêr kunnen van haers harten gront verklaeren. 
Ik weet dat hier te lant, en onder onz' Barbaeren, 
Gelyk ge ons noemt, de min wordt door een' zucht ontdekt; 
Maer de Eerzucht, die alleen uw' grootse zinnen trekt, 
Lydt die gedachten niet; die lafheit zou tot hinder... 



Sertorius. 
Alben ik een Romein, ik ben daerom niet minder 
Een mensch; 'k min, en ligt meêr, als immer is gedaen. 
Hoe out ik ben, ik voel myn hart in vlammen staen. 
'k Heb tegens zulk een' drift myn ziel gezogt te sterken, 
Maer, ach! al myn bestaen doet my myn zwakheit merken. 
De redenen van staet, en vrientschap hebben my 
In zulk een stant gebragt, dat ik, om 't geen ik ly, 
Beklaegens waerdig ben; en myn onzeker leeven 
Hangtaen een weinig hoops, die my is by gebleeven, 
Dat Viriata.... 



Thamira. 
Heer, de Koningin is goet 
Van aert, maer 'k zie haer zeer vergramt in haer gemoet; 
En, zo ge in 't spreek en my beveelt oprecht te weezen, 
'k Zeg gy moogt hoopen, maer hebt echter ook te vreezen. 
Verlies geen tyt; maek dat geen kans verlooren gaet, 

{==46==} {>>pagina-aanduiding<<}

Wyl haer besluit misschien nog gantsch onzeker staet. 
Daer koomt ze; volg den raet, dien 'k u uit goetheit schenke, 
Maer zie wel toe dat zy daer van my niet verdenke, 
Dat bid ik u. 


Tweede tooneel.

Sertorius, Viriata, Thamira.


Viriata. 
Myn Heer, my is bekent gemaekt, 
Hoe dat Antistia haer wit niet heeft geraekt, 
Wyl haer (is 't anders waer) Pompejus heeft verlaeten. 



Sertorius. 
't Is waer, Mevrouw; maer denk niet dat hy haer kan haeten. 
Hy mint haer in zyn hart, schoon zy hem wederstreeft, 
En zeit my dat, indien zy haere hant my geeft, 
Hy morgen zelfs met ons den stilstant zal verbreeken. 



Viriata. 
En gy ontstelt u niet hem dus te hooren spreeken? 



Sertorius. 
'k Verklaer, Mevrouw, dit maekt my t' allerminst ontstelt. 
'k Ben meêr bekommert waer uw' neiging heenen helt, 
En wat Perpenna heeft te hoopen, of te vreezen. 
Wat 's uw besluit? 



Viriata. 
Myn Heer, 'k zal u gehoorzaam weezen; 
En zo uw hart nog naar een waenbelofte hoort, 
En een' versmaede van Pompejus u bekoort, 
Zo weet ik niemant meêr, die langer kan weêrhouden, 
Dat wy niet, gy met haer, ik met hem, trouwen zouden. 
Schoon hy den stilstant zelfs verbrak van nu af aen, 
En zyne minnenyt dorst alles onderstaen. 



Sertorius. 
Gy morgen kunnen... 


{==47==} {>>pagina-aanduiding<<}



Viriata. 
Ja, van stonden aen my binden 
Aenhem; geen traegheit zult ge ooit in myn plicht bevinden. 
't Is geen gehoorzaemheit, wanneer men langzaem gaet, 
Wyl al haer luister in de vaerdigheit bestaet. 



Sertorius. 
Zo groot een vaerdigheit is niet altyt van nooden, 
En myn gebeden.... 



Viriata. 
'k Zal die altyt als geboden 
Ontfangen. Iemant, die zo groot een magt bezit, 
En doen kan wat hy wil, gebiedt, wanneer hy bidt: 
Ook mint Perpenna my, gelyk gy weet, volkomen. 
Zyn min, en 't bloet, waer uit hy oorsprong heeft genomen, 
Zyn Vorstelyke stam, en groot vermoogen zyn 
Ruim waerdig eenen troon, die 't niet is, dan in schyn; 
Die zonder u al lang ter neder was geslagen, 
En die niet kan bestaen, als door u te behaegen. 



Sertorius. 
Het vonnis van myn doot heb ik dan end'lyk uit 
Uw eigen mont verstaen, door zulk een wreet besluit. 
'k Merk gy hebt vast gestelt, in uw' verheeven zinnen, 
Van geen Romein, ten zy hy voer 't gebiet, te minnen, 
En dat Perpenna nooit aen u behaegen zal, 
Noch uwen troon bekleên, 't en zy door mynen val. 
Uw hant hem geeven, is my klaerlyk te doen blyken, 
Dat ik voor hem in 't Velt, en in uw hart moet wyken. 
Welaen, 't is tyt, dat hy, na zulk een groot geluk, 
My nevens u, Mevrouw, ook de oppermagt ontruk'. 
'k Gehoorzaem met gedult, en wil wel dat myn leeven... 



Viriata. 
Ik moet, myn Heer, eêr dat u myn besluit doe sneeven, 
My ook beklaegen, wylik heden ondervindt, 
Dat ge een Meêminnaer eêr te zyn schynt, dan een Vrint. 
Myn gunst acht gy te groot, te schielyk opgereezen, 
En myne trouw schynt u ondraegelyk te woezen; 

{==48==} {>>pagina-aanduiding<<}

In 't kort, gy spreekt als of gy door my waert bekoort. 



Sertorius. 
Gun dat ik sterve voor uw' voeten na dat woort. 
Ik wil al myn geluk wel om het uwe derven; 
Maer kan niet zien dat u een ander zal verwerven. 
Dit 's u genoeg betuigt, doorluchte Koningin, 
Tot welk een uiterste ik gebragt ben door myn min. 
Schoon zulk een voorwerp al myn liefde kan verschoonen, 
'k Vreesde echter, dat de min myn gryze kruin zou hoonen. 
Dit 's de oorzaek, dat ik u myn hart niet hebt ontvouwt, 
Wyl 'k vreesde dat gy vast myn min verachten zoudt: 
Maer anders heb ik uw eêlaerdig hart bevonden, 
En myn verlooren hoop gevest op vaster gronden. 
'k Beloofde my meêr gunst, dan al uw Vorsten, toen 
Ik merkte dat de Min die keur niet zoude doen. 
Hadt my Antistiâs aenbieding niet weêrhouden, 
Ik hadt me ontdekt. Zy deedt myn liefde niet verkouden; 
Maer 'k stelde vast, Mevrouw, dat een doorlucht' gemoet 
Steets alles aen 't gemeen belang opoff'ren moet. 
Perpennâs min heeft zich gevoegt by die gepeinzen. 
Gy hebt gezien hoe ik myn liefde zocht te ontveinzen. 
'k Verbeeldde my dat my dit ongeneugt, Mevrouw, 
Geene and're smert, dan slechts wat zuchten, kosten zou; 
En kittelde my zelf alreets met die gedachten 
Dat dit Sertorius zou by elk een doen achten. 
Voor een trouwhartig vrint, en moedig opperhooft: 
Maer 'k voel, ik heb my meêr, dan ik vermag, belooft. 
Mevrouw, ik geef my op; gebiedt, myn staet, myn leeven, 
En alles koom ik u op nieuw ten offer geeven. 
Mint gy Perpenna? 



Viriata. 
'k Zal in 't geen ge my gebiedt, 
Gehoorzaem zyn; maer weet van haet, noch liefde niet, 
En 't deel, dat u nog straks was in myn hart beschooren, 
Was uit een zucht tot Roem, en niet uit Min gebooren, 
Dewyl myn hart slecht op een man, geen minnaer, doelt. 

{==49==} {>>pagina-aanduiding<<}

'k Draeg hem geen liefde, en heb die niet voor u gevoelt. 
Ik eisch een Helt, die, door zyn huuwelyk, myn Staeten 
Beschermen kan, om aen deez' Ryken na te laeten, 
Uit zulk een braeven stam, en edelmoedig bloet, 
Manhafte Koningen van naem, en van gemoet. 
Zulk een' hadt ik in u volkomen kunnen vinden, 
Hadt uw' kleenmoedigheit ter gunst eens uwer Vrinden, 
Voor uw meêminnaer zich niet tegens u gekant, 
En een Verstootene zelfs in myn plaets uw' hant 
Geboden, daer 'k om u zelfs Vorsten durf verachten. 
'k Vergeef 't u echter, en verban 't uit myn gedachten. 
Bemint gy my? 



Sertorius. 
Zou ik op uw' genegenheit 
Nog mogen hoopen? 



Viriata. 
Ja: maek morgen u bereid 
Om me in Perpennas plaets, myn Heer, uw' hant te geeven. 



Sertorius. 
Een, die alleen door liefde, en wellust wierdt gedreeven, 
En die niet doelde, als op zyn zinlykheit, Mevrouw, 
Niet om uw waerdigheit te styven, ach! wat zou 
Die zich verblyden, en zich zelf gelukkig achten. 
Maer, schoon myn reden reets, naer 't schynt, uit uw gedachten 
En zinnen zyn, moet ik niet zorgen voor uw staet? 
Zou ik vergeeten met wat zucht gy zwanger gaet? 
Dat uw genegenheit alleen strekt tot regeeren? 



Viriata. 
U gunst doen, kan my dat in 't Ryksgebieden deeren? 



Sertorius. 
Mevrouw, is 't heden tyt my uw genegenheên 
Tetoonen? 



Viriata. 
Ja, myn Heer, dat zoekt myn hart alleen. 


{==50==} {>>pagina-aanduiding<<}



Sertorius. 
Wy zullen alles door te groot een haest verliezen. 
Perpenna zullen wy des vyants zy' doen kiezen. 
'k Bid gun my dat ik hem ontzie een korten tyt, 
En dat een and're min zyn eerste liefde slyt. 
Laet ons Antistias aenbieding ons daer boven 
Verzekeren, en haer ophouden door belooven. 
De hoop vernietigen, die nog haer Vrienden voedt, 
Is hen verdelgen, en 't minnydige gemoet 
Van haer Gemael, 't geen wy in onrust moeten houden, 
Van zorg bevryden, daer wy hem door winnen zouden. 
Kan Rome wraek door ons verschaft zyn, en 't Gemeen 
Bevryd van zo veel leets, als 't zo lang heeft geleên, 
Indien men hen verliest? 



Viriata. 
Myn Heer, wat raekt my Romen? 
Als het zyn vryheit door myn hulp weêr hadt bekoomen, 
Zou ik den naem van haer Vriendin verkrygen, en niets meer. 
U zelf zou ik hier zien als zynen Burgerheer, 
My wetten brengen, en als and'ren overheeren. 
Neen, neen, gy moet, myn Heer, myn Ryk alleen begeeren. 
In Spanje kunnen wy genoeg gelukkig zyn, 
Al zoeken wy geen roem ontrent den Aventyn. 
Uw arm bescherm' dit Lant, deez' Bergen, deeze baeren. 
Bevryden wy den Taeg, en laet den Tyber vaeren. 
Is al de Wereld vry, wat is de vryheid dan? 
Maer zoet is 't vry te zyn, als onder een Tieran 
De werelt zucht! 't Is schoon met dat sieraet te pronken, 
In 't oog van Romen, diep in slaverny verzonken; 
Te zien dat moedig volk door zulk een juk geprangt, 
Aen u benyden, 't geen uw deugt van 't lot ontfangt, 
Om uwe dapperheên, en braef beleit te kroonen. 
Vrees voor Perpenna niet; ik zal eerlang u toonen, 
Hoe ik een groots gemoet kan houden in zyn plicht. 



Sertorius. 
Mevrouw, wat vrucht belooft ge u, als dit is verricht? 

{==51==} {>>pagina-aanduiding<<}

Ik weet het nevens u, en zie wel wat voor quaelen 
Zulk een verhaest besluit zal op ons hooft doen daelen. 
Men maek' geen Muiters, noch men terg' het los geval, 
Noch ook ons goet geluk. Voorzeker, Rome zal 
Ons, zonder dat, Mevrouw, genoeg verdriet nog brouwen, 
Eêr 't my vergunnen zal een Koningin te trouwen; 
Ja 't nimmer toestaen, voor dat het aen u, en my, 
Zyn vryheit, en zyn roem geheel verschuldigt zy. 



Viriata. 
'k Zeg u nog meêr; ver van zulks aen u toe te laeten, 
Zal 't u, gelyk ik wensch, steets dood'lyk daerom haeten: 
Daer door zult gy zyn toorn behaelen, en zyn vloek. 
Maer, daer door is 't dat ik u hier te houden zoek. 
Wat gaet my Romen aen? Wat hoef ik te overweegen... 



Sertorius. 
Mevrouw, Romeinen zyn hun Vaderlant genegen. 
De hoop van 't weêr te zien, na dappere oorlogsdaen 
Maekt dat hun Dapperheit durft alles onderstaen. 



Viriata. 
Myn Heer, om Rome hen op 't felste te doen haeten 
Is 't noodig, dat wy Rome in slavernye laeten; 
Dan houden wy hen hier gebonden in ons Lant. 
Een Koning zal aen hen min dan een Dwingelant 
Mishaegen. 



Sertorius. 
Even zeer heeft deeze, en die te vreezen: 
Een Koning zullen zy toch nooit gehoorzaem weezen. 



Viriata. 
Laet, laet hen landen dan gaen zoeken, daer geen Vorst 
Het hoog gebiet voert, geen Tieran de rykskroon torscht. 
Myn Spanjaerts, in den kryg naer uwe wys bedreeven, 
Die zullen, 't geen alhier nog is te doen gebleeven, 
Wel zonder hunne hulp verrichten kunnen. 'k Tracht 
Naer Syllâs val niet, noch ik sla op Romen acht. 

{==52==} {>>pagina-aanduiding<<}

Daer ieder van den bant des Echts kan zyn ontslagen, 
Kan my geen huwelyk, waer nae 'k hier tracht, behaegen; 
En van myn troon kan ik niet veel bekoorlyks zien 
In Rome, daer men slechts mag voor één jaer gebiên 
In 't kort, ik heb voor u veel meêr gedaen, als Romen; 
't Heeft u gebannen; ik, u in myn schoot genomen. 
'k Bescherm uw leeven, daer 't alleen tracht naer uw doot. 
Aenvaerd de kroon; verstoot de geen, die u verstoot. 
Myn Heer, 't is heerlyk naer iets ongemeens te poogen, 
Al zou men zich in zyn verwachting zien bedroogen. 
'k Wil dat een groot Romein hier een groot Koning zy, 
Gy, zo men moet vergaen, myn Heer, verga met my. 
't Is roemryk in den dienst van die men mint, te sneeven. 



Sertorius. 
Maar waerom straks zich tot het uiterst te begeeven? 
En zonder noot hen doen misnoegt zyn? om wat reên? 
Vertraegen we ons geluk, dat bid ik u, alleen 
Op dat het langer duur. Ai, laat ik u verwinnen. 
Nog eene zege of twee, en wat.... 



Viriata. 
Myn Heer, het minnen 
Is 't niet, dat my dus sterk naer uwe trouw doet staen. 
Maer eindelyk (ik moet het aen u doen verstaen) 
Zo veele omzigtigheit begint my te mishaegen. 
'k Ben Koninginne, en die een rykskroon weet te draegen, 
Bevalt geen tegenspraek, als zy zich heeft geuit. 
'k Ga op my denken, neem terwyl ook uw besluit. 



Sertorius. 
Ach, zo ge uw gramschap hoort... 



Viriata. 
Geen toorn koomt my bestryden, 
Maer myn gemoet kan geen onzekerheit meêr lyden. 
Gy moet op morgen my doen uw besluit verstaen. 
Doch 'k zie Perpenna, gy kunt u met hem beraên. 



{==53==} {>>pagina-aanduiding<<}

Derde tooneel.

Sertorius, Perpenna, Aufidius.


Sertorius. 
Wat of de Koningin dus schielyk doet vertrekken? 



Aufidius. 
Myn Heer, zyn wezen schynt iets moeielyks te ontdekken. 
Onze onverwachte komst maekt hem geheel ontstelt. 



Sertorius. 
Weet gy ook wat hier van Pompejus wordt gemeld, 
Myn Heer, en hebt gy hem ver van de Poort verlaeten? 



Perpenna. 
Hy wierdt dicht voor den wal gewacht van zyn soldaeten, 
Dies heb ik hem, myn Heer, niet verder uitgeleid; 
Maer 'k heb uw hulp van doen in myn verlegenheit: 
Want zulk een fierheit, zulk een grootsheit toont het wezen... 



Sertorius. 
Niets is 'er tusschen ons beslooten; wil niet vreezen. 
'k Ben buiten schult; gy weet.... 



Perpenna 
In zulk een zaek, myn Heer... 



Sertorius. 
't Heeft my niet goet gedacht dat ik de wapens neêr 
Zou leggen; ook is 't nog geen tyt. 



Perpenna. 
Al myn vertrouwen 
Berust in u. Laet toch uw' vrintschap niet verkouwen. 



Sertorius. 
Uw voordeel en belang acht ik zo hoog als 't myn'. 
Indien 't my qualyk slaegde, u zou 't geen voordeel zyn. 



Perpenna. 
'k Waer zonder uwe hulp in slechten staet gekoomen; 
Maer kan niet zien, myn Heer, dat gy iets hebt te schroomen. 



Sertorius. 
'k Zou 't eerste doel wit zyn van hunne razerny. 
De tweede Slag zou u wis treffen, want naest my 

{==54==} {>>pagina-aanduiding<<}

Vreest u de Dwingelant het meest. Koom ik te sneeven, 
Myn val zal uwe kruin doen wankelen, en beeven. 
Best nog een jaer gewacht, de wapens in de hant. 



Perpenna. 
Wat 's dit? wat spreekt myn Heer van kruin, van Dwingelant? 



Sertorius. 
Hoe, hoort gy niet dat wy te saem van Sylla spreeken? 



Perpenna. 
'k Spreek van de Koningin, en 't vuur in my ontsteeken. 



Sertorius. 
Wy waren beide dan gelyk vervoert. 'k Bedacht 
In wat gevaer ik door de Vreê kon zyn gebragt, 
En vraegde wat 'er van Pompejus wierdt gesprooken 
En my, nu vruchteloos 't gesprek is afgebrooken. 
Weet gy 't, Aufidius, ik wensch het te verstaen. 



Aufidius. 
Myn Heer, zyn volk heeft door hun tael ons quaet gedaen. 
'k Vrees dat zulks de onze haest tot morren op zal wekken. 
Zy hebben uitgestrooit, om u 's volks gunst te onttrekken, 
Dat Sylla 't hoog gebiet wil afstaen; maer dat gy, 
De rust verachtende, in des oorlogs razerny 
Steets wilt volharden, en nooit tot de vrede koomen. 
Ons Krygsvolk schynt zelfs met Pompejus ingenomen; 
En zo die dwaeling, zo gevaerlyk, zich verspreidt 
Tot in de Steên, waer in bezetting van ons leit, 
Ducht ik dat zulks voor ons iets schaed'lyks uit zal werken. 



Sertorius. 
Wy zullen tegens zulk gevaer en list ons sterken, 
En die vernietigen. De Hemel heeft me uit meêr 
Gevaer voorheen gered. 



Perpenna. 
Maer zouden wy, myn Heer, 
Niet beter doen, dat wy, om 't onheil voor te koomen, 
De vrede omhelsden? Heeft men schande, of quaet te schroomen 
Door zulks te doen? 


{==55==} {>>pagina-aanduiding<<}



Sertorius. 
ô Ja: schoon Sylla 't hoog gebiet 
Koomt neêr te leggen, hoe! myn Heeren, weet gy niet 
Dat hy eerst naer zyn zin kan Burgemeesters maeken, 
Die slaeven zullen zyn, schoon zy in 't purper blaeken, 
En volgen de geboôn van hunnen Dwingelant? 
Maer schoon geen quaet ons stondt te wachten van zyn kant, 
Zyn laffe Dienaers staen ons alzo zeer te vreezen: 
Wy moeten in dit stuk niet ligtgeloovig weezen: 
Zulks is gevaerelyk voor Lieden als wy zyn. 
Zyn staetkunde is het volk te blinden door den schyn, 
En hen verzekering van strafloosheit te geeven. 
Maer 't koste Marius, den Zoon, en Cinna 't leeven, 
Benevens Karbo. Doch, wat my belangt, dat my. 
Myn gantsche heir verlaete, en voeg zich aen zyn zy, 
'k Wil liever eenzaem gaen in woeste landen zwerven, 
Ja daer elendig, en van elk verlaeten sterven, 
Als 't Burgemeesterschap, terwyl die Dwing'lant leeft, 
Begeeren. 



Perpenna. 
Weet dat my zulks geen bekomm'ring geeft. 
Indien uw' goetheit my kan zo gelukkig maeken, 
Dat ik mag tot de Trouw der Koningin geraeken, 
Zo weet ik wel, dat zulks my is verboôn, myn Heer, 
En ik begeer geen gunst noch eer van Rome meêr; 
En blyven de in dit Lusitanien gebannen, 
Acht ik my zeker, en bevryd voor die Tierannen. 



Sertorius. 
Ja, maer ik zie nog geen volkomen zekerheit 
In 't geen 'er tusschen ons, myn Heer, was overleit. 
Gy weet de Koningin is van zeer fiere zinnen, 
Maer ligtelyk laet zy zich met 'er tyt verwinnen. 
Vaer wel; verschoon me meer te zeggen. 



Perpenna. 
'k Bid vaer voort. 
Is myn oprechte min zo quaalyk dan gehoort? 
Zucht ik vergeefs? wordt ik vergeefs tot haer gedreeven? 


{==56==} {>>pagina-aanduiding<<}



Sertorius. 
Zy week, dat kan u meêr als ik te kennen geeven. 



Perpenna. 
Zulks zegt my veel; maer 'k bid, verberg me niets van 't geen 
U is bewust, myn Heer, van haer genegenheên. 
Hebt gy my slechts gepaeit met ongegront vertrouwen? 



Sertorius. 
Neen: 'k heb ze u afgestaen, en zal myn woort u houwen. 
'k Bemin haer, evenwel geef ik ze u over, maer 
Ik vrees, dat zulk een gift van my, geenszins door haer 
Zal worden toegestaen; doch ons haer haet doen winnen, 
Wat zal ik zeggen? daer zyn andere Koninginnen, 
Gy kost gelukkiger en zeker zyn, zo gy 
Het geen ik heb gedaen voor u, woudt doen voor my. 
Kost u de Koningin der Vaceën behaegen, 
Of zo ge uw liefde wilde aen de Ilergeetsche opdraegen; 
Daer kan de Koningin u dienst doen. 



Perpenna. 
Hoe, myn Heer, 
Gy hebt ze aen my belooft, herroept ge uw woort nu weêr? 
Ik wacht haer van uw hant, gaet gy ze my ontrooven? 



Sertorius. 
Wat baet het, of ik haer aen u al gae belooven, 
Als haere grootsheit zich aen myn Persoon verbindt? 
Gy weet de redenen, waerom ze my bemint, 
Ik heb ze aen u ontdekt. 'k Bid om de zelve reden, 
Myn Heer, doe wat gewelt op uw genegenheden. 
'k Heb reets de myn' verkracht, 'k ben nog daer toe bereid. 
Hoe, zullen wy, daer ons zoo veel gelegen leit 
Aen haer, en daer men weet wat zy heeft voor genomen, 
Ons stellen tegens haer, en tot het uiterst koomen? 
Zy, die tien jaeren lang, gelyk gy weet, alleen 
Ons meêr gehulpen heeft, myn Heer, dan al de geen, 
Die 't met ons houden. 



Perpenna. 
Is zy dan zo zeer te vreezen. 


{==57==} {>>pagina-aanduiding<<}



Sertorius. 
'k Weet dat ze t'eenemael wel de oorzaek niet kan weezen 
Van ons verderf; maer zo 'k niet met haer trouwen mag, 
Treedt zy op morgen met den Vyant in verdrag. 
Hun Leger is maer al te na hier by gelegen. 
Elk mort; wil wat ons thans te doen staet, overweegen; 
Zie door wat middelen men stuiten kan dit quaet, 
En, zo men dwang gebruikt, wat ons te wachten staet. 



Perpenna. 
De reden wil dat ik myn liefde zal verwinnen; 
Maer een zo groot bestaen ontroert zo myne zinnen.... 



Sertorius. 
Bedwing u niet, myn Heer, 't geen ik u heb belooft, 
Zal ik, in spyt der liefde, al kostte 't my myn hooft, 
Gestant doen. 



Perpenna. 
Maer zo zy daer toe niet is genegen? 



Sertorius. 
'k Weet niets te zeggen 't geen u vleit, van haerent wegen. 



Perpenna. 
Wel aen, het is dan tyt dat ik my zelf verwin. 
O ja, 'k verban myn wensch, en driften uit myn zin. 
Ik wil daer van my op uw voorbeelt meester maeken. 
En spyt der liefde, die myn hart zo fel deedt blaeken. 
Zeg aen de Koningin.... 



Sertorius. 
Wat zal ik.... 



Perpenna. 
Niets, myn Heer. 
'k Ga my bedenken, en ik spreek u morgen weêr. 
Maer ondertusschen zou zy, door haer toorn gedreeven, 
Voor morgen moog'lyk zich op 's vyants zy' begeeven. 
Gy kunt haer zeggen 't geen u goet dunkt, 'k neem gedult, 
'k Zal blind'lings volgen al wat gy my raeden zult. 



Sertorius. 
Ik roem uw moedigheit, maer moet u ook beklaegen. 


{==58==} {>>pagina-aanduiding<<}



Perpenna. 
Hoe zwaer valt deeze slag myn bange ziel te draegen! 



Sertorius. 
'k Deel in uw sinart; vaer wel, ik zal de Koningin 
Terstont gaen spreeken; 'k hoop dat zy uit haeren zin 
De gramschap stellen zal. Op 't Feest zal ik verschynen. 


Vierde tooneel.

Aufidius, Perpenna.


Aufidius. 
Wat geeft deez' Meester u verlichting in uw pynen! 
Zyn naem alleen roofde u zyns ondanks de Vorstin, 
En als hy spreekt, ziet ge u herstelt in haeren zin. 
Door welke diensten hoopt ge u immer waert te maeken 
De Min, waer in ge eerlang tot u haer zult zien blaeken? 
Eu wanneer zult gy toch Antistia, die haer 
Op deeze plaets verveelt, vertrekken doen? Voorwaer, 
Ze is niet ondankbaer, en het geen zy koomt te gebieden, 
Belooft niet veel, myn Heer, om 't fluks te doen geschieden; 
Doch men moet onbeschroomt haer last verrichten gaen, 
En laeten 't loon daer van aen haer verkiezing staen. 
Gy zegt my niets? ik bid, wil openhartig spreeken, 
Hoe't Gastmael enden zal. Zal hy zyn woort weêr breeken? 
Zult gy zulks lyden, u niet wreeken? en wilt gy.... 



Perpenna. 
Ik zal tot mynent my beraeden. Ga met my. 

Einde van het Vierde Bedryf.


{==59==} {>>pagina-aanduiding<<}

Vyfde bedryf.

Eerste tooneel.

Antistia, Viriata.


Antistia. 
Mevrouw, ik haet het alzo zeer, als gy 't kunt haeten. 
Ik acht myn roem, en gy het voordeel uwer Staeten. 
Gy wilt uw Ryk gevest, ik my gewroken zien. 
Gy kunt my schaeden, ik u hinderen, indien 
Wy niet malkanderen ons hart te kennen geeven, 
En ons verbinden om niet tegens een te streeven. 
Men heeft Pompejus my ontnomen, en myn haet 
Om dien Ondank'ren, die zo laf zyn Vrouw verlaet, 
Te trotsen, doet my naer een ander huw'lyk trachten: 
Met een, die hem gelykt, of die nog meêr is te achten. 
Maer ik zocht nimmer u te hind'ren in uw min; 
En dat aen een Romein haer hant een Koningin 
Zou geeven, en een Helt, als hy, haer trouwen zoude, 
In spyt zyns naems, is iets, het geen ik nooit vertrouwde. 
'k Dacht, dat in zyn' geboorte en uwen staet, Mevrouw, 
Gelyken af keer, en meêr fierheit weezen zou. 
'k Hoor echter, dat hy is tot dat besluit gekoomen, 
En dat gy ook, Mevrouw, hebt vast'lyk voorgenomen, 
Zo niet uw beider Trouw voor morgen is volbragt, 
U, zonder meêr beraet, te scheiden van zyn Magt. 
't Zou my, die steets niet zoek, dan zyne Magt te sterken, 
Zeer leet doen zulk een ramp en onheil uit te werken, 
En dat ik Sylla, die vry beeve voor myn naem, 
Meêr nut, en dienst zou doen, dan al zyn Vrienden t'saem. 
Spreek dan, Mevrouw; wat hoop ook speel' door myne zinnen, 
Indien gy hem begeert, 'k houde op van hem te minnen. 
Een ander overschot van hoop, my ruim zo zoet, 
Gunt u Sertorius, met een gerust gemoet. 
'k Ben steets bereid aen myn Pompejus te vergeeven 

{==60==} {>>pagina-aanduiding<<}

Al wat zyn tweede Trouw heeft tegens my misdreeven; 
En wyl zyn liefde my niet zonder smart verliet, 
Heb ik naer wraek getracht, maer echter 'k haet hem niet. 



Viriata. 
'k Bid, doe als ik, Mevrouw, wil me alles openbaeren. 
Ik zal op myne beurt, myn hart u meê verk laeren. 
Ook weet ik, dat gy al te wel zyt onderrecht, 
Om u te ontvein zen waer 't myn hart op heeft gelegt. 
Ik heb Sertorius uit Afrika doen koomen, 
Tot veiliging myns staets voor het gewelt van Romen; 
En myner Buuren val heeft my doen zien, dat hy 
Alleen vermogen hadt om Syllâs Dwing'landy 
Te stuiten. Met één Schip alleen hier aengedreeven, 
Heeft hy zich met myn volk terstont te velt begeeven: 
'k Stelde in zyn handen, en vertrouwde te gelyk, 
Hem myne Havens, Steên, myn Schatten, ja myn Ryk. 
Hy wierdt van stonden aen begunstigt met de zegen, 
En heeft van dag tot dag meer magt en roem verkreegen. 
't Vervolgde Roomsche volk, en onze Vorsten, moê 
Van 't juk, die vielen hem van alle kanten toe. 
Met deeze magt heeft hy uw Legers vaek besprongen, 
En ze eindelyk tot aen de Pyreneên gedrongen: 
Maer nu hy door myn hulp is in dien staet gestelt, 
Zie ik voor my geen Man, my waerdig, dan dien Helt? 
'k Acht zyn geluk myn werk, en zal veel liever sterven, 
Dan hem, zo waert een vrucht van myn geluk, te derven. 
Myn volk verdient ook wel, dat ik hen Vorsten laet, 
Gesprooten uit zo eêl, en zo doorluchtig zaet, 
Die magtig zyn het Ryk kloekmoedig te bestieren, 
En Spanjes kroon met zo veel lauweren te sieren, 
Dat eens de Pozich aen haer wetten overgeef, 
En zelfs de Tyber voor zyn trotse Boorden beef. 



Antistia. 
't Is groots, Mevrouw; doch waer gy ook op toe moogt leggen... 



Viriata. 
Hy heeft my al gezegt, wat gy zoudt konnen zeggen; 

{==61==} {>>pagina-aanduiding<<}

'k Weet, dat het beter was zo wenschelyk een Trouw, 
Als hy my hoopen doet, nog uitgestelt, Mevrouw. 
Maer 'k weet ook, dat de vreê, hem heden aangeboden, 
Hem al te kragtig weêr naer Romen schynt te nooden. 
Zo hy te Rome koomt, ben ik hem eeuwig quyt; 
Dies wil ik dat onze Echt my van die zorg bevryd'. 
Waeg ik te veel door zulks zo vry'lyk te verklaeren, 
'k Loop liever dat gevaer, dan wis ten gront te vaeren. 
En schoon uw Ballingen ons al verlieten, hy 
Alleen is stuts genoeg voor onze Heerschappy. 
Myn volk, naer uwe wyze in 't Oorlog onderweezen, 
Ontziet geen Rome, schoon 't alom zyn juk doet vreezen. 
En 't zyn Romeinen, die niets trachten, dan alhier 
Te zegepraelen, en te stryden, vol van vier. 
Ja, onder zyn beleit zal 't eeuwig triomfeeren, 
En, waer hy voorgaet, met gewenschte zege keeren. 
Een voorbeelt zo volmaekt, en zo doorluchtig, zal... 
Maer wat wil deez' Romein? 


Tweede tooneel.

Antistia, Viriata, Arkas.


Antistia. 
Mevrouw, een vreemt geval 
Moet oorzaek zyn, dat hy hier heden is gekoomen. 
Het is myns Broeders vrygemaekte, wil niet schroomen, 
Spreek, Arkas, zeg... 



Arkas. 
Mevrouw zal uit deez' Brief verstaen 
Iets wonders, daer ik zelfs naeuw' kan geloof aen slaen. 



Antistia. 
Myn waerde Zuster, 't eint van uwe en onze plaegen 
Is eens gekoomen, en ik doe u thans verstaen, 
Dat Sylla van het Staetsbewint zich heeft ontslagen, 
En reên wil geeven van al 't geen hy heeft gedaen. 
Hy heeft den Raet en 't volk hun magt reets weêr gegeeven; 

{==62==} {>>pagina-aanduiding<<}

En zo Pompejus u nog 't allerminst bemint, 
Emilia is in het baeren doot gebleeven, 
En 't schynt de Hemel zelfs u weêr op nieuws verbindt. 
Ja Sylla zelf, om zo veel haets eens te doen staeken, 
Staet toe dat uw gemael zyn hant u weder geeft, 
En dat gy naer uw wensch te saem in vreugde leeft, 
Nu Rome en elk door hem weêr aen hun vryheit raeken. 
De Hemel toont my dan in 't einde mededoogen! 
Ik sta, zo wel, als gy myn Arkas, opgetoogen. 
Vlieg na Pompejus Heir, en zeg hem al het geen.... 



Arkas. 
Mevrouw, hy weet het reets, en spoeit zich herwaerts heen. 
Ik hadt een Brief, aen hem, door Sylla zelf geschreeven, 
Om aen hem kennis van hun beider staet te geeven, 
Dien heb ik hem, niet ver van hier, ter hant gestelt. 



Antistia. 
Was hy vol vreugde en min toen hem dit wierdt gemeld? 
Wat zegt, wat doet hy toch? 



Arkas. 
Oordeel van zyn verlangen, 
Mevrouw, naer d'yver, die gy voelt om hem te ontfangen. 
De kracht der liefde, die hem herwaerts heen voert, maekt, 
Dat hy om uwent wil het verder reizen staekt. 
Hy toeft niet, dan alleen in 't geeven der Geboden, 
Die in dit groot geval in 't Leger zyn van nooden. 
Hy zal in 't kort hier zyn; en zendt me, op dat Mevrouw 
Dit onverwacht geluk op 't spoedigst weeten zou. 



Antistia. 
Mevrouw, dit raekt u meê, nu zultge zonder vreezen, 
En Medeminnaeres, van mynent weegen, weezen. 



Viriata. 
Ik twyffel niet, Mevrouw, dat gy het niet meêr zyt; 
Maer echter 'k ben van geen Meêminnares bevrydt. 
Neen; Rome, 't welk die Helt bemint met ziel en zinnen, 
En dat hy boven kroon, en scepter zal beminnen, 
Indien het onze Trouw.... 



{==63==} {>>pagina-aanduiding<<}

Derde toonneel.

Viriata, Antistia, Thamira, Arkas.


Thamira. 
Helaes, Mevrouw! 



Viriata. 
Wat let 
U, Thamira, wat maekt uw wezen dus verzet? 
Wat zegt ons uw geschrei? 



Thamira. 
Helaes! gy zyt verlooren, 
Ach! die beroemde Helt, tot uw behout gebooren... 



Viriata. 
Sertorius! 



Thamira. 
Helaes! Sertorius.... 



Viriata. 
Vaar voort; 
Wat houdt uw woorden op? 



Thamira. 
Mevrouw, die legt vermoort. 



Viriata. 
Vermoort! ô Hemel! maer zou 't waer zyn? zyne dagen, 
Zo waert.... 



Thamira. 
Zyn Moorders zelf zyn 't, die daer roem op draegen. 
Men ziet die Monsters, door wie godtloos en verwoet 
Door eens Trouwloozens last, op 't Feest, dat dierbaer bloet 
Gestort is, daer van nog bedekt, de Stat doorloopen, 
Wyl zy het volk en 't Heir daer door te ontroeren hoopen. 
Perpenna, tot hun Hooft bevestigt, toont wie 't snoot 
En godt'loos schelmstuk wrocht, waer door hy quam ter doot. 



Viriata. 
Hy doet my de oorzaek, en den moorder t'saem beseffen; 
En dat die wreede slag my 't allerzwaerst zal treffen. 
Het is myn troon, waerom die manslag is geschied, 

{==64==} {>>pagina-aanduiding<<}

En myne keur alleen, waer door hy 't leeven liet. 
Mevrouw, wacht, na 't verlies by my in hem geleden, 
Van my geen traenen, geen gezucht, noch tederheden. 
Wanneer een ed'le toorn, en wraekzucht het gemoet 
Ontsteekt, wordt onze Drift door geen geween geboet. 
Door 't schreien wordt ze flaeuw, door 't zuchten zonder krachten. 
Een Koningklyke ziel wreekt zich geenszins door klagten, 
En myne droefheit, die niets peinst, als wraek van 't bloet... 



Antistia. 
Mevrouw, bedenk dat gy 't gevaer ontvlieden moet. 
Of dat.... 



Thamira. 
Zulks is te laet, het Hooft der moordenaeren 
Laet door Aufidius 's Hofs Poorten reets bewaeren: 
Als zyn Gevang'ne staet die by hem voor u in. 
Hy koomt. Ik bid bedwing u toch, myn Koningin, 
En denk, tot dat voor u een beter tyt zal koomen, 
Dat ge een Gevang'ne zyt. 



Viriata. 
Myn hart is zonder schroomen. 
Ik weet wie 'k ben, en zal het altyt zyn, al liet 
My ieder een ontbloot van hulp, in myn verdriet. 


Vierde tooneel.

Perpenna, Antistia, Viriata, Thamira, Perpenna.


Perpenna. 
Sertorius is doot, gy zyt van zorg ontslaegen 
Hoe geu ontrent den rang van zyne Vrouw zoudt draegen. 
Dat dan niet meêr uw ziel door onrust zy gequelt, 
Mevrouw, dat ze immermeer voor u zal zyn gestelt. 
En zo gy ooit scheent voor Antistia te vreezen, 
Door my kunt gy voor haer en and're zeker weezen, 
En gy wordt door deez' slag in veiligheit gestelt 
Voor 't tegen woordige en toekoomende gewelt. 

{==65==} {>>pagina-aanduiding<<}

Hy was een dapper Helt; maer van geen bloet, noch jaeren 
Mevrouw, die uwen staet of uwer waerdig waren: 
'k Weet, dat zyne Achtbaerheit, spyt die Gebreklykheên, 
Gewelt deet aen uw hart, en dat de naem alleen 
Van Opperhooft voor hem uw min en gunst kost winnen, 
Ja boven Koningen, en my hem deedt beminnen. 
Gy wierdt door 't hoog gezag, en door den naem verblint, 
Maer zie my hier, Mevrouw in wien gy 't beide vindt, 
En (zo ik 't zeggen mag) nog meêr hoedaenigheden, 
Meêr waerdig uwe zyde en Zetel te bekleeden. 
Een die gebiedt, Romein, en zelfs van Konings bloet, 
('k Rep van de jaeren niet) mag met een vry gemoet 
Verwachten, dat hy zal geen Koningin mishaegen, 
Voornamelyk nu dat zyn arm haer heeft ontslagen 
Van een verachte keur, en zy gewroken ziet, 
Door zyne min, den hoon, aen een Vorstin geschiedt. 



Antistia. 
Na dat ge uw Opperhooft moordaedig hebt doen sneeven, 
Eerlooze mensch, wien zelf de schaduw kon doen beeven 
Van een meêminnaer, zo volmaekt, en vroom, durft gy, 
Nog rookent van 's Helts bloet, nog dul van razerny, 
Op 't alleronbeschaemst trotseeren zwakke Vrouwen, 
Een Koningin zelf in haer Hof gevangen houwen? 
Haer schroomloos melden uw verfoeijelyken brant, 
En eischen nog tot loon uws gruweldaets haer hant? 
Schelm, vrees der Goden straf, en gramschap allerwegen, 
Vrees hunnen bliksem, of vrees voor Pompejus degen; 
En wat voor hovaerdy, of waen u thans verblindt, 
Beef, beef, verraeder, weet dat hy my ook bemint. 
Gy zult hem, eêr gy 't denkt, zien binnen deeze muuren, 
En loon naer waerde van uw' Godloosheên bezuuren. 


{==66==} {>>pagina-aanduiding<<}



Perpenna. 
'k Ben, zo hy na u hoort, verzekert van myn val. 
Maer 't kan ligt zyn dat hy u niet gelooven zal, 
En als hy my tot Hooft eens heirs zal zien verheeven, 
Dat hem zo meenigmael te rugge heeft gedreeven, 
Zal hy gemakk'lyk zich tot Vrede laeten raên, 
Wyl hy daer heden zelf het meest om scheen begaen: 
Ik heb, om daer toe met genoegen te geraeken, 
Zelf pant genoeg, 't geen Vreê zal naer myn zin doen maeken. 
Het voegde aen u ligt best wat min' oploopentheit 
Te toonen aen een, die in 't minste u niet miszeit. 
Gy kunt de moeite van zulk kracht'loos dreigen spaeren. 
Laet zich de Koningin ontrent myn zaek verklaeren. 
En zonder dar ge een min, die u niet raekt, vervloekt, 
Is 't best, dar gy weer 't hart uws mans te winnen zoekt. 



Viriata. 
ô Ja, Mevrouw, 'k beken het is myn plicht te spreeken; 
Want myn stilzwygenheit zou een onfeilbaer teken 
Zyn van ondankbaerheit; zo eerelyken aert, 
En heerelyk bedryf, zyn dank en pryzens waert. 
Ik doe hem ongelyk hem straks geen dank te geeven. 
Hy heeft ontwyffelbaer iets groots voor my bedreeven; 
Doch hy weet naeuw' de helft van 't geen hy heeft verdient. 
Sertorius was zyn oprechte, en trouwe Vrient. 
Weet, Heer, (want ik geloof die naem u toe te hooren, 
Nu gy in zyne plaets tot Veltheer zyt verkooren, 
En om den korten tyt, die ze u ligt duuren zal, 
Acht ik die aen u toe te geeven niets met al,) 
Weet dan, dat hy my dorst om uwent wil mishaegen, 
Dat hy om uwent wil myn gramschap moest verdraegen; 
Dat, ondanks zyne liefde, hy steets met ziel en zin 
Myn hart te buigen zocht voor u tot wedermin; 
En dat, ten waer hy uw toestemming had bekoomen, 
Het alles vruchtloos was, wat ik hadt voorgenomen; 

{==67==} {>>pagina-aanduiding<<}

Dat hy om u myn hart aen my geweigert heeft. 



Antistia. 
En gy, gy zyt het, schelm, die hem den doodsteek geeft! 



Viriata. 
Mevrouw, de grootheit van zyn wanbedryf kan toonen 
Hoe groot een min tot my moet in zyn boezem woonen. 
In 't midden van een Feest, tot zynent zelfs, verwoet, 
Van zo volmaekten Vrient te storten 't edel bloet, 
En een slachtoffer van zyn opperhooft te maeken, 
Daer hem zyn vrintschap tot zyn wit wou doen geraeken, 
De deugt verzaeken, de eer verraeden, voor altyt 
Te aanvaerden schande, schrik, en eindeloos verwyt, 
My in myn eigen Hof geweldiglyk te tergen, 
My weêrloos houden, om door dwang myn hant te vergen: 
Dit alles spreekt my klaer van zyn verliefden zin 
En leert hoe zeer ik ben verplicht aen zulk een min. 
Dit alles toont een vlam ten hoogsten top gereezen. 
Hadt hy my min' bemint, hy zou min' schuldig weezen. 
En wyl 'k myn dankbaerheit aen hem verschuldigt acht, 
Raede ik hem, dat hy toch na myne trouw niet tracht; 
Zulks was zyn vyandin gelegenheit gegeeven 
Om ieder uur meest'res te weezen van zyn leeven, 
En ik zou om hem wis te treften zo veel eer 
Alleen aanvaerden. Zie wat vruchten u, myn Heer, 
Van myne dankbaerheit en liefde staen te wachten. 
Gebie voor 't ov'tig. 'k Weet dat ik my thans moet achten 
Als uw' Gevang'ne. Durft ge? ontfang myn hant. 



Perpenna. 
Mevrouw, 
Gy biedt me uw hant, en waent gy dat ik die niet zou 
Aanvaerden durven? Om myn misdaet my te ontleden. 
Behoeft gy zo veel kunst, noch woorden te besteeden; 
Ik ken meêr dan te wel haer snootheit, en myn schult, 
En 't heeft my, eêr dat zo veel gruuw'len zyn vervult, 

{==68==} {>>pagina-aanduiding<<}

Genoeg gekost, om die volkomentlyk te kennen: 
'k Weet zonder wroegingen kan men zich nooit gewennen 
Tot zo veele ontrouw, en zo snoode ondankbaerheên. 
Ik heb die in myn hart gesmoort, om u alleen. 
Draeg ik de schant daer van, ik zal de vrucht ook plukken. 
Vervloek myn misdaet, tracht my 't leeven zelfs te ontrukken. 
Van dat bedryf, en van die misdaet zult gy 't loon 
Verstrekken moeten, dies kunt ge u bereiden (schoon 
Ik maer één dag of twee mogt myn geluk beleeven) 
Mevrouw, om morgen my uw hant ten trouw te geeven. 
'k Aanvaerd kloekmoediglyk uw' wel verdienden haet. 
Ik heb dien wel voorzien, en weet hoe ver die gaet. 
Myn zege zal..... 


Vyfde tooneel.

Aufidius, Arkas, Antistia, Perpenna, Viriata, Thamira.


Aufidius. 
MYn Heer Pompjeus is gekoomen, 
De Poort is door zyn naem alleen fluks ingenomen. 
Ons krygsvolk muit, en 't graeuw, oproerig en verwoed, 
Roept als ontzint, om wraek van des vermoordens bloet; 
Alle onze Vrienden zyn verslagen, of verdreeven. 
'k Heb Manlius en ook Antonius zien sneeven; 
't Volk kon zyn woede aen hen noch wraeklust niet verzaên, 
Noch hun bebloede romp de razerny ontgaen. 
Men zoekt op't vinnigst naer al de and're t'saem gezwooren, 
Wien alle een' zelfde straf wordt door hem zelf beschooren. 

{==69==} {>>pagina-aanduiding<<}

'k Deed op myn post vergeesse en yd'le tegenstant, 
En deeze wonde ontfing ik van zyne eigen hant. 
Hy heeft het Hof reets doen met and'ren wacht bezetten. 
Ik sterf, de rest raekt u, wil op uw zaeken letten. 



Antistia. 
Wat uur, myn Heer, verkiest gy tot de zegeprael 
Die u verzekert wordt door zulk een groot verhael? 
Hebt gy nu pants genoeg om aen de Vreê te raeken, 
En zelfs met voordeel uw' verzoeninge te maeken? 



Perpenna. 
Mevrouw, bekommer u niet met myn Vreê noch zoen 
Ik heb hier pants genoeg, om zulks naer wensch te doen. 


Zesde tooneel.

Pompejus, Perpenna, Viriata, Antistia, Celsus, Arkas, Thamira.


Perpenna. 
't GEen ik bestondt, myn Heer hebt gy gewis vernomen! 
't Beletsel van de vrede is door my omgekoomen; 
'k Heb u ontlast van uw' Vrouws minnaer, en met een 
Van hem, door wien uw wensch en roem steets wierdt bestreên. 
'k Stel u Antistia ter hant, en eindig 't vreezen 
Daer korts uw ziel zo sterk van scheen geraekt te weezen; 
En ik bevryde u voor 't verdriet van haer te zien 
Een ander man haer hart, en haere Trouwe aebiên. 
Een trotse Vyandin stel 'k u daar by in handen, 
Met al haer Hoogmoet, en wytuitgestrekte landen. 
Door my zyt gy van haer, en van de Roomsche magt 
Die onder uw gebied is, tot haer heil, gebragt, 
Thans meester, Maer dewyl men elk in groote zaeken 
Het opzet dat men heeft niet kenbaer dient te maeken, 

{==70==} {>>pagina-aanduiding<<}

Heeft 't my niet goed gedacht alom te doen verstaen 
't Besluit van morgen zelf, myn Heer, tot u te gaen. 
Doch 't zal me aan zekere getuigen niet ontbreeken. 
Deez' Brieven zullen u van myngetrouwheit spreeken; 
Daer zult gy zien wie u al in 't verborgen haet, 
En met wat vyantschap zelf Rome zwanger gaet: 
Wie om Antistia door dolle wraek ontsteeken, 
Zich, met Sertorius vereenigt, wilden wreeken 
Aen u. 'k Bid lees, myn Heer. 



Antistia. 
Verrader! hoe durft gy..... 



Perpenna. 
Mevrouw, 't past dat uw toorn wat meêr bezadigt zy. 
Weet gy staet hier voor u en mynes meesters oogen; 
En zo tot wat verwyts ik u zou noopen mogen, 
'k Eisch dat gy u met reên, en niet met schelden wreekt, 
En dat gy niet vergeet, Mevrouw, voor wien gy spreekt. 
Myn Heer, gy ziet haer beide elk even vinnig woelen 
Om, wegens dit verlies, haer moet aen my te koelen. 
Zy hebben reets op myn met woorden fel gewoed; 
Doch 'k acht myn wraek, nu 'k u mag zien, genoeg geboet. 
'k Zie u ook aen als myn Beschermgodt, en myn zinnen 
Zyn thans... maer, Goôn! myn Heer, wat wilt ge gaen beginnen? 
Wilt gy deez' schriften, daer zo veel geheimenis, 
En 't geen zo na u raekt, in opgeslooten is, 
Waer uit gy kunt verstaen wie u in 't heim'lyk haeten, 
Wilt gy die door de vlam, myn Heer, verteeren laeten? 



Pompejus. 
Dit toont hoe veel 'k van dit geheim te weeten tracht. 
Zo gy my hadt gekent, hadt ge anders niet verwacht. 
'k Wil Rome, lang verdeelt door bitse oneenigheden, 
Om mynent wil niet weêr in nieuwe twist zien treeden. 
En nu het Sylla in geluk en roem herstelt, 

{==71==} {>>pagina-aanduiding<<}

Zal ik 't niet wederom, met moortschrik en gewelt 
Vervullen. Celsus. Dat hy aan geen mensch doe hooren 
Wie my te Rome om haer heeft vyantschap gezwooren. 
Gy, volg dien Hopman. 'k Moet hier zaeken van gewigt 
Verhandelen in slilt'. 



Perpenna. 
Zoudt gy, na dat myn plicht, 
Myn Heer, tot uwen dienst met yver aangedreeven... 



Pompejus. 
'k Zal u rechtvaerdige vergelding daer voor geeven. 
Vertrek. 



Perpenna. 
Maer haere haet kon ligt... 



Pompejus. 
Vertrek; 't is tyt. 
Ik ben hier meester; 'k wil dat gy gehoorzaem zyt. 


Zevende tooneel

Pompejus, Viriata, Antistia, Thamira, Arkas.


Pompejus. 
WEes niet gebelgt, dat gy my hoort als meester spreeken, 
Mevrouw; 't geschiedt slechts om my aen een schelm te wreeken, 
Misdaedig ontrent u, doorluchte Koningin, 
Door zyn ontaert bestaen, en zyn verwaende min. 
Ik achtte my verplicht die straf hem op te leggen, 
Tot myn rechtvaerdiging, eêr ik u iets zou zeggen. 
Gy zult my myn geluk hier niet misbruiken zien; 

{==72==} {>>pagina-aanduiding<<}

'k Begeer geen zege, als die ik voor de vuist verdien. 
Van welken steun gy door zyn misdaet zyt versteeken, 
'k Biede u de vrede, en zal den stilstant niet verbreeken. 
Wat voor Romeinen ook verkooren uwe zy', 
Zy kunnen onbeschroomt hier blyven, vrank en vry; 
En zo 'k u in 't gevaer myn bystant quam betoonen, 
Met myne Antistia kunt gy me alleen beloonen, 
Aen wie ik, vry van dwang, voor uw gezigt, Mevrouw, 
Op nieuws, vol vreugt, myn hant koom schenken en myn trouw. 
'k Spreek van het hart niet, 't geen haer steets is trouw gebleeven. 



Antistia. 
Het myne wierdt steets door de zelve zucht gedreeven. 
En om naer waerde op nieuws te ontfangen zulk een schat, 
Vergeet ik dat men my dien ooit ontnomen hadt. 



Viriata. 
'k Ontfang de Vreê, die gy me aenbiedt, met welbehaegen. 
'k Weet my niet anders, na myn groot verlies, te draegen; 
't Is onherstelbaer. En nu 'k nergens zie een Helt, 
Die waert zy tegens u, myn Heer, te zyn gestelt; 
En ik geen Koning ook in 't gantsch Heelal kan vinden, 
My waerdig, wil ik my niet door de trouw verbinden, 
En sta van 't oorlog af, en van het Huwelyk; 
Maer draeg de zelve zucht tot myne Kroon, en Ryk. 
Ik weet van Vrientschap en Oprechtheit blyk te geeven; 
Doch kan niet in myn Ryk, als onze Vorsten, leeven; 
En zo ik onder u regeeren moest, als zy, 
Koos ik de doot veel eêr, dan zulk een Heerschappy. 
Maer kan ik, zonder schande, en zonder man, myn dagen 
Verslyten, 'k zal myn schat en Ryk ten erf opdraegen 
Aen Romen of aen u. Of, zo het u mishaegt 

{==73==} {>>pagina-aanduiding<<}

Dat Viriata hier alleen den schepter draegt, 
Behoud deez Plaets myn Heer; ik zal my als gevangen 
Voortaen gedraegen, en uw wetten hier ontsangen. 



Pompejus. 
Mevrouw, gy toont uw braef en eêl gemoet te zeer, 
Om geene vreê van ons te ontfangen, vol van eer; 
En 'k zal te Rome my eêr zien van magt versteeken, 
Dan dulden, dat aen Deugt daer eerbiet zou ontbreeken. 


Laatste tooneel.

Pompejus, Antistia, Viriata, Celsus, Arkas, Thamira.


Pompejus. 
IS 't reeds verricht? 



Celsus. 
Myn Heer, al 't volk op 't selst gestoord 
Heeft aen dien schelm, tot wraek der schandelyke moort, 
Zyn moet gekoelt. Het had hem naeuwelyks vernomen, 
Of, zonder dat ik iets... 



Pompejus. 
Ik ben vernoegt, nu Romen 
Verzekert is. Ik acht me ontslagen van elks haet, 
Wyl myn bedryf geen vrees voor iemant ov'rig laet. 
Maer, ondertusschen, laet ons onzen plicht betrachten, 
Mevrouw, en toonen hoe ons hart de deugt kan achten. 
's Helds asch, terwyl hy zich in 't zielevelt verlust, 
Geniete, nae waerdy, een gantsch volkomen Rust. 
Men maak den toestel, naer uw welbehaegen, vaerdig 
Tot eene lykprael, hem en zyne Deugden waerdig; 
En stichte een Tombe, die zyn Heldendaeden kroon', 
En nevens zynen roem ook onzen Rouw vertoon', 

Einds van het Laaste Bedryf.


{==75==} {>>pagina-aanduiding<<}

Bericht.

DE beroemde Heer Pierre Corneille, maeker van dit Treurspel in 't fransch, 't welk onder zyne voornaeme stukken gerekent wordt, heeft daer achter gevoegt een Examen, of Onderzoek, waer in hy verklaert op welke wyze hy dit Onderwerp ten Tooneele gevoert, en de vryheden, die hy in 't behandelen van 't zelve genomen heeft.
Wy hebben geoordeelt, dat het den Nederduitschen Liefhebberen der Tooneeldichtkunde niet onaengenaem zou zyn 't zelve hier te vinden; doch zouden hen raeden, om een recht begrip te krygen van de Geschiedenis, die in dit Spel verhandelt wordt, en van 't geen de Dichter daer bygevoegt heeft, als ook om de Personaedjen, die daer ingevoert worden, wel te kennen, de leevens van Sylla, Sertorius, en Pompejus by Plutarchus ook na te leezen. Dus luidt het Onderzoek. Zoek in dit Treurspel niet de bevalligheden, die in 't bezit zyn van een Dichtwerk van deeze soort op het Tooneel wel te doen gelukken: gy zult 'er geene tederheden van Liefde, geene vervoeringen van Driften, geene hoogdraevende Beschryvingen, noch zielroerende Verhaelen in vinden. Ik kan echter zeggen, dat het niet mishaegt heeft, en dat de waerdigheit van de beroemde naemen, de grootheit van hunne belangen, en de nieuwigheit van eenige Caracters, 't gebrek dier bevaltigheden vervult hebben. 't Onderwerp is eenvouwig, en onder 't getal van die bekende gevallen, waer ontrent het ons niet geoorlooft is iets te veranderen, als voor zo ver de volstrekte nootwendigheit van dezelve binnen de regelen te besluiten, ons nootzaekt de tyden, en plaetsen daer van in te krimpen.
Dewyl 't zelve my geene Vrouwen uitleverde, ben ik gedwongen geweest myne toevlugt tot de uitvinding te neemen, om 'er twee in te brengen, die beide over een

{==76==} {>>pagina-aanduiding<<}
quamen met de historische waerheden, daer ik my aen gehouden heb. De eene heeft in dien tyt geleeft, en is de eerste gemaelin van Pompejus, die hy verstiet om aen Sylla vermaegschapt te worden, door 't huwelyk met Emilia, deszelfs huisvrouws Dochter. Deeze echtscheiding wordt bevestigt door 't verhael van alle die geene, die 't leeven van Pompejus beschreeven hebben, maer geen van hen zegt ons wat 'er van die ongelukkige Antistia geworden is. Hun stilzwygen my dan de vryheit gelaeten hebbende van haer eene schuilplaets te geeven, heb ik gedacht, dat ik 'er voor haer geene met meêr waerschynlykheit verkiezen kon, dan by de Vyanden van de geene, die haer gehoont hadden. Deeze schuilplaets is des te waerschynlyker, om dat ze een waerachtig uitwerkzel voortbrengt, door de Brieven der voornaemste van Rome, dewelke ik haer aen Sertorius doe brengen, en die Perpenna aen Pompejus overgaf, die daer van zodaenigen gebruik maekte, als ik aengeweezen heb. De andere Vrouw is geheel van myne uitvinding, maer heeft echter eenigen gront in de geschiedenis, dewelke zegt, dat de Lusitaniers Sertorius in Afrika deeden koomen om hun opperhooft tegens de Party van Sylla te zyn; maer ze zegt ons niet of die Lusitaniers als eene Republyk of onder eene Monarchy, leefden; zo dat 'er niets is, 't geen belet hen eene Koningin te geeven; en ik kon dezelve uit geen edeler bloet doen voortkomen, dan uit dat van Viriatus, (wiens naem ik haer doe draegen), den grootsten
man, die Spanje ooit tegens de Romeinen gestelt heeft, en den laetsten, voor Sertorius, die hen in die Provintien 't hooft heeft durven bieden. 't Is waer, dat hy geen Koning was, doch hy had al 't gezag eens Konings, en de RoomschePraetores Schouten enConsules. Burgemeesteren, die Rome zondt om tegens hem te stryden, en die hy meenigmael versloeg, droegen hem achting genoeg toe, om met hem, als met een Souverain, en rechtvaerdig vyant, Vredehandelingen te maeken.

{==77==} {>>pagina-aanduiding<<}

Zyne doot is voorgevallen 68 jaeren voor die van Sertorius, die ik in dit Treurspel verhandel; zo dat hy groot-of over-grootvader van de Koningin, die ik hier invoer, zou hebben kunnen zyn.
Ik weet wel, dat Sylla, van wien ik zo veel in dit Stuk spreek, zes jaeren voor Sertorius gestorven is; maer, als men het ten uitersten neemen wil, is het geoorlooft de tyden te verhaesten om de eenheit van dag te maeken; en als 'er maer geene volslagene onmogelykheit in is, mag men in eenen dag, ja zelfs in zes uuren, doen gebeuren, 't geen in zes jaeren voorgevallen is. Dat onderstelt zynde, belet niets, dat Sylla niet voor Sertorius zou sterven, zonder iets van 't geen ik hier zeg, om ver te werpen; want hy heeft kunnen sterven, na dat Arkas van Rome vertrokken is om de tyding van den afstant van zyn Oppergezaghebberschap te brengen, 't welk hy doet ter zelver tyt, dat Sertorius vermoord wordt. Ik voeg hier by, dat, schoon wy zorgvuldige waerneemers van de orde der tyden behooren te zyn, echter, als die geene, die men spreeken doet, malkander gekent hebben, en over eenige belangen te samen hebben moeten handelen; wy niet verplicht zyn ons zo stip te houden aen den tyt hoe lang zy geleeft hebben. Sylla was doot, toen Sertorius omgebragt wierdt, maer hy kost zonder mirakel toen nog in 't leeven zyn, en de toehoorder, die gemeenlyk maer eene geringe kennis van de Geschiedenis heeft, neemt zelden quaelyk eene zodaenige verlenging, die de waerschynlykheit niet te buiten gaet. Ik zou echter deeze vryheit niet als een' algemeenen regel willen stellen,
zonder daer eenig onderscheit in te maeken.
De doot van Sylla maekte geene verandering in de zaeken van Sertorius, in Spanje, en was voor hem van zo weinig aengelegenheit, dat het moeilyk is, als men't leeven van dien helt by Plutarchus leest, gewaer te worden wie van hen 't eerst gestorven zy, zo men op eene andere wyze daer van niet onderricht is. 't Is geheel an-
{==78==} {>>pagina-aanduiding<<}
ders gelegen met sterfvallen, die Staeten omverwerpen, Partyen verbreeken, en eene gantsch andere gedaente aen de zaeken geeven, gelyk de doot van Pompejus geweest is, die alle de Aenschouwers tegens een Dichter zou doen opstaen, indien hy de onbeschaemheit hadt van dezelve te stellen na die van Cezar. Ook moest men met een' glimp bekleeden, en eenigszins verschoonen den Oorlog, dien Pompejus en de andere Hoofden der Romeinen tegens Sertorius bleeven voeren; want het is moeilyk te begrypen waerom men daer mede voortging, na dat het Gemeenebest scheen herstelt te zyn, door den willigen afstant, en de doot van den Tieran. Buiten twyffel, dat zyn lust tot de Opperheerschappy, die hy te Rome hadt doen herleeven, met hem niet zal gestorven zyn, en dat Pompejus, en veele andere, in hun hart, naer zyne plaets staende, bevreest waren, dat Sertorius hen daer in tot eene groote hinderpael strekken zou, door de liefde, die hy zyn Vaderlant nog toedroeg, of door zyn' grooten naem, en de waerdy zyner daeden, die aen hem den voorrang zouden hebben doen
geeven, zo die groote Beroering van de Republyk dezelve in een' staet gebragt hadt, dat ze niet zonder meester hadt kunnen zyn. Om Pompejus niet te onteeren, door die geheime jalouzy van zyne Staetzucht, die toen reets zaeide 't geen men sedert zo opentlyk heeft voor den dag zien koomen, en die mogelyk de waere beweegreden van dien oorlog was; heb ik gedacht, dat het gevoeglyker zyn zou Sylla te laeten leeven, om de onrechtvaerdigheit van dien kryg te kunnen toeschryven aen 't gewelt van zyne Heerschappy. Dat heeft daer en boven gedient om tegen te houden de uitwerking van die krachtige liefde, die ik hem doe behouden voor Antistia, met wie hy niet zou hebben kunnen nalaeten zich wéer te verzoenen, zo hy niets te vreezen gehadt hadt van den kant van Sylla, wiens haetelyke, maer door luchtige naem een groot gewigt geeft aen de staetkundige Redeneeringen, die de ziel van dit Treurspel zyn.

{==79==} {>>pagina-aanduiding<<}

Dezelve Pompejus schynt een weinig van de voorzigtigheit van een Generael over een Leger af te gaen, wanneer hy, op 't woort van Sertorius, met hem koomt spreeken, in eene stat, waer van 't Opperhooft van de Tegenparty volkomen meester is; maer zulx is een vertrouwen van een Edelmoedigen, op een Edelmoedigen, en van een' Romein op een' Romein, 't welk hem eenig recht geeft van geenerlei bedrog van een zo grooten Man te vreezen. Niet dat ik aen de Berispers niet wil toestaen, dat hy geene voorzorg genoeg voor zyne eigene zekerheit gedragen heeft; doch 't was my onmogelyk de Eenheit van plaets in acht te neemen, zonder hem die onvoorzigtigheit te doen begaen, dewelke men meêr moet toeschryven aen de ongemaklykheit van de regels, dan aen my, die zulx wel gezien heb. Zo men ze niet vergeeven wil aen 't ongedult, 't welk hy hadt om zyne Vrouw te zien, voor welke ik hem nog een zeer sterke genegenheit geef, en aen de vrees, dat zy, onbewust van zyn voorneemen ontrent haer, een ander Man mogt trouwen; zal men ze vergeeven aen 't vermaek 't geen men geschept heeft in deeze samenspraek, die eenige van de eerste van 't Hof, door hun geboorte en verstant, zo hoog als een gantsch Stuk geacht hebben. Gy zult 'er niet in tegengesproken worden door Aristoteles, die toelaet, dat men somtyts zaeken zonder reden op het Tooneel brengt, als 't waerschynlyk is, dat zy wel zullen ontfangen worden, en
als men reden heeft van te hoopen, dat de voordeelen, die het Dichtwerk daer uittrekken zal, deeze goetgunstigheit zullen kunnen verdienen.
Hier eindigt de Dichter zyn Onderzoek over Sertorius, op welk Stuk de Abt van Aubignac, beroemt door zyne Pratique du Theatre, in 't jaer 1663 te Parys Aenmerkingen in 't licht gegeeven heeft, waer in hy den Heer Corneille over verscheide zaeken berispt, en daer op veel te zeggen vindt: doch dat Geschrift is door een Vrient van den Dichter kort daer

{==80==} {>>pagina-aanduiding<<}
na met een scherpen styl wederlegt, en Sertorius tegens de Berispingen van den Abt van Aubignac verdedigt.
Al voor eenige jaeren is dit Treurspel door T. Arentsz in Nederduitsche veerzen overgebragt; doch wordt nu voor de eerstemael in 't licht gegeeven, na dat het tegens het Fransch naeuwkeurig nagezien, en op veele plaetsen, die of geheel quaelyk, of al te flaeuw overgezet waren, verbetert, en ook van tael en spelfouten gezuivert was.
Echter zullen 'er nog wel misslagen in gebleeven zyn, en 't is geen wonder, dat T. Arentsz in deeze vertaeling somtyts gefeilt heeft, vermits de Poëzy van den Heer P: Corneille (gelyk de Kenners weeten) veel moeilyker in eene andere spraek over te zetten is, dan die van de meeste andere Fransche Dichters, en men daer toe niet alleen eene grondige kennis van de Fransche Tael, en Poëzy, maer ook in 't byzonder van zynen styl dient te hebben.



