
   
        
           
               Nachtgepeinzen, bij de belegering der stad Naarden
               Jan Jordens
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Nachtgepeinzen, bij de belegering der stad Naarden van Jan Jordens uit ca. 1814.
               
               
                   
                       pagina 1 en 2 ontbreken.
                       p. 3: de kop ‘Nachtgepeinzen, bij de belegering der stad Naarden’ is tussen vierkante haken toegevoegd.
                   
               
           
           
           
               
                   
                   
                   
                   
               
           
           
               jord010nach01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 21011
               
               Jan Jordens, Nachtgepeinzen, bij de belegering der stad Naarden. Jan ten Brink Gerritsz., Amsterdam ca. 1814
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Nachtgepeinzen, bij de belegering der stad Naarden
               Jan Jordens
               
               
                   
                   
               
           
           
           
               
               
           
           
           
           
       
       
           
               Nachtgepeinzen, bij de belegering der stad Naarden
               Jan Jordens
               
               
                   
                   
               
           
           
           
               
               
           
           
           
           
       
       
           
               2011-07-04
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan Jordens, Nachtgepeinzen, bij de belegering der stad Naarden. Jan ten Brink Gerritsz., Amsterdam ca. 1814
 
Zie: https://www.dbnl.org/tekst/jord010nach01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==3==} {>>pagina-aanduiding<<}

NACHTGEPEINZEN,
BIJ DE
BELEGERING
DER STAD
NAARDEN;
DOOR
JAN JORDENS.
TE AMSTERDAM, BIJ
JAN ten BRINK, gerritsz.
1814.

{==4==} {>>pagina-aanduiding<<}

Justus ut Leo confidit.


      

{==5==} {>>pagina-aanduiding<<}

[Nachtgepeinzen, bij de belegering der stad Naarden]


Belegerd door een' drom van zorgen; 
Geteisterd door een' nachtörkaan, 
Smacht mijn verlangen naar den morgen. - 
Vergeefs! - de lange nacht houdt aan. 
De zaamgeperste sulferdampen 
Onttrekken 's hemels heldre lampen 
Zelfs aan 't gewapend vergezigt; 
En, schijnt de dampkring soms te dunnen, 
Om mij den dageraad te gunnen, 
Het is voorbijgaand schemerlicht. 

{==6==} {>>pagina-aanduiding<<}

Zoo overweldigend bezwaarden 
Uw jamren, maanden lang, het hart 
Uws nagebuurs, o lijdend Naarden! 
Hoe rees, bij elken slag, de smart, 
Als ik den donder hoorde knallen, 
Die telkens losbarstte op uw wallen, 
Om 't ijz'ren dwangjuk des tirans 
Van Uwer Burgren hals te wenden, 
Of 't overschot der Fransche benden 
Te vellen in hun legerschans! 
 
Angstvallig sleepten nachtlijke uren, 
En sidderden mijn sponde en wand, 
Door donderkloten, bliksemvuren, 
Van wederzijden losgebrand. 
Hier, op dien afstand, aangeschonnen, 
Door innerlijk gevoel verwonnen, 
Zocht telkens mijn verbeelding lucht. - 
Zij voerde allengs mijn moede zinnen, 
Uwe ingesloten vesting binnen, 
En langs tooneelen, zoo geducht. 

{==7==} {>>pagina-aanduiding<<}

Van steile hoogten slaat de donder, 
Uit zware schutgevaarten, neêr, 
En klinkt verschrikkelijk van onder, 
Uit overwelfde graven, weêr. 
Een hel gaapt in bewoonde holen, 
Waar woeste hoopen, 't vuur ontscholen, 
Om strijd beproefd tot uw ontzet, 
Hun vloekend wraakgeschreeuw doen klimmen, 
En elken aanval tegengrimmen, 
Waardoor hun landroof wordt belet. 
 
Te deerlijk staan alreeds de sporen 
Van hun verwoesting, roof en brand, 
Gedrukt, met ijzerharde voren, 
In al het omgelegen land; 
Verlaten dorpen en gehuchten, 
Ellendige armen en gevlugten 
Uit hun gesloopt of ledig erf; 
En... Neen, ik gruw om rond te waren, 
Op elken stap der plonderaren, 
Gekenmerkt door gewis bederf. 

{==8==} {>>pagina-aanduiding<<}

Ik ijl vooruit, door rook en vlammen 
En volksgewoel en wapenklank, 
Die 't oog verbijstren, 't oor verlammen, 
Als 't golfgeklots op klip en bank. 
Ik zoek - Ik zie uw binnenwijken, 
Maar die een' kerkhof nu gelijken, 
Gehuld in schaduw van den dood, 
Waar de aklige eenzaamheid, door spooken, 
Door wachthond of gekrijsch gebroken, 
Den angst elk oogenblik vergroot. 
 
Hier aan den moedwil van soldaten, 
Daar, in het ijskoud jaargetij, 
't Gedreigd gebrek ter prooi gelaten, 
Verkwijnt ge, o Naardens burgerij! 
In huis of kelder opgesloten, 
Of van den weg teruggestoten, 
Wanneer gij daar een' voetstap waagt, 
Om hulpeloozen bij te springen, 
Wier klagten door uw wanden dringen, 
Wier nood de laatste laafnis vraagt. 

{==9==} {>>pagina-aanduiding<<}

Ik schroom de woningen te nadren, 
Waar kermende onschuld ligt gekromd: 
Haar weedom huivert mij door de adren; 
't Gewekte meegevoel verstomt; 
Of, wil het spreken, 't zijn slechts zuchten; 
't Zijn enkel doffe nageruchten 
Van 't noodgeschrei, dat, zaamgeperst 
In even enge borst en kerker, 
Nu afgebroken diep, dan sterker, 
Uit onderscheiden kelen berst. 
 
Beluister ik, van ver, de klagten, 
Die elke nieuwe stormvlaag wekt: 
Ik zink, in zwijmling van gedachten, 
Op de aarde, die uw schuilplaats dekt, 
't Gekraak van zoldering en wanden 
Rolt, onder alle kunne en standen 
Der zaamgeschoolde menigte, af, 
Met holle kreten, luide snikken. - 
Elk ziet reeds, met verwarde blikken, 
Zijn overstelpt, zijn eeuwig graf. 

{==10==} {>>pagina-aanduiding<<}

Rampzaligen! Uw lot is ijslijk. 
Dan, ach! vergroot uw lijden niet; 
't Wordt onberekenbaar afgrijslijk, 
Zo wanhoop nog haar' gifpijl schiet: 
Dan is, rondom U, al verloren, 
Geen druppel laafnis U beschoren; 
Geen troost, dien ik, met U, behoef; 
Dan, boven U, geen hemel open, 
Van waar nog uitkomst zij te hopen, 
Of sterkte op de allerzwaarste proef. 
 
Kan 't zijn, mijn God! wat zachter stemming 
Verneemt mijn fel geschokt gemoed, 
Ondanks de aanhoudende beklemming, 
En doodschrik, die in 't ronde woedt! 
Hoe! zweef ik thans als op den drempel 
Van eenen U gewijden tempel?... 
'k Hoor, uit de diepte der ellend', 
De toonen des gevoels verhoogen, 
Met warme harten, drijvende oogen, 
Eenparig tot Uw' troon gewend. 

{==11==} {>>pagina-aanduiding<<}

Hier werpt zich smeekende ootmoed neder; 
En een geroerde Christenschaar 
Rijst, met vernieuwde kalmte, weder 
Uit overweldigend bezwaar. 
Hier smelten boete- en bedepsalmen; 
En, onder die gemengde galmen, 
Daalt de Engel der vertroosting af; 
En hoop en moed en zielevrede 
Voert hij op blanke wieken mede; 
En licht daagt in en over 't graf. 
 
Ik vind verademing, in 't midden 
Der nog verdikte duisternis- 
'k Herleef, met U, om aan te bidden 
Dien God, wiens naam Ontfermer is. 
'k Herwin, o Lijders! stem en woorden, 
Die in den strammen gorgel smoorden, 
Zoo lang door angsten overkropt. 
O dat die woorden nu bewijzen, 
Hoe 't open hart, waaruit zij rijzen, 
Voor Uw belang, als 't zijne, klopt! 

{==12==} {>>pagina-aanduiding<<}

Op Uw verwelfsel neêrgebogen, 
Roep ik U, onder de oorlogsroê, 
De hulp van 't eeuwige Alvermogen 
En ook den troost eens broeders toe. 
Jehova spreekt in storm en donder; 
Het hart der aarde krimpt er onder; 
Maar zijn voorzienige aanblik meet 
De streek en wending der orkanen; 
Hij hoort de zuchten, telt de tranen 
En weegt de kragten, naar het leed. 
 
Hij wenkt - en dringende gevaren 
Vermindren, wijken in 't verschiet. 
Hij wenkt - en dikke misten klaren 
In de uiterste engten van 't verdriet. 
Die God behoeft alleen te wenken, 
En geene leeuwenmuilen krenken 
De diep gezonken Daniëls; 
En veegen, aan zijn' dienst verbonden, 
Leidt 's Heeren Engel, ongeschonden, 
Uit eenen ovengloed, hoe helsch. 

{==13==} {>>pagina-aanduiding<<}

Gevoelt, erkent de hulpbetooning 
Uws Gods, in uw' benauwden stand; 
De menigvuldige verschooning 
Van eene Vaderlijke hand, 
Die, onder alles wat u deerde, 
Den gruwel der verwoesting weerde; - 
Die u nog tusschenpoozen schenkt, 
Dat ge, in Zijn Heiligdom vereenigd, 
Den Troostgeest hoort, die hartwee lenigt, 
Een' Heiland ziet, die U gedenkt. 
 
Gedenkt? - ja, nu ook, onder 't brullen 
Der aanvalstormen op uw' wal. 
De schrik, waarmeê ze uw kreits vervullen, 
Wordt 's vijands schrik en vlugt of val. 
Ginds staan uw Land- en Bondgenooten, 
Die, vast tot uw behoud besloten, 
Niet rusten tot ze, in 't krijgsgeschil, 
Uw rust en vrijheid op doen dagen 
En vestigen, op 't welbehagen 
Der Godheid, die uw redding wil. 

{==14==} {>>pagina-aanduiding<<}

Welk uitzigt voor 't verruimd vertrouwen! 
Spoed aan, gewenschte Morgenstond, 
Waaruit we eerlang den dag aanschouwen, 
Die wolkloos blinke op Naardens grond! 
Of, zoo er wolken zich vergaêren, 
't Zij wierook van de feestaltaren 
Der vreugde en dankbre erkentenis, 
Waar, rondom eik, olijf en lauwer, 
De Oranje gordelband te naauwer 
En vaster 't snoer der Eendragt is. 
 
Och! dat dan mijne ontnevelde oogen, 
Op geen' gedwongen afstand meer, 
Uw zegefeest aanschouwen mogen, 
Verloste Stad! met klimmende eer! 
Dan wijst mij de opgeworpen aarde, 
Waar onder mijn verbeelding staarde 
En met U weende, terpen aan, 
Waar ik, bij de uitkomst, mij verblijde. - 
Reeds trilt de citer, aan mijn zijde, 
Om 't koorgezang, met U, te slaan. 


Vreeland, in Lentemaand, 1814.




