
   
        
           
               Het Taelverbond. Jaargang 6
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Het Taelverbond. Jaargang 6 uit 1850.
               
               
                   
                       Koppen tussen vierkante haken zijn toegevoegd.
                       p. 430: op deze pagina staan grote accolades die meerdere regels overspannen. Dit is in deze digitale versie niet weer te geven, daarom wordt op elke betreffende regel de accolade met de woorden die erop volgen herhaald.
                           
                   
               
           
           
           
               _tae002185001_01
               DBNL-TEI 1
               
                   2019 dbnl
               
           
           
               
           
           
               
                   
                   exemplaar Koninklijke Bibliotheek, signatuur: 9203 C 23 [-26]
               
               Het Taelverbond. Jaargang 6. J.C. Buschmann, Antwerpen 1850
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het Taelverbond. Jaargang 6
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Het Taelverbond. Jaargang 6
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2019-02-22
               
                   AB
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Het Taelverbond. Jaargang 6. J.C. Buschmann, Antwerpen 1850
 
Zie: https://www.dbnl.org/tekst/_tae002185001_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==voorplat==} {>>pagina-aanduiding<<}

HET TAELVERBOND
LETTERKUNDIG TYDSCHRIFT
ONDER HET BESTUER VAN
HENDRIK PEETERS
met de bestendige medewerking der byzonderste nederduitsche schryvers.
6de JAERGANG. - 7de DEEL.
ANTWERPEN,
DRUKKERY VAN J.E. BUSCHMANN.
1850-1851.

{==binnenkant voorplat==} {>>pagina-aanduiding<<}








{==5==} {>>pagina-aanduiding<<}

[Het Taelverbond 1850/1851, deel 7]

Ridder van Ruysbrouck door P. van Delen.

I.

De XIVe eeuw had zich voor de Nederlanden onheilspellende vertoond. Van in den beginne der regering van den nog kinderlyken hertog van Braband, Jan den Derden, later den Overwinnaer genoemd, hadden zware stortregens, die een jaer aenhoudend gevallen waren, al de veldgewassen vernietigd. Daeruit ontstond een hongersnood welke niet alleen de arme maer ook de ryke en voorheen vermogende lieden tot zyne slagtoffers koos. Deze geesel had er noodzakelyk eenen tweeden na zich gesleept: na dat het gebrek aen voedsel eene ontzaggelyke menigte had ten grave gestort, was de pest hare verwoestingen met zulke hevigheid komen aenrigten dat, volgens getuigenis der destyds levende kronykschryvers, er een derde der bevolking was van weggerukt geworden. Verwoestende oorlogen, deels uit de winzucht van Frankryks koningen, deels uit Vlaenderens streven naer vryheid en onafhankelykheid ontstaen, kwamen aen de door ramp onderdrukte menigte zelfs de hoop op wederkomst van betere

{==6==} {>>pagina-aanduiding<<}
tyden ontzeggen. Ook had het aenhoudend lyden de gulle vrolykheid, het kenmerk van den landaerd, weldra uit de gemoederen verjaegd en eene zichtbare onverschilligheid aen leven en lot, stond alras op de aengezichten van de moedigste geprent.
In druk en kommer was de eerste helft der eeuw haer einde naby geraekt, en de vruchtbare oogst, waermede de hemel sinds eenige jaren de velden gezegend had, beloofde ten minste eenige zalving aen het doorstane leed; doch weldra kwamen onrustwekkende geruchten op nieuw de harten met schrik en vrees bevangen. Wichelaren hadden den loop der starren geraedpleegd, en hun was gebleken dat Gods gramschap verre van gekoeld te zyn, vóór het einde der halve eeuw zelfs veel duchtiger dan te voren, het zondige menschdom zou treffen.
En inderdaed, men was het jaer 1349 naby, wanneer men de verwezenlyking der heillooze voorzeggingen begon te gevoelen. Sinds dry jaren was er in Opper-Azië eene nieuwe ziekte ontstaen die met eene albesmettende snelheid langs Egypte en Griekenland in Europa gedrongen was en achtervolgens in Italië, Frankryk en Spanje groote verwoestingen had aengerigt; wederkeerende had zy Duitschland en de noorder koningryken aengetast en greep langs Engeland de door vroegere ongelukken reeds verlamde Nederlanden aen. Deze ziekte onder den naem van Zwarte Pest bekend, woedde toen zoo hevig in onze landen dat het scheen of zy gekomen was om dit voorheen zoo bloeijend oord gansch en al te ontvolken; ook by haer verdwynen, had zy er twee derden der bevolking uit den lyst der levenden gevaegd, zelfs noemde men steden waer slechts de tiende of twintigste bewooner overgebleven was.
Moeijelyk zou het in onze tyden zyn zich een denkbeeld te vormen van het akelig en angstwekkend tooneel welk, in de middeleeuwen, de brabandsche steden aen eene zoo hevige sterfte ten prooi, aenboden. De werkhuizen en winkels bleven gesloten en, daer de moedeloosheid aller harten bevangen had, werd er nergens meer voor den dag van morgen gezorgd. Op de openbare verkoopplaetsen en markten ontbraken kooplieden even als koopers, en de

{==7==} {>>pagina-aanduiding<<}
anders zoo smaekvol opgetooide burgerdochters gingen, openbare gebeden doende, in boetkleederen langs de straten. De middelen die beraemd werden om de uitbreiding der kwael te keer te gaen, bragten ook gewoonlyk niet weinig toe om de wezenlykheid van het gevaer steeds voor oogen te stellen. In de straten waren de geburen verpligt groote vuren te onderhouden om de lucht van den besmettenden wasem te zuiveren; zwarte borden op de rychels der vensters geplaetst, duidden aen, waer zich een pestige bevond en toonde dat het verboden was in zulke wooning te treden; aen de huisgenooten van den lydende was het strengelyk opgelegd aen geene bornputten noch in winkels te gaen: zy droegen zelfs op zich een kenmerk, op dat eeniegelyk er zich zou weten van te verwyderen.
Antwerpen leverde in zyne volle uitgestrektheid het vervaerlyk tooneel op, dat wy hebben trachten te schetsen. Maenden reeds had de doodenkar er aenhoudend langs de straten geschokt; de plaeg woedde heviger en heviger en nog dagelyks vielen er meer onder den geesel neêr. - By den algemeenen rampspoed had zich ditmael het vooroordeel gevoegd dat heel de schuld van het kwaed aen de joden te wyten was. Dweepers waren op de ongelukkige gedachte gekomen dat het de aenwezigheid dier lieden was, welke de verbolgenheid Gods hadden opgewekt, en niet te vreden met aen deze de verre oorzaek van het kwaed toe te schryven, teeg het verbitterde volk hun de wezenlyke schuld aen: zy hadden, zoo beweerde men, door duivelsche kunsten de lucht verpest; zy hadden de bornputten vergiftigd, en duizend uit een loopende veronderstellingen alle hun ten laste gelegd, eindigden met de ongelukkige kinderen van Israël aen de algemeene vervolging prys te geven. En men zou zich misgissen indien men geloofde dat het dom gemeen alleen zich aen zulke buitensporige meening schuldig maekte: geestelyken en ridders waren er met de kwael behebt, zelfs hertog Jan, die zich den bynaem van Dapperen had weten waerdig te maken, deed met verbitterd gemoed en geschokte zinnen door het verlies zyner dry zonen allen aen de pest bezweken, verscheidene dezer ongelukkigen geregtelyk martelen, hangen en verbranden.

{==8==} {>>pagina-aanduiding<<}

Zoo als altyd bleef de dwaze dweepzucht doof aen de stemme der rede en der overtuiging van hen, aen wie het gegeven was het dwaelspoor aen te toonen waerop zich ieder zoo verblind had laten leiden. Onmagtig om het kwaed te verhoeden, konden deze niet dan zuchten over de wreede buitensporigheden waermede de algemeene rampspoed verergerd werd. Het was een wel wreed en onzienlyk schouwspel voor hen, wanneer men vaders en zonen om den dood hunner wederzydsche betrekkingen te wreken, uit de huizen zag komen snellen, telkens dat er een vervolgde door het verbitterde volk werd nagejaegd, wanneer men hen met stokken gewapend den hoop der razende menigte zag komen vervoegen om den ongelukkige als een wild en schadelyk ondier voor hunne wooning te helpen afmaken.
In Antwerpen woonde er toen een jongeling die van al zyne medeburgers werd geacht en geëerd, hy was van adelyken huize en naer zyne voorouders Van Ruysbrouck genaemd. Ofschoon deze slechts vyf-en-twintig jaren telde, had evenwel de faem eener beproefde dapperheid zich reeds aen zynen naem gekleefd en de achting die hem in den kring van de brabandsche ridderschap toegedragen werd, had hy in den slag van Walef, waer hy zynen vader verloor en ridder geslagen werd, oververdiend. Daer het hem in de wereld steeds wel was gegaen, en dat het geluk hem onder zyne gunstelingen scheen opgenomen te hebben, zou men zich niet eens verwonderd hebben getoond, indien Aymon Van Ruysbrouck, trotsch en hoogmoedig op zynen verworven roem, gelyk andere adelen, met misachting op de menigte hadde nedergezien. Maer neen! de burgerlyke deugden van oudsher aen zyn huis toegekend, en die van zyne kindschheid in hem hadden wortel gevat, bloeiden nu des te weelderiger in zyn hart daer zy door ridderlyken edelmoed en hoogere beschaving werden aengekweekt. Het ouderlyk gezin waer hy thans de ziel en het hoofd van was, had in deze ongelukkige dagen er zoo veel aen bygebragt om den algemeenen nood te verzachten, dat op de lippen van zoo menigen lyder de naem van Van Ruysbrouck met eene zegening ten hemel klonk.

{==9==} {>>pagina-aanduiding<<}

Op eenen nanoen (de ziekte had sinds de laetste dagen nog heviger gewoed), had Van Ruysbrouck zyne wooning, die aen het Kipdorp gelegen was, verlaten. Schoon hy te paerd gestegen was en dat een zwaerd aen zyne zyde hing, zou men aen zyne nederige houding en eenvoudige uitrusting in hem dien koenen ridder niet hebben kunnen vermoeden wiens manhaftigheid reeds zoo hoog werd geroemd; want boven dat hy met geheven hoofd reed en de pynlyke aendoening zyns harten onder een schynbaer onverschillig gelaet verbergen wilde, was het aen zynen somberen oogslag, by oppervlakkige beschouwing zelfs, niet onzienlyk dat hy onder eene zware moedeloosheid leed. Geenzins was het de vrees voor de heerschende besmetting die hem ontstellen kon, want reeds had hy den dood naderby en tegen zich met sneller vliegende pylen rigtende gezien; maer de dwaling waerin hy een volk dat hy beminde, verkeeren zag; de blinde, schuldige handelwyze van de overheid die, in plaets van de buitensporigheden te beteugelen, ze liet gebeuren en ze aenprikkelde, had zyn gemoed als tegen de samenleving verbitterd. Zich zelven te onmagtig gevoelende om tegen den stroom op te varen, had hy meer dan eens het voor zich wanhopig voornemen opgevat, zich in den schoot zyns huisgezins te gaen opsluiten en de gemeene zaek heel en al te verlaten; maer zich telkens herinnerende dat dit eene zwakheid, weinig aen zyne jaren en ridderlyke vroomheid passende, zou zyn, had hy besloten kostte wat kostte, al ware er dan heel de gunst des vorsten, de liefde des volks aen gewaegd, het regt van het miskend ongeluk te verdedigen.
Na eenige straten op en neder gereden te hebben, want zyn uitstap had geen ander merkbaer inzicht dan zich door eene kleine wandeling de zinnen te verzetten, was hy den Goddaert afgestapt en de Koepoort genaderd. Tot dan was hy rustig voortgetreden en niets dan de gewoone bezigheden van den dag, zoo als beregten, vervoeren van zieken en lyken, hadden zyne aendacht opgewekt, toen op eens een verward gerucht in de rigting der Koepoortstraet zyne ooren trof. Ras had hy aen de moordkreten Sla dood! Sla dood! die hem tegenbonsden, gemerkt dat er zich wederom een

{==10==} {>>pagina-aanduiding<<}
bloedig tooneel voltrekken zou; en, in hevige verontwaerdiging opspringende, trok hy het zwaerd en rende met haestigen stap de menigte te gemoet.
Weldra kon de ridder bemerken hoe zeer zyne hulp ter stade kwam; slechts op eenige stappen voor den dwazen volkshoop zag hy eenen ouderling die vlugtend, hygend van angst en vermoeijenis, met zich een meisje voortrukte dat bezwymende zichzelve met moeite ondersteunen kon. Reeds was de stok opgeheven die twee slagtoffers magt- en weerloos voor de voeten hunner beulen uitstrekken ging, toen de onverwachte redder met al de snelheid zyner jaren den ellendigen dweeper te voren schoot, die, hetzy uit vrees, hetzy dat hy in eenmael zyne onmenschheid besefte, de oogen ter neder sloeg en achterwaerts vlugtte. Het wapen boven het hoofd zwaeijend rende de ridder dreigend den hoop uiteen en bekwam door deze beweging voor den ongelukkigen vlugteling den tyd om den afstand tusschen hem en zyne vervolgers merkelyk te vergrooten. Van hunne zyde geene kans meer ziende om hunne prooi te hervatten, daer de ridder den doortogt der straet letterlyk besloten hield, kwamen er eenige op de gedachte de Zirkstraet door te loopen, hopende met eene verdobbeling van krachten de poogingen van hunnen tegenstrever te verydelen. Daer zy de inzichten van den jood genoeg kenden, wilden zy langs eenen omweg zyne wykplaets bereiken, vooraleer hy, vermoeid en afgemat als hy was, haer kon genaderd zyn. Maer de ridder die alle bewegingen gadesloeg ook vattende waer men heen wilde, reed zelf den vlugteling achterna, om daer te zyn waer zyn arm de verdrukte onschuld verdedigen en redden moest.
Van onheugelyke tyden, van de oudheid zelfs, was het in den aerd en zeden der Belgen geweest aen zekere plaetsen eenen eerbied toe te dragen waervan zy zich de verzuimenis als eene misdaed zouden toegerekend hebben. De grond waer het geboortehuis op stond, waer de gebeenderen der voorouders rustten, en wel byzonder waer men de Godheid vereerde, waren voor hen geheiligd, en wee hem! die zich daer omtrent aen den minsten schyn van oneerbiedigheid zou hebben schuldig gemaekt. In de

{==11==} {>>pagina-aanduiding<<}
middeleeuwen, wanneer de denkbeelden van eerdienst in aller harten zoo diepen wortel hadden geschoten, kon het niet anders of eene reeds aengeborene neiging moest zich oneindig versterken daer zy nu door een godvruchtig gevoel werd opgewekt. De kerken en doodenvelden bleven nu niet alleen plaetsen die men tegen alle oneerbiedigheid beveiligen moest, maer de minste daed van geweld, ware zy dan al onder voorwendsel van wettelykheid verrigt, zou als eene ontheiliging aengezien zyn geworden. Van daer dan werden de kerken en kloosters asylen of toevlugtsoorden, voor al wie wereldsche verdrukking te duchten had, en dit gebruik op volksbegrippen gegrond, toefde niet lang zyne bekrachtiging by vorstelyke charters en apostelische bullen te verkrygen. Een aen Gode toegewyde grond stelde een eindpael daer aen alle menschelyke vervolging.
Het Predikheeren-klooster naby den Driesch gelegen, en welk de wykplaets was die de vlugteling trachtte te bereiken, was eene der meest geeerbiedigde en bevoorregte asylen. Het gold hier niet alleen ongelukkige dorpelingen die zich tegen het willekeurig geweld van baronnen beschutten kwamen, noch geringe misdadigen der handen van geregtsdienaren ontsnapt; maer groote booswichten zelfs waren er gansch en al het bereik der justitie ontvlugt. Deze uitgebreidheid van privilegie had in deze ongelukkige dagen er de joden, wier schuilplaets elders ontdekt was geworden, heen gelokt. Zich nergens durvende wagen, zag men ze daer by menigte gansche dagen tegen den kerkmuer uitgestrekt, op de spyzen voortlevend die hun uit deernis door de kloosterlingen of goede burgers in stilte werden toegereikt.
Onder geleide van den ridder die als een beschermgeest nevens hunne zyde reed, was het den jood gelukt met zyn kind het gastvrye oord te genaken, eer dat nog zyne vervolgers hem hadden kunnen bereiken. Ter plaetse komende en hare prooi ontsnapt ziende, bleef er aen de menigte om hare woede te koelen niets anders over dan zich in scheldwoorden uit te laten, en de ridder hoezeer anders ook gevreesd en gewaerdeerd,

{==12==} {>>pagina-aanduiding<<}
werd, daer hy oorzaek harer teleurstelling was, insgelyks het voorwerp van haren schimp en hare bedreigingen. Doch onvatbaer en doof voor lage beleedigingen, bleef Van Ruysbrouck onbeweegbaer, met den blik medelydend op de twee verschillende volkshoopen gerigt. Het lot der joden was wel ongelukkig; als vrome christene beklaegde hy uit ter harte deze verblinden die wederspannig aen rede en waerheid alle overtuiging bleven verstooten, en de vervolging waer de afstammelingen van Israël gestadig en nu byzonderlyk het voorwerp van waren, maekte hunnen staet hoogst deerniswaerdig voor hem. Maer waren zy minder te beklagen, waren zy minder medelyden waerd, welke tot zulk eene laegte verblind en misleid in den waen verkeerden dat hunne laffe moorden wettige verdedigingen waren en hun als verdiensten moesten toegerekend worden. En echter, indien men by tyd en omstandigheid er zich ernstig op toegelegd hadde de onbeschaefde volksmenigte op betere wegen te leiden en edelere denkbeelden in haer hart te storten; hoe vele van die wantooneelen zou men niet hebben kunnen voorkomen, welke zoo menige bladzyde in de wereldgeschiedenis besmeuren.
Tot dus verre zyne taek voltrokken achtende, zou Van Ruysbrouck de plaets hebben verlaten, maer merkende dat er eene steeds klimmende gisting onder het volk ontstond, begon hy met rede de voltrekking van eene, tot dan ongehoorde daed, namelyk de schending van het heiligdom te vreezen. Een zonderling man die door zyne kleeding aen het volk scheen te behooren, en door zyne hevige gebaerden en luide toespraken gansche kringen om zich vereeenigd had, liet genoeg merken wie hier de raddraeijer der gansche beweging was. Doch de ridder angstig wordende voor de vreeselyke gevolgen der verleiding, besloot ook zyne stem te beproeven, hoe zwak hy deze ook wist te zyn; mogelyk toch zou de toon der onmiskenbare, innige meening eenige harten kunnen treffen en, de handen samenvouwende, sprak hy, schier smeekend, tot hen die hem omringden:

{==13==} {>>pagina-aanduiding<<}

- Lieve vrienden! ach, het is aen my niet, die u bemin en uw stadgenoot ben, dat gy eene bede weigeren zult; laet u door ongegronde beschuldigingen niet misleiden; laet uw medelyden niet aftrekken van ongelukkigen die dit onder alle opzichten verdienen. O weest toch niet wreed en onmenschelyk! Morgen misschien zyn wy reeds daer, voor God! Dat Hy dan toch niet zeggen kunne, wat hy eens aen Caïn heeft gezegd: wat hebt gy met uwen broeder gedaen?
- Wy hebben geen medelyden met laffe vergiftigers, - riep een bejaerd man den spreker toe.
- Zy die hen aldus verdedigen, moeten weten waerom; - merkte een denker aen.
- Ha, - zegde een andere, - een jood doet alles voor geld en er zyn ryken genoeg die er hunne rekening by vinden dat de arme menschen zoo wat uitsterven.
Doch niet meenende voor zich zelven iets te moeten vreezen, sloeg de ridder ook niet het minste acht op de beleedigingen die hem persoonlyk betroffen, te meer daer zyne aendacht afgetrokken werd door den byval dien de hem onbekende opruijer tusschen eenen anderen volkshoop scheen te verkrygen. Wanhopende iets met de stem des gevoels op versteende harten te winnen, en dewyl het gevaer steeds dringender werd, vermeende hy nog eens de rede te moeten beproeven, vooraleer met geweld het geweld te bevechten, en, dieper de menigte indringende, riep hy luid, de stemme van zynen tegenstrever onderdrukkende:
- Maer menschen, hoe kunt gy u door eenen vreemdeling laten misleiden, die u tot werktuigen zyner bedekte inzichten gebruikt? Weinig scheelt het, of gy zoudt u laten gezeggen eene heiligschending te begaen en onschuldigen van eenen grond te rukken waerop de goedertieren God zelf hen genoodigd heeft.... Ja, onschuldigen, want hoe kunt gy veronderstellen dat zy eenige pligt zouden hebben aen den geesel die ons slaet? Vallen zy ook dagelyks niet onder den zelfden geesel neêr? Wie toch met de meest booze bedoelingen der wereld zou de bornputten vergiftigen indien hy voor zich zelven geene andere bron kende om zynen nooddruft te laven.

{==14==} {>>pagina-aanduiding<<}

Met genoegen kon de ridder merken dat zyne stem niet te vergeefs onder de menigte klonk, duidelyk won het natuerlyke op het opgewondene veld, maer zyn tegenstrever voor wien zulks ook niet verloren ging, wierp zich hoonend voor uit en riep:
- Ridder, is het aen u of wel aen my, dat God zyne raedbesluiten veropenbaren zal? Gy, die te midden van 's werelds genot, kommerloos voortleeft als of er geen hemel te verzoenen was, wat doet gy om den arm te weêrhouden die ons kastydt? Gy deelt hulp en geneesmiddelen uit, in den belachelyken waen dat menschenkunst en kruiden der aerde het werk der Godheid kunnen verydelen. Neen, christenen, zoo bezweere men den geesel niet; boeting en gebed zyn de eenige wapens, het eenig geweld om hem te keer te gaen. Aenzie myn lichaem, - ging hy voort, den mantel die zyne naekte schouderen bedekte, afrukkende, - geven de menigvuldige wonden der roede waermede ik myn vleesch doorhak, u geene getuigenis dat ik my als een zoenoffer tusschen u en den hemel heb geplaetst; maer voorwaer ik zegge het u, ik die myne inspraken van den Hooge ontvang, dat de pest niet verdwynen zal, zoo lang het Godmoordend geslacht niet gansch en al van de aerde gevaegd zy.
Het is eene gekende waerheid, dat een ongeluk er eene reeks andere na zich sleept. De thans heerschende besmetting aen zoo vele vooroordeelen en verkeerde begrippen de hand hebbende gegeven, had aen het bygeloof niet eene geringe mate voedsel verleend. Namelyk had de overdrevene godsdienstoefening een broederschap tot stand gebragt dat niet toefde zyne vertakkingen in gansch Europa te verspreiden. De ledematen er van droegen hairen kleederen en leefden eene strenge tucht na, zich onthoudende van al wat het bestaen veraengenamen of vergemakkelyken kon. Tweemael daegs geeselden zy zich aen de hoeken der straten met roeden en scorpioenen en verkregen hier door den naem van geeselaren of geeselbroeders. Doch magtig wordende en daer de eene overdrevenheid steeds tot de andere leidt, ontkenden zy weldra alle geestelyk gezag om het zich zelve aen te matigen. De banbliksems van den paus Clemens VII en de wapenen der

{==15==} {>>pagina-aanduiding<<}
vorsten stelden echter een einde aen deze nieuwe sekte. Ook wordt de onmatige vervolging der joden algemeenlyk door de geschiedenisschryvers aen deze dweepers toegekend.
Groot was de onsteltenis die de zonderlinge tael van den geeselaer te weeg had gebragt; de ridder zelfs wist niet wat denken, van iemand die in name der Godheid moorden bevool, waer zyn vroom gemoed toch zulk afgryzen voor gevoelde. Zyne gewoone kalmte verliezende, en dewyl de luide toejuichingen van een gedeelte des volks hem belette te spreken, sprong hy van zyn paerd, greep zynen tegenstrever by den arm, en sprak met onstelde stemme:
- Voorwaer, ik zegge u dat gy de booze of zyn zendeling zyt! Er ligt veel vernederens voor my in, doch ik dage u tot een tweegevecht. Een oordeel Gods beslisse hier wie er logen of waerheid spreekt!
Doch de geeselaer rukte zich los met eenen blik van verachting, liep vooruit, en riep:
- Welaen! wie christen is, volgt my. Een verward gehuil van angstige noodkreten steeg van onder den kerkmuer op, by het zien naderen van den bloeddorstigen hoop die den geeselaer volgde. De armen om ontferming tot den hemel verheffende, was het wel zichtbaer, dat de ongelukkige Abrahamszonen zich aen den marteldood zouden onderwerpen; althans niet ééne wierp zich tot tegenweer vooruit, doch de ridder die in haest zyn paerd bestegen had, trok wederom het zwaerd, en riep met eene hevig snydende stem:
- Aen my, kinderen van Antwerpen, aen my; wy moeten aen gansch de wereld laten zien, of onze roemryke vaderstad Gods eigendom weet te bewaren en ongelukkigen te verdedigen...
De onvermoeibare menschenvriend, had op zoo veel byval niet durven hopen. Een aental goede burgers, die zich daer slechts uit nieuwsgierigheid bevonden, schaerden zich rond hem, zweerende liever te sterven dan zulke buitensporigheden te gedoogen; andere aen wie de moord der joden wel onverschillig was, verstonden toch niet dat men het asyl onder eenig hoegenaemd voorwendsel mogt schenden. Juichend over hunne magt liepen nu de verdedigers, de

{==16==} {>>pagina-aanduiding<<}
aenvallers zoo digt op het lyf, dat zy schier te samen de plaets bereikten, die, dank aen de edelmoedige pooging van den ridder, geen vreeselyk bloedbad werd. Door de menigte uiteen gedreven, was het aen hen die den geeselaer gevolgd hadden, onmogelyk geworden den minsten aenstoot te wagen; zelfs aen meer dan eenen werd de stok waermede hy zich gewapend had, geweldig door de verstoute burgers, uit de handen gerukt. Deze de plaets niet durvende verlaten, daer eenieder wel bevatten kon dat, eens het slagveld vry, de dweepers hun bloeddorstig voornemen niet verlaten zouden, bleven gedurende eenigen tyd het voorwerp der laegste beleedegingen waerin het boos geweld zich gewoonlyk uitlaet, wanneer het zich tot onmagt vervallen ziet. Eindelyk op aendringen van eenige burgers, namen de kloosterlingen, die zich tegen de schending van hun eigendom waren komen verzetten, het edelmoedig besluit al de vervolgden, die op hunnen grond eene schuilplaets waren komen zoeken, binnen hunne muren te ontvangen. Met de zoete voldoening in het hart, de hand aen het voltrekken van een edel werk te hebben geleend, scheidden nu de burgers uiteen, verheugd dat zy waren, daer zy waenden, dat de overwinning die zy hadden behaeld, aen niemand eenen druppel bloeds had gekost. De ridder die, naer zyne gewoonte gemeenzaem met het volk sprekend, even de plaets verliet om naer zyne wooning weder te keeren, merkte echter weldra, daer hy te paerd gezeten boven alles uitstak, dat alles geene volkomene vreugde was. Op eenen afstand van het klooster, was het volk wederom te samen gescholen, en te midden van eenen woeligen kring zag hy duidelyk aen de gebaerden dat daer iets schrikkelyks gebeurde!... Een noodkreet klonk uit zyne borst, en terwyl hy met den arm er henen wees, was hy reeds in vollen draf naer de plaets. Helaes! hy bereikte haer niet, dan om te vernemen dat er eene misdaed voltrokken was. De plegers zelve hadden zich reeds aen zyne geduchte wederwraek ontmaekt. In den drang en 
door het toeval begunstigd, was het den geeselaer gelukt onder de slagtoffers zyner byzondere vervolging eene prooi te kiezen en door zyne blinde aenhangers bygestaen haer in eenen afgelegen hoek buiten den kloostergrond te

{==17==} {>>pagina-aanduiding<<}
sleuren. Was het aen het lot of aen eene byzondere wraekoefening te wyten? De man die onder tallooze stokslagen martelaer vallen moest, was dezelfde die voor twee uren, zyn behoud slechts aen eene toevallige tusschenkomst te danken had gehad. Het meisje dat hy toen verzelde en dat nu ook geknield by het gevallen slagtoffer zat, was gelukkig, lang genoeg belemmerd geweest den uit hare armen gerukten gryzaerd te volgen om geenen gelyktydigen dood met hem te ondergaen; want wat zoude de razende menigte zich by het toonbeeld der onschuld hebben laten weêrhouden: de dweeper is immers altyd koud en gevoelloos.
Met verslagenheid en innig afgryzen staerde nu de ridder op een zoo somber tafereel. Dit door pyn en verkropte woede verwilderd gelaet van den ouderling dat hem des achtermiddags nog zoo treurig dankend toelachte, bleef nu zelfs gevoelloos en dood by de liefdesuitstortingen van zyn kind dat zyn bebloed hoofd in hare armen hield gekneld. Voelde dit meisje nu dat het leven in haer zyne draden brak of bad zy mogelyk den hemel ook den marteldood af; nogtans geene stuiptrekkende gebaren had zy gemaekt, niet eenen enkelen grievenden wanhoopsgil had zy geslaekt, wanneer zy, na dat zy den armen harer geloofsgenooten was ontvlugt, hem daer koud en zielloos gevonden had. O het was wel dat de dood de droeve weeze zoet tegenlachen moest, want hoe zou zy een hart waer binnen alles verbryzeld en vernietigd werd, leeren zich aen het leven te onderwerpen. Ouderloos, had zy in den gryzaerd dien zy vader noemde en die daer nu koud en zwaer op haren schoot rustte, al haer geluk en leven gevonden, want nimmer nog in heur maegdelyk gemoed waren hare zuchten den ouderlyken dorpel overschreden. Vreemdelinge in de wereld voelde zy haest om ze te verlaten.
Het hart met medelyden vervuld, bleven de omstanders als aen den grond gekleefd, verbitterd op de buitensporigheden die zy voor zoo vele nu eerst hadden beginnen te verfoeijen. Den ridder, die tot weenens toe bewogen was, was het niet meer mogelyk nog langer aenschouwer te blyven van een lyden dat naer zynen dunk, het behoud van leven of zinnen bedreigde. Door eenige burgers

{==18==} {>>pagina-aanduiding<<}
geholpen rukte hy het meisje van onder het lyk, rigtte haer op, en, met beide zyne armen hare zwakke lenden omvattende, boog hy het hoofd en sprak met diepen weemoed:
- Arm en nootlottig kind, och! het behoort even min aen uwen ouderdom als aen uwe kunne die tooneelen by te woonen, by welker zicht een mannenhart tranen storten moet. Kom met my; by tyd en omstandigheid zult gy tot de uwe wederkeeren. Deze goede burgers zullen het lyk van uwen ongelukkigen vader tegen alle verdere oneerbiedigheid beschutten. Het ongelyk dat onze verdwaelde stamgenooten u deden gevoelen niet kunnende herstellen, blyft het toch onze pligt er het leed van te verzachten.
Terwyl zy alzoo de blikken van het lyk afgekeerd hield, namen de omstanders van den stond gebruik om het buiten het bereik harer oogen te verwyderen. Het paerd van den ridder tot voor hem gebragt hebbende ontvongen de burgers de maegd in hunne armen om ze hem toe te reiken zoodra hy zyn ros beklommen had. Dan eerst, en alsof werde haer geweld gepleegd, ontvlogen angstige kreten aen hare borst; doch zoo innemend was des jongen ridders gelaet, zoo zoet had daer even zyne stem geklonken dat, onbewust van zichzelve, zy welhaest met kinderlyk vertrouwen het brandend voorhoofd op zyne borst te rusten legde.
Door eene schielyke aendoening ontroerd, kleurde een hoog rood het voorhoofd en de wangen des jongelings; met eene haestige beweging trok hy de oogen af van het bekoorlyk gelaet der jonge jodin en de hand op zyn hart plaetsende scheen hy daer een in hem op eens opgerezen gevoel te willen onderdrukken. O neen! - zegde hy in het binnenst zyner overtuiging, een waer manlyken stryd tegen zichzelven inspannende, - neen! zalige schimme van mynen vromen, onvergelykelyken stamvader die voor de muren der heilige stad onder den gewyden standaerd gesneuveld zyt, nimmer zal in uwen naneef uw edel bloed gelogen hebben! Nimmer zal hy in eene uitstorting van liefde voor eene ongeloovige de knie hebben gebogen!.... En alzoo moedig kampende tegen een gevoel dat tot dan toe schier vreemd aen zyn hart gebleven was, deed hy den draf van zyn paerd verspoeden, daer

{==19==} {>>pagina-aanduiding<<}
hy haestig was om zich van den lieven last te ontdoen, die ondanks zyne redenering toch niet ophield op zyne borst te branden.

II.

Eene maend was er verloopen sinds den noodlottigen dag dat de wreede buitensporigheden des volks het toppunt hadden bereikt; reeds eene maend had de jonge weeze des ellendigen vermoorden de gastvryheid in de wooning van ridder Van Ruysbrouck genoten.
Sedert dien tyd had de ziekte nog wel hevig gewoed; de jonge ridder die nu wederom op eenen nanoen de straten doorging die hem naer de oude Burgt geleiden zouden, kon getuigen zyn van de verwoestingen die de wreede plaeg sinds haer verschynen aengerigt had. Wel was zy thans bedaerd en de vervolging die men den joden deed, was ook zoo hevig en zoo bloedig niet meer; maer een droevig wee op de aengezichten van de merkbaer verminderde voorbygangers geprent, duidde aen dat de ziekte hen, zoo niet van een gansch huisgezin, dan toch van een hunner geliefdste betrekkingen moest hebben beroofd.
Van Ruysbrouck ook, hield het hoofd gebogen en zyne wezenstrekken duidden de kenteekenen aen van een grievend verdriet. Sedert verscheidene dagen had hy met de smart in zynen boezem zich binnen zyne wooning verborgen gehouden en zoo hy ze thans verlaten had, dan was het nog om zyn overkropt gemoed in het hart van eenen ouden ongelukkigen vriend uit te storten; mogelyk zouden zoo vele jaren van rampspoed aen dezen hebben geleerd, eenen nieuweling in het lyden te troosten.
Het was in geene prachtige heerenwooning dat Van Ruysbrouck dien vriend zoeken ging by wien hy leniging in zyn lyden verhoopte, maer wel in een geducht verblyf, in eene onteerende gevangenis. Van toen hy kind was, had hy meermaels zynen vader langs denzelfden weg verzeld om een bezoek af te leggen by eenen,

{==20==} {>>pagina-aanduiding<<}
in de oogen des volks, grooten misdadige, maer wel ongelukkigen vriend voor den ouden makker der jongelingsjaren. Na den dood van den ouden Van Ruysbrouck had zyn zoon getrouwelyk deze godsdienstige taek blyven vervullen. By hoogdagen of telkens dat hy er gelegenheid toe verkreeg, had hy nooit nagelaten aen den vertrouweling zyns vaders dien zoeten troost te brengen die den rampspoedigen ouderdom zoo teeder verrukt, als hy zich geacht en geëerbiedigd ziet van het jongere geslacht.
Aen het bestaen van dien gevangene kleefde eene wel zonderlinge en treurige geschiedenis. Zyn vader, die een der magtigste baronnen was geweest welke leenroerige goederen in de nabyheid van Antwerpen bezaten, was tevens een der meest ruwe en verachterde onder hen. De vooruitgang die door de opkomst der gemeenten zich alom begon te doen gevoelen en die niet nagelaten had allengs de zeden der edelen te verfynen, had evenwel de galg en andere moordtuigen aen het inkomen van zyn slot geplaetst, nog niet nedergeveld en de ongelukkige laten, wier lot het was onder zyne yzeren roede te buigen, wisten genoeg dat zy er niet enkel als eene bedreiging stonden geplant. Het minste te luid geklaegde misnoegen, de minste onwil voor zyne bevelen vonden hunne lyfelyke straf by dien middeleeuwschen dwingeland.
Ongelukkig voor hem en nog ongelukkiger voor den jongeling, was zyn zoon gansch het tegenovergestelde van den vader geweest. Deze die zich Van Ruysbrouck, den vader van Aymon, tot vriend en makker had gemaekt, had alom met hem het lot der wapenen beproefd en ook gezamenlyk met hem aen de ware bron der evangelieleer geput en hier uit den kelk der geestveredeling gedronken. Deze tegenstrydigheid in vader en zoon had noodzakelyk in hen eene verwydering te weeg gebragt, die grooter werd naermate dat de jongeling zich in zyne vryheidminnende denkbeelden versterkte. Eindelyk, ten gevolge van eenen hevigen twist had de jongeling zich genoodzaekt gevonden den ouderlyken grond te verlaten, vervolgd en nagejaegd van eenen verstoorden en vergramden vader.
Zoo de baron van Moerkerke eenigen tyd de hoop had kunnen

{==21==} {>>pagina-aanduiding<<}
blyven koesteren, den in zyne oogen verdwaelden zoon tot inschikkelykere gevoelens te zien overkomen werd die hoop nogmaels verydeld. Daer hy in de stad verbleven had, sedert hy den vaderlyken dorpel nimmer had overschreden, had hy er met eene jonge weeze, dochter eens overledenen poorters kennis gemaekt, met welke hy zich op weinig tyds in den echt had vereenigd, ondanks de bedreigingen zyns vaders die dusdanig eene vereeniging als den grootsten hoon zynen bloede toegebragt, had aenschouwd. Doch niet lang had de jonge echtgenoot in de liefde eener teedere gade troost en leniging mogen vinden tegen het zielenwee dat hem den haet zyns vaders veroorzaekte. Een bevel des hertogs riep hem te wapen om eenen zekeren graef van Valkenberg te bevechten die de omstreken der stad Maestricht verwoestte.
Na verloop van eenige maenden hadden de hertogelyke wapenen regt aen dien vorstelyken strooper gedaen en Walter Van Moerkerke wederom afgedankt, keerde naer Antwerpen, waer hy zyne geliefde echtgenoote meende weder te vinden. Doch nauwelyks was hy de wooning die hy sedert zyn huwelyk betrokken had, binnen getreden, of hy ontwaerde weldra aen de uiterste verlegenheid zyner dienstboden, dat er hem een groot onheil was overvallen. Reeds onder den voorsmaek van zyn nakend lyden beheerscht, riep hy angstig om zyne echtgenoote; doch niets dan de tranen van die hem omringden, antwoordden aen zyne stem. Na lange stonden van pynlyke onzekerheid mogt hy dan eindelyk het akelig nieuws vernemen, dat zyne vrouw eensklaps verdwenen was. Denkelyk was zy geroofd; maer wie had tot een misdryf durven besluiten, waertegen de keure zulke strenge straffen bepaelde?
Indien het geregt, ofschoon by ernstige navorschingen, den misdadige niet ontdekken kon, zoo had Walter hem van stonde aen in zyn hart geraden. O, maer hoe lief hem den ontroofden schat ook ware, al was het dat de eerlooze aenslag hem tot zinneloos wordens getroffen had, nimmer zou hy getuigenis hebben ingebragt, nimmer zou hy eenen vader in het openbaer hebben beschuldigd. En toch wilde hy haer weder, de zoete gezellinne zyns levens.

{==22==} {>>pagina-aanduiding<<}
Hy zou ze zynen vader gaen afvragen, hy zou hem bidden, om vergeving smeeken voor vroegere afwykingen aen zynen wil, maer zyne vrouw moest hy hebben, of wel zou hy sterven aen de voeten van eenen genadeloozen wreedaerd.
Door eigene raedgeving versterkt en aengemoedigd, trok hy naer het ouderlyk slot; maer slaefsche dienstboden stiptelyk de bevelen huns meesters nalevende, weigerden hem het inkomen. Hoe schoon hy tot hen ook sprak, hoe hy zich ook herhaelde malen voor ruwe knechten vernederde, het hielp voor niets: de baron had uitdrukkelyk bevolen de valbrug voor geenen onwaerdigen zoon neder te laten.
Reeds twee volle dagen, had hy op den grond zyner ouders als een ellendige zwerver rondgedwaeld, te vergeefs zoekende of er niemand was die hem de intrede van het kasteel vergemakkelyken kon, wanneer hy tegen den nacht op eenen korten afstand van het slot was gaen nederzitten. Het afgematte hoofd tegen eenen boom geleund, staerde hy treurig peinsend door de duisternis op dien puntigen toren die te midden van het groen hem de plaets aenduidde, waernaer gansch het verlangen zyns levens, heel zyne zielenzucht zich rigtte. Daer toch, wanneer in de kinderjaren hy het nog niet bestond aen zynen vader rekening over zyne daden te vragen, was hy eens gelukkig geweest. Toen van eene teedere moeder geliefkoosd, die nu sinds lang achter gindschen heuvel op het kerkhof zyns geslachts, begraven lag; van den baron bemind die toch voor hem soms het gevaerlyk gelaet verteederde, was hy wel verre van te denken dat na een tyd ruimte van eenige jaren hy gedwongen zou zyn geweest, in het gezicht zyner wooning op den killen grond eene rustplaets te moeten zoeken. Zulke gedachten bedroefden hem dermate, dat de tranen zyne oogen bevochtigden, en, al was het dat hy het onmenschelyk gedrag zyns vaders hoog laken bleef, gevoelde hy evenwel eenig nawee over zyne onbuigbare tegenkanting. Hoe verdwaeld, hoe pligtig ouders ook zyn, is het wel aen een kind deze dwaling, deze pligtigheid met hardheid te bestryden? Zou het niet beter zyn in de stilte des harten een kwaed te betreuren, waerover het niet gegeven is regter te zyn?

{==23==} {>>pagina-aanduiding<<}

Terwyl hy alzoo denkend zat, begonnen de voorwerpen waerop hy steeds het oog gevestigd hield, zich duidelyker en duidelyker te doen onderscheiden. Niet wetende waer hy zulk een wonder aen toekennen moest, daer hy eenige stonden vroeger moeite had gehad in de duisternis iets nauwkeurig te onderkennen, stond hy in eenmael op, rond zoekende waer toch de lichtbron was, die zulke schielyke klaerheid over het slot verspreidde. Doch ras merkte hy aen den smook die van onder den toren opsteeg, dat er in de wooning van het kasteel brand was onstaen. Een schielyke angst beklemde zyne borst by het gevaer waerin zyn vader, waerin mogelyk zyne Clara verkeerde; en er heen loopende om hulp en redding te dragen waer hy die geven kon, stond de trotsche bouw reeds in volle vlam eer hy ter plaetse genaderd was.
Het geblaf en het gehuil der honden, de noodkreten der bedienden hadden reeds menigen dorper ontwaekt die vroeger of gelyktydig met Walter hunne hulp waren komen bieden; maer, daer ongelukkig eenige dagen hitte, de bornputten hadden uitgedroogd, was er niet meer op demping van het vuer te hopen. Eindelyk zynen vader tusschen de menigte bemerkende, die radeloos, met verwilderden blik op de vlammen staerde die zyne wooning tot assche verteren gingen, waegde het de gefolterde zoon hem te naderen, hoe slecht de stond ook gekozen was: hy wilde kost wat kost, een einde aen zyne droeve onzekerheid.
- Vader, - zegde hy schier snikkend; - vader, ô straf my zoo ik u eens misdeed, maer ik bid u, zeg my toch waer myne arme Clara is; om Gods wille, dat myne echtgenoote niet mede omkome in de vlammen.
Doch de baron gansch ontzet door deze verschyning, greep hem by den arm, en riep:
- Hier mannen! vat hem! hy is het die het vuer ontstoken heeeft, strenge regtvaerdigheid zal den ellendigen booswicht geschieden.
Er hielp geene verschooning, de ontaerde vader in de verblindheid des haets bereidde eene onteerende straf voor zynen ongelukkigen zoon. Doch de gemeente van Antwerpen, ingevolge hare

{==24==} {>>pagina-aanduiding<<}
privilegiën, zich tegen een vonnis verzettende, op eenen harer inwooners gepleegd, was de baron wel genoodzaekt aen de eischen der overmagt te gehoorzamen, die gelukkiglyk hem tot het niet voltrekken van eenen kindermoord verpligten kwam.
Binnen de stad terug gekeerd, werd ridder Walter aldaer ter vierschare gebragt. Doch hoe gaerne in aenzien zyner hooge verdiensten men hem onschuldig zou hebben verklaerd, was er jammer! geene der regters die het op zich vermogt een dusdanig oordeel te vellen. De haet tusschen vader en zoon was sedert lang eene gekende zaek, en waerom bevond hy, die de ouderlyke wooning nimmer naderen mogt, er zich juist op het oogenblik van het onheil; kon het wel zonder inzicht zyn dat hy reeds dry dagen ter plaetse had rond gedwaeld. De veronderstelling dat Walter er eene geroofde gade meende te moeten vinden, kwam niemand in den geest, en hy de jonge ridder zou zich hebben geschaemd zyn vermoeden des aengaende te openbaren.
Door toedoen van hertog Jan, die Walter om zyne dapperheid beminde, en mogelyk uit eerbied voor zyne hooge geboorte, want in de XIVe eeuw was men nog verre van aen eene gelykheid voor de wet te denken, ontkwam hy aen de schrikkelyke straf den brandstichter bereid die, by uitzondering aen die tyden en op aendringen zyns vaders, in eene levensdurige gevangenzitting veranderd werd. En nu, reeds sedert twintig jaren aen deze straf onderworpen, had hy al dien tyd op het Steen doorgebragt. Sinds was hy zeer verouderd; door gebrek aen oefening en door gedurig verdriet was er niets meer in hem van die manhaftigheid bygebleven die in vroegere tyden hem zoo ontzagwekkend had gemaekt. Zyn eenige vriend Van Ruysbrouck, die hem zoo dikwyls was komen bezoeken, had hem zoo menige tyding gebragt: door hem had hy vernomen dat zyn vader gestorven was, dat zyne goederen onder zyne stamgenooten waren verdeeld geworden, en dat thans een vreemdeling op het kasteel zyner ouders bevelen gaf; maer wat hy door dezen nooit geweten had, was waer zyne gade verbleven was. Ondanks alle mogelyke poogingen had Van Ruysbrouck zynen ongelukkigen vriend niets aengaende het lot eener betreurde echtgenoote kunnen mededeelen.

{==25==} {>>pagina-aanduiding<<}

Den dag nu dat de jonge Van Ruysbrouck zynen ouden vriend bezoeken kwam, had deze laetste in eene gansch treurige stemming overgebragt. Sedert den morgen had hy onbeweegbaer op de bank nevens zyne slaepstede, de oogen ten gronde gerigt, gezeten, en als achter hem de deur van het hok op hare hangsels kraekte, verried hem zyn hart nog niet eens de tegenwoordigheid van eenen duerbaren bezoeker.
Aymon den gevangene zachtjens naderende, plaetste zich eerbiedig voor hem, stilzwygend de hand uitstekende om de zyne met warm gevoel te drukken.
Een grimlach van tevredenheid straelde alsdan op de wezenstrekken van Walter en den zoon zyns overledenen vriends by de hand vattende, dwong hy hem nevens zich op de bank plaets te nemen.
Na eenige stonden van diepe stilzwygendheid sprak eindelyk de gevangene, zonder de droefheid te merken die op het gelaet des jongelings echter zoo zichtbaer geschilderd stond.
- Gy komt my wederom bezoeken, myn goede Aymon, en gy betrouwdet er op in den gevangene meer gerustheid, meer gelatenheid te vinden; jammer! sinds twintig jaren heeft hy aen uwen vader en aen u by ieder afscheid beloofd zyn lot met overgeving te zullen dragen en evenwel was ieder wederzien eene teleurstelling voor den gevoeligen vriend. O, het is onwaer dat de mensch zich aen het ongeluk gewennen kan; de dag van morgen zal my bitterder zyn dan die van heden, en de banden die my knellen zullen my meer bezeeren dan op den eersten dag myner gevangenneming.
- Edele Van Moerkerke, - sprak de jongeling op treurigen toon, - hoe diep my uw lyden ook grieft, is het niet om u er in te troosten dat ik heden gekomen ben. O, zoo eens myn vader het vermogt u weinige stonden moed en zelfsvergeten in te boezemen, tracht dan ook uit erkentenis, uit medelyden zynen zoon op te beuren uit het doodend verdriet waeraen hy thans ten prooi geleverd is.
Van Moerkerke aenzag den jongeling in het aengezicht en de hand hervattende die in den eersten stond van verbazing hem ontvallen was, voelde hy dat zy koortsig beefde. Gansch ontroerd, sprak hy:

{==26==} {>>pagina-aanduiding<<}

- Mynzoon, welk onheil heeft u dan getroffen? De laetste mael dat ik u zag waert gy zoo fier, zoo wel te moede dat het my gansch verheugde. Zou dan het strenge lot dat ten minste mynen broeder heeft gespaerd, zyn kind tot slagtoffer hebben gekozen? Maer, goede Aymon, - ging hy voort op kommervollen toon - niet waer? het is slechts eene gewoone ramp die u getroffen heeft? De pest die daer buiten woedt en die my hier niet vinden wil, heeft mogelyk u van eene geliefde moeder beroofd.
- Gy hebt het gezegd, edele vriend, myne goede moeder is het slagtoffer geworden van de gemeene ramp; maer hoe diep my haer verlies ook gegriefd heeft, zou ik my evenwel aen het gewoon lot aller kinderen hebben kunnen onderwerpen, zoo het volk door eene onbegrypelyke boosheid gedreven, my niet als haren moordenaer uitgeroepen had. En ware het nu slechts het onwetend gemeen dat men om zyne domheid misachten kon, maer edelen, maer bloedverwanten, allen leggen my eenen dood ten laste die de afgryselykste misdaed zou zyn, ware het dat zy in het gemoed eens kinds kon worden uitgedacht.
De gevangene schudde het hoofd ten teeken van ongeloof.
- Ach! - ging de jongeling voort op den toon eener zware moedeloosheid, na dat hy zyne tranen afgedroogd had, - gy weet het, goede vriend, toen ik u de laetste mael bezoeken kwam, dat ik u dan al de buitensporigheden opzichtens de joden gepleegd, heb verhaeld. Gy hebt gehuiverd by de tafereelen van bloed en moord die het domme bygeloof en de dwaze opgewondenheid des volks deden voltrekken. En als ik u myne halfgelukte pooging verhaelde om ten minste eenige ongelukkige vervolgden aen den dood te onttrekken, dan hebt gy er in toegejuicht en onder eene vaderlyke omhelzing hebt gy my er geluk om gewenscht.
- Ja, ik heb er in toegejuicht, ik wist dat uw vader zulks insgelyks zou hebben gedaen. Ik dank de Godheid dat ik dien dag ten minste kalm en rustig was: in mynen vergalden levensloop zyn er van die stonden dat ik u dwaes en zinneloos zou hebben genoemd om uit liefde der menschheid een geluk in de weegschael te stellen, dat gy zoo wel genieten kunt.

{==27==} {>>pagina-aanduiding<<}

- En toch heb ik misdaen, edele vriend; in het ongeluk toch, waeronder ik zucht, boet ik slechts de straf voor een schuldig vertreden myner pligten. Het is met innige schaemte dat ik het bekennen moet, maer sinds het oogenblik dat ik dit meisje om haer tegen de woede des volks te beveiligen tot my genomen heb, heb ik eene ongeoorloofde neiging tot haer, ongeloovige, in myn binnenst voelen ontstaen; medelyden, eerbied, bewondering waren de gewaerwordingen die my opvolgens tot eene hopelooze liefde moesten voorbereiden. Ik heb ze gevoeld, zy blaekt nog in myn hart die pligtige doodende liefde; ondanks de redenering, ondanks al het verdriet dat ik sedert dan heb gesmaekt, is zy nog niet het minste verkoeld. Een schuldige drift is de beweegreden, het doel van myn leven en van dezes daden geworden.
- Hadt gy er u ernstig op toegelegd, het was uw pligt zulke gevoelens in uw hart te verdooven; maer spreek voort; ik vrees de oorzaek van uwe ongenade te vermoeden.
De jongeling zuchtte en antwoordde:
- Myne moeder is aen de vreezelyke zwarte pest gestorven. Ik zal niet spreken van haer lyden, waeronder zy in onze armen bezweken is. Maria heeft haer verpleegd, zy heeft haer bygestaen, wanneer al de dienstboden door de vrees van besmetting verjaegd, hunne goede meesteresse hadden verlaten. O zy had myne moeder zoo lief, het arm meisje was zoo dankbaer voor de schuilplaets die men haer gegeven had en de vrouw beminde het kind even zeer. In haer vroom christengemoed koesterde zy eene hoop die een ontydige dood mogelyk alleen verydeld heeft,.. en nogtans,... ondanks hare wederkeerige liefde, werd by het volk de dood myner moeder der maegd ten laste gelegd. Ik ook werd in dit gruwelstuk betrokken en van die zelfde menigte die vroeger my met zegeningen belaedde, word ik nu op straet ten bitterste beleedigd. De hertog by wien ik op het smadelykst beschuldigd ben, heeft my nu ook met zynen vloek komen treffen.
- De hertog!
- De hertog die de ligtzinnigste der menschen geworden is, aen den algemeenen roep gehoor gevende, heeft my van myne

{==28==} {>>pagina-aanduiding<<}
ridderlyke waerdigheid vervallen verklaerd; myne wapens, het zwaerd door mynen vader zoo roemryk gemaekt, is my uit name des vorsten afgeeischt geworden. Het is de zoon van den dapperen Van Ruysbrouck niet meer toegelaten eenig wapen te dragen.
Van Moerkerke zag zwygend voor zich; hy bragt de hand aen het voorhoofd alsof een gevoel van schaemte hem had bevangen.
- In uw onheil, - sprak hy eindelyk, - hebt gy veel om uweschuld geboet, nogtans ik heb het regt niet streng op de onberadenheid der jongheid te zyn. Maer wat doet gy nu om u uit den zonderlingen toestand te redden waerin de loop der gebeurtenissen u hebben gebragt? Nu uwe moeder gestorven is, hebt gy denkelyk eene geschiktere schuilplaets dan uwe wooning voor die maegd gevonden?
- Ach! zy heeft de zelve wel ondanks my verlaten. Nimmer nog zal ik den stond vergeten op welken zy als het doodvonnis myner ziel my het eeuwig vaerwel toeriep. Nauwelyks waren de eerste dagen van diepe droefheid voorby, die wy na den dood myner moeder zonder ergwaen onafscheidbaer van elkander doorbragten; nauwelyks was het grievende leed een weinig bedaerd of ik begon aen de schielyke afgetrokkenheid van Maria te ontwaren dat er in haer gemoed eene ernstige bezwaernis aengaende haren toestand was ontstaen. Daer de pest en de oneer een ieder van onze wooning verwyderd had, gevoelde ik wel dat het met hare maegdelyke waerdigheid streed alleen met eenen jongeling te verblyven die in haer hart evenveel de kiemen eener opwellende min had doen ontstaen; want haer schuchtere oogslag en de ontroerde toon harer stem, telkens dat zy my het woord toestuerde, hadden my duidelyk genoeg hare gevoelens verraden.
Nu dat myn bywezen haer nog meerder de ziele scheen te ontrusten, brak zy de reeds zoo zeldzaem gewordene oogenblikken van onderhoud zoo haestig mogelyk af en onder voorwendsel hield zy zich gestadig van my afgezonderd. Meermaels bemerkte ik dat zy verlangde my iets te bekennen, doch, daer ik door zoo vele slagen te samen getroffen in eenen ziekelyken staet verkeerde, vermogt zy het denkelyk op zich zelve niet, dien toestand door een wreed vaerwel te verergen en hem aen zich zelven over te laten die

{==29==} {>>pagina-aanduiding<<}
eens haer redder is geweest. Even als ik, dobberde nu het kind besluiteloos tusschen pligt en gevoel: hare godsdienst en de bekommernis des gewetens spraken luid tot haer hart; maer moeijelyk was het ook aen de verzoeking eener zuivere liefde te weêrstaen, die dan nog met al niet dan ongeluk voorspiegelde.
Dan, eenen namiddag, wanneer zy my het eten bood en zy haer wederom als naer gewoonte wilde verwyderen, dwong ik haer aen tafel plaets te nemen, indien zy wilde dat ik zelf iets nuttigen zou. Zy aerzelde, weigerde wederom onder eenig voorwendsel; eindelyk op myn uitdrukkelyk bevel zegde zy met besluit dat zy niet alleen aen tafel aenzitten zou, maer dat hare pligt, dat haer geweten haer dwong zelfs myne wooning te verlaten.
- Ha, - zegde ik op bitterverwytenden toon, - nu dat Van Ruysbrouck alles verloren heeft, nu dat hy ongelukkig is, is het ook wel eenvoudig dat ieder hem verlate; doch van u, Maria, had ik ten minste op eenige erkentenis gehoopt.
Het meisje gevoelde haer gekwetst, althans sprak zy tot my met stoornis op het gelaet:
- Ik dacht niet, Aymon, dat gy my aen een zoo pynlyk voorval zoudt hebben doen herinneren om my te doen gevoelen dat ik u verpligt ben... Maer, goede vriend, - voer zy voort op een bedaerd en met zoo streelende stem, - zoudt gy willen dat ik voor ons beider ongeluk, eer, rust, ja zaligheid misschien slagtofferde uit erkentenis voor eene daed die gy overigens als waerdige ridder verpligt waert te vervullen.... O ik weet het, Aymon, het is om my dat gy ongelukkig geworden zyt; om my heeft u alles den rug gekeerd; zoo het volk u vervolgd, zoo vorst en edelen u misachten, hebt gy u al die vervolgingen, al die misachting om my op den hals gehaeld. O kon ik iets, kon ik met opoffering van myn leven u een gedeelte van al het verlorene wedergeven! Maer wat kunnen de wenschen van haer die zelve arm en vervolgd is!..
Hare zachtverwytende woorden en de tranen waermede zy hare rede eindigde, ontroerden myn hart; ik gevoelde berouw over myne onheusche uitdrukking. In geestvervoering viel ik geknield voor haer ten gronde.

{==30==} {>>pagina-aanduiding<<}

- Maria - snikte ik, - ach! vergeef aen eenen zinnelooze de zinnelooze woorden, die hy tot u spreekt; maer, lieve, verstaet gy wel dat het toch wreed zou zyn my te verlaten op een oogenblik dat gelyk gy zelve zegt my alles den rug keert. Ik zou ze kunnen vergeten de gunsten des vorsten; ik kan ze missen en verachten de liefde en de toejuichingen des volks; ik zou my kunnen troosten in het verlies myner moeder zoo ik slechts met u haer eene eerbiedige herinnering toedragen kon!... Meent gy, wanneer, op het oogenblik van onder de grievendste pynen te bezwyken, myne moeder u uitnoodigde uwe dwaelleer te verlaten, dat zy dan ook niet dacht aen my, aen de toekomst van haren zoon!.. Gy hebt het evenwel beloofd, zoete vriendin, de vurige, gevaervolle omhelzing, de kus op haren stervenden mond waermede gy hare woorden beantwoorddet, was die geen bewys van toestemming die ons de hoop moest geven u christen te zien worden?... En nu nogtans weigert gy hulp aen eenen vriend om dat geloofsbegrippen u zeggen dat gy hem haten moet.
- Aymon - sprak zy zoo kalm en gelaten, na dat ik, aen haren wensch gehoorzaemd hebbende, van den grond was opgestaen, - waerom zyn uwe woorden in edelmoedigheid niet aen uwe daden gelyk? waerom beschuldigt gy ons zoo ligtzinnig van ontoegeeflykheid, en wat gy my zegt aengaende de belofte aen uwe moeder gedaen, ik acht my niet verbonden aen een besluit in een oogenblik van zielenvervoering genomen: haer lyden was ook zoo bitter, zoo hevig... Ach! weet gy wel dat het myne schande is die gy vraegt? Ik ook, indien myn geluk my meer dan uwe waerdigheid aen het harte lag, zou van u iets dergelyks kunnen eischen......
Hoe teeder my het meisje ook sprak, hoe ook hare handen in de myne beefden, by eene bekentenis in den loop harer woorden zoo onberaden aen haer hart ontrukt, lag er evenwel in alle hare uitdrukkingen iets kwetzend, iets vernederend voor my; maer verre van my er in te ergeren, bewonderde ik de maegd die zoo boven myne zwakheden verheven was. Hare vrome wysheid kon my even min van de heillooze verlangens genezen die hare bekoor-
{==31==} {>>pagina-aanduiding<<}
lykheden in myn hart hadden doen ontstaen. Het denkbeeld haer te verliezen riep de wanhoop en het zelfvergeten nu zoo luid in mynen geest dat ik weldra de inspraek van pligt en deugd in het gemoed verdoofde om nog slechts naer die der driften te luisteren.
- Maria - riep ik uit, hare bevende handen tegen myn hart drukkende, - ziet gy niet, te vergeefs dweepen wy; te vergeefs worstelen wy tegen een onweêrstaenbaer gevoel van innige liefde. Ach! waerom zoo lang eenen stryd geleverd waeraen men toch bezwyken zal... Verdooven wy in ons hart eene wreede inspraek die ons martelt en ons doodt!.. Waerom niet het zoet der liefde, het genot eens hemels gesmaekt? waerom lyden en ongelukkig zyn wanneer men slechts te willen heeft het toppunt der wereldsche vreugde te bereiken?
- Het meisje zweeg, haer hoofd zeeg neder op mynen schouder. Ha! zy zou vallen; eer en pligt zou zy vergeten om eenen ellendige te volgen op het spoor van de heillooze driften!.. Maer neen! hare deugd moest ons beiden behouden. O gezegend zy de maegd die in dien gevaerlyken stond my zoo wel myne pligten herinneren deed; dat zy gezegend zy voor de harde woorden door welke zy myne ziel met schaemte en schande overlaedde.
Met hevig geweld zich uit myne armen losgerukt hebbende, plaetste zy haer op eenen afstand en riep my toe:
- Aymon, nu is het gedaen; gy zelf hebt het beslist. Van stonde aen moet ik uwe wooning verlaten. Wreede vriend, waer toe noodig dan dat gy my uit de moorddadige handen der volksmenigte hebt gered? is eene eerlyke dood niet wenschelyker dan een bestaen gelyk gy het my voorbereidt? Waerom, ridder, vergeet gy uwe pligten zoo zeer dat gy, die anders zoo grootmoedig waert, u thans tot verleider vernedert.
O zy had zoo wel myn hart geraekt! het leedwezen dat hare woorden in my verwekte was zoo diep gevoeld! hoe gaerne zou ik hebben wedergekeerd tot die schuchtere vriendschap, tot die zedige achting waeruit, eenige dagen geleden, wy nog zoo veel troost hadden geput. Ik bad Maria het voorledene te vergeten; maer zy hield er by dat na zulk eene verklaring er niet meer

{==32==} {>>pagina-aanduiding<<}
weder te keeren was. Echter om my uit myne zichtbare wanhoop op te beuren trachtte zy my tot sterkmoedigheid op te wekken en hare eigene gelatenheid ten voorbeelde stellende maende zy my ook tot gelatenheid in het doorstaen der wreedste beproevingen aen. Maer toch zyn hare troostende woorden onmagtig gebleven om aen myn hart dien zielenvrede weder te geven dien ze my zoo onwillig had ontroofd....
- En nu, weet gy niet waer zy hare schuilplaets gevonden heeft? - vroeg Walter met belangstelling.
- Ach neen! ik weet het niet: vruchteloos bleven al myne aengerigte poogingen om iets desaengaende te vernemen. O mogt ik in de onzekerheid heurs verblyfs slechts in de overtuiging berusten dat heur lot niet te bitter geworden is!
Terwyl de gevangene al zyne welsprekendheid gebruikte om de maegd voor hare vrome wysheid te roemen en Aymons pligtvergeten met strenge woorden te laken; terwyl hy tevens met vaderlyke goedheid den zoon van zynen ouden wapenbroeder aenspoorde zich de beproevingen ten nutte te maken en hem hoop in de toekomst gaf, wierd in eens de deur zyns kerkers geopend. Een bediende des regts trad binnen en plaetste zich op eenen afstand der verbaesde rampgenooten en verzocht Van Moerkerke eerbiedig hem voor den schoutet te willen volgen.
Walter onstelde zichtbaer by eene hem zoo ongewoone boodschap; als een gewoon mensch die voor den regter geroepen wordt, beefde nu die dappere ridder van weleer by een onbegrepen angstgevoel. De hand van zynen jongen vriend vastgrypende wrong hy ze en sprak met ontroerde stem:
- Vaerwel myn zoon, wees steeds voorzichtig en braef. Wie weet of het niet voor de laetste mael is dat wy ons hier beneden zien.
- By het hoofd van St-Jan, - zegde de bediende tot zich zelven, terwyl hy den gevangene gevoegelykere kleederen bood. - Alles wel nagezien zou ik durven wedden dat die heer zich in den uitslag der zaek bedriegt.
(Het vervolg hierna.)







{==33==} {>>pagina-aanduiding<<}

Natuergeschiedenis, door Doctor F.J. Matthyssens.


(Vervolg).

Herkauwende dieren met blyvende en hairige hoornen.

Deze hoofdtak bevat enkel de Giraf of Camelopardalis.
De giraf is het verhevenste viervoetig dier. Wanneer zy haren langen hals in eene loodregte rigting houdt, is zy doorgaens 14 tot 18 voet hoog. Haer kop is tamelyk lang en heeft veel gelykenis met dien des kemels. Op het voorhoofdsbeen staen, by de beide geslachten, twee hoornen omtrent de 6 duim lang, en met eene hairige huid overdekt. Wat by de giraf het merkwaerdigste voorkomt, is dat hare romp voorwaerts ontrent 15 tot 18 duim hooger is dan achterwaerts; zulks hangt af, eensdeels van eene grootere lengte der voorpooten en anderdeels van de gebogene houding die het dier gewoonlyk aen zyne achterpooten geeft.
De huid der giraf is, voor wat de grondkleur betreft, witachtig, maer is met zoo talryke geelbruine plakken bezaeid, dat zy op eenen afstand bruinachtig voorkomt. Eene korthairige maen daelt van achter de ooren langs den hals tot op den rug. De staert der giraf is met eenen hairbos geëindigd. Hare pooten zyn tenger en lang, daer, integendeel, hare romp kort gesteken is.
De tanden by de giraf zyn 32 in getal, te weten: aen het onderkaekbeen, 12 maeltanden en 8 snytanden; aen het bovenkaekbeen enkel 12 maeltanden.

{==34==} {>>pagina-aanduiding<<}

Het wyfje der giraf is kleiner van gestalte dan de man en heeft de hoornen korter en de plakken der huid lichter van kleur dan hy. Volgens de getuigenis der Hottentotten dragen de wyfjes hunne jongen een jaer.
De inborst der giraffen is zacht en vreesachtig. Zy leven in kleine benden van 5, 6, of 7 leden. Aengerand, verkiezen zy veeleer de vlugt te nemen dan zich te verdedigen; doch wanneer haer de vlugt onmogelyk is, brengen zy haren vyand hevige en snel achtereenvolgende stampslagen toe.
De tred der giraf is eene soort van pasgang; in het loopen bezit het dier eene groote snelheid welke die van het paerd overtreft.
De giraf, even als de kemel, voedt zich met de bladeren der boomen en eet ook grasplanten.
De giraffen bewoonen Zuid-Afrika en ook sommige landstreken van Midden-Afrika. De Hottentotten doen haer de jagt aen; zy gebruiken hare huid om vaten te maken tot het bewaren van water bestemd, en verders voeden zy zich met haer vleesch.

Herkauwende dieren met holle hoornen.

Onder dezen hoofdtak schikt men 1o de antilopen, 2o de geiten, 3o de schapen, en 4o de ossen.
Antilopen. - De antilopen vormen eene zeer talryke hoofdsoort zeer naby van die der herten, door de bevalligheid hunner vormen, de tengerheid hunner pooten en de snelheid in hunne bewegingen. Overigens hebben zy, even als de herten, eenen hairloozen snuit. Ook is het bytyds zeer moeijelyk deze twee hoofdsoorten van herkauwende dieren van elkander te onderscheiden anders dan door den aerd hunner hoornen, welke by de antilopen blyvend, niet getakt en hol zyn; doch, daer de wyfjes van vele soorten van antilopen even als de wyfjes der herten geene hoornen hebben, is het soms zeer moeijelyk op den eersten oogslag te weten of het dier een hert of een antiloop is.
Onder het opzicht der levenswyze verdeelt men de antilopen in

{==35==} {>>pagina-aanduiding<<}
twee soorten. De eene bewoonen de steilste bergen en springen met de grootste snelheid van de eene rots op de andere; hunne vormen en bezonder hunne pooten zyn fyn en verheven. De andere hebben een zwaerder lyf en dikkere pooten. Meest alle bewoonen zandige en moerassige landstreken in Asië en in Zuid-Afrika, alwaer zy in talryke benden leven.
Men doet de antilopen eene hevige jagt aen om hunne huid en hun vleesch dat zeer fyn van smaek is; doch om eenen antiloop te vangen, behoeft men zeer behendig te zyn, aengezien het dier zeer snel kan loopen en doorgaens zynen vyand op afstand bemerkt. Ook tot de antilopenjagt gebruiken de Afrikaners en de Asiaten eenen valk of eenen tygerwolf. En wanneer zy ze levend willen vangen, nemen zy hunnen toevlugt tot list. Te midden eener bende wilde antilopen, jagen zy eenige tamme, aen welker hoornen schuifknoopen gehecht zyn. De eene en de andere beginnen met elkander te spelen en daerdoor gebeurt het gewoonlyk dat eenige der wilde antilopen met hunne pooten of hoornen in de schuifknoopen vastgeraken; later komt de jager, die tot dan toe op luim gelegen had, ze vangen.
Er bestaen talryke soorten van antilopen, welke men rangschikt als volgt:

A.Antilopen met geringde hoornen die twee of drymael gebogen zyn en waervan de punten voorwaerts, binnenwaerts of omhoog staen gerigt.

B.Antilopen met geringde hoornen die tweemael in tegenovergestelde rigting der vorige gebogen zyn en waervan het toppunt zich achterwaerts rigt.

C.Antilopen met geringde hoornen regt of weinig gebogen.

D.Antilopen met hoornen die weinig of niet dan enkel aen den steun geringd, regt of byna regt zyn, en welker zeer scherpe punten regt of een weinig voorwaerts gebogen staen.

E.Antilopen met eenmael gebogen hoornen waervan het toppunt achterwaerts staet gerigt.

F.Antilopen met hoornen met spiraelrand.

G.Antilopen met gladde hoornen.



{==36==} {>>pagina-aanduiding<<}

Eerste soort (A). - De byzonderste der antilopen die aen de eerste soort toehooren zyn de gazal, de kevel, corinna-antiloop en de saïga.
Gazal (Antilopa-gazella, A dorcas). - De gazal heeft de gestalte en de tengerheid des reeboks. Hare zwarte geringde hoornen buigen zich achterwaerts, terwyl ze ter zelfder tyd zich buitenwaerts verwyderen en eindelyk het toppunt voorwaerts rigten. Op elke zyde der romp bevindt zich een bruine reepel, die de witte kleur des buiks van de lichtgele des rugs scheidt. De billen en de buitenkant der pooten zyn wit. De binnenkant dezer, de hals en de kop zyn geel, uitgezonderd de kruin die gryskleurig is. Op elke kaek is er een witte reepel die het oog omringt en tot de neusgaten gaet. De ooren zyn groot en van binnen zwart met dry groote lynen wit hair.
Kevel (A kevella). De kevel verschilt van de gazal door zyne langere hoornen en zyne grootere oogen.
Corinna-antiloop. - Zyne hoornen zyn kleiner en minder gebogen.
Deze dry soorten van antilopen bewoonen in groote benden verschillige streken van Afrika.
Saïga. - De antiloop saïga heeft gele doorschynende hoornen, die eene rigting hebben gelyk die der gazal. De saïga heeft de gestalte van den damhert. Zyne huid is geel op den rug en de buikzyden, wit op den buik. Zyn neus, waervan de gaten zeer breed zyn, springt boogwyze vooruit.
De kindekens der oogen des saïgas, even als die van alle de andere herkauwende dieren, zyn dwarsloopend; maer bovendien zyn ze vernauwd door vier tongvormige vlieskens, waervan het onderste, dat het grootste is, de dry bovenste byna aenraekt. Deze schikking bevrydt het netvlies der oogen van een overmaet van licht, daer de saïga zyn verblyf houdt in witachtige zandwoestynen, die de lichtstralen krachtig terugkaetsen. Maer van eenen anderen kant schynt deze schikking den saïga bloot te stellen om gemakkelyk gevangen te kunnen worden in het midden des dags, aengezien hy niet wyd van zich weg ziet; doch daerin heeft

{==37==} {>>pagina-aanduiding<<}
de natuer voorzien ten voordeele des diers, door het van eenen fynen reuk te voorzien; het krygt den vyand in den neus op eenen verafgelegen afstand, en daer het zelden alleen is, wordt het door de zynen, die op schilwacht staen, van alle gevaer verwittigd, als het bezig is met weiden, rusten of slapen.
De man van den saïga heeft eenen sterken muskusreuk; zyne hoornen groeijen spoediger dan die van het wyfje.
De saïgas leven en reizen in talryke benden, in verschillige streken van Rusland en van Asië.
Tweede soort. (B). - De byzonderste zyn de Bubal en de Caama.
Bubal. - Deze antiloop (A bubalis van Linnaeus) heeft zekere gelykenis met eene kleine koe. Zyn voorhoofdsbeen is bultwyzig boven de zyhoofdsbeenderen verheven; zoo dat het dier boven zyn hoofd eene soort van kap schynt te dragen, waerop de hoornen gehecht zyn. Deze zyn aen hun ondergedeelte voorwaerts hol gebogen en aen hun bovengedeelte in tegendeel bol: ook rigt zich hun toppunt achterwaerts.
De huid des bubals is algemeen geelkleurig, uitgezonderd het einde des staerts waeraen een zwarte hairbos gehecht is.
Men vindt den bubal in Noord-Afrika.
Caama. - Deze antiloop verschilt van den bubal door eenen langeren kop. Zyne hoornen zyn meer gebogen en de kleur zyner huid is kastanjebruin, behalve die der billen welke grysachtig is. Eene groote zwarte plak omringt den hoofdsbult waer de hoornen op gehecht zyn; een reepel zwart hair ligt op de neusbeenderen en de voorvlakte der pooten, en eene zwarte lyn op den hals; het einde des staerts is insgelyks zwart.
De Caama leeft in talryke benden in Zuid-Afrika. Zyne snelheid in het loopen overtreft die des paerds.
Derde soort. (C). - De byzonderste zyn de orix en de witte orix.
Orix (Antiloop pasan van Buffon). - De orix is grooter dan de hert; zyne hoornen, die ongeveer eene lengte van 3 voet hebben, zyn zwart en enkel geringd tot op een derde hunner lengte. Het hair der huid is blauwaschverwig; dat des kops is wit met eene zonderlinge teekening van bruinzwarte plakken en lynen; op de

{==38==} {>>pagina-aanduiding<<}
schouders en billen ligt eene kastanjebruine plak. Het hair der ruggraet is regtstaende van den staert tot aen den kop. De orixen leven by paren in de nabyheid der Kaep.
Witte orix. - Zyne hoornen zyn regt zoo als die van den orix, maer dunner, scherper en op eene grootere lengte geringd. De kop en de ooren zyn met geel hair gestreept; een geele band loopt boven het voetengewricht; voor het overige is het hair der huid wit; de hals is korter en dikker dan die van den orix, en de snuit breeder. Arabia is de verblyfplaets der witte orixen.
Vierde soort (D). - De byzonderste zyn de wolhairige antiloop, de klipspringer, de guevei en de duikerbok.
Wolhairige antiloop. - Zyne hoornen zyn evenwydig; het hair zyner huid is wolachtig, grys op den rug en grysachtig aen den buik. Deze dieren hebben groote ooren, spitsen snuit, de gestalte een weinig grooter dan die des reeboks, en leven in kleine benden op de bergen aen het westen der Kaep.
Klipspringer. - Zyn gestalte is gelyk aen die eener geit, doch zyne pooten zyn hooger. Het hair zyner huid heeft eene grysgeelgroenachtige kleur, behalve rond de oogen, waer het zwart is. Dit dier heeft betrekkelyk kleinere ooren dan alle de andere antilopen; het springt met de grootste behendigheid van de eene klip op de andere.
Guevei. - Dit dier dat afzonderlyk in de bosschen leeft, is de kleinste der antilopen; zyn snuit is zeer spits.
Duikerbok. - De duikerbok der Kaep is gansch geelros, behalve onder den staert waer het hair wit is, en aen de voeten, die alle vier zwart zyn; een zwarte reepel loopt hem op de voorpooten buitenwaerts tot op de schouders. Zyn snuit is klein.
Vyfde soort (E). - De byzonderste zyn de blauwe antiloop en de antiloop van Sumatra.
Blauwe antiloop (A. Leucophoea). - Hy is zoo groot als een hert; het hair zyner huid is aschblauw van kleur; het hair boven de ruggraet staet regt van den staert tot aen den kop; zyne achterwaerts gebogene hoornen zyn anderhalf voet lang
Antiloop van Sumatra (cambing-outang der Maleijers). - Het

{==39==} {>>pagina-aanduiding<<}
hair der huid is gansch zwart, behalve dat der maen, dat grys is en regt staet; de hoornen zyn kort; de staert, korter dan de ooren, heeft geenen hairbos aen zyn einde. De gestalte van dit dier is gelyk aen die van den damhert.
Zesde soort (F). - De byzonderste zyn de canna, de guib en de condous.
Canna (A oreas). Deze antiloop is de grootste van allen. Zyne hoornen van elkander afwykend, zyn regt en hebben eenen spiraelrand van den steun tot aen het toppunt; zy hebben meer dan anderhalven voet lengte. Op den rug van dezen antiloop hangt eene kleine maen strekkende van den neus tot aen den staert, en aen den hals eene kwabbe met lange hairen bedekt. De canna leeft op de bergen van Zuid-Afrika in benden van 50 tot 60 leden meest alle van het zelfde geslacht. Hy is zacht van inborst en gemakkelyk tembaer.
Guib (A scrypta). Zyne regte hoornen van elkander afwykend, hebben eenen dubbelen spiraelrand. Het hair boven den hals staet regt. Dit dier leeft in talryke benden in de weiden en in de bosschen op de kusten des Senegaels.
Condous. - Deze antiloop, zeer behendig in het springen, leeft afzonderlyk in zuid-Afrika. Zyne gestalte is zoo groot als die van den hert. De man alleen heeft hoornen die van elkander afwyken en 2 tot 3 voet lang, en drymael gebogen zyn.
Zevende soort (G). - De byzonderste zyn de nylgau, de gnou en de zeem.
Nylgau (blauwe stier). - Zyne hoornen zyn aen het ondergedeelte drykantig en omtrent de helft zoo lang als de kop; onder het middengedeelte van den hals groeit een baerd; het hair der huid is grysblaeuw by den man, en geel by het wyfje. De nylgau is zoo groot als de hert, maer hy heeft dikkere pooten dan deze; hy bewoont de omstreken van den Indus en de gebergten van Cachemire.
Gnou. - Deze antiloop is de zonderlingste van allen. Hy is zoo groot als een ezel, heeft tengere pooten als een hert en eenen hairloozen snuit als een os. De vorm van zynen hals en van zynen rug geven hem het voorkomen van een paerd; en wat meer is, hy heeft eenen staert en eene maen gelyk aen die dezes diers, eene tweede maen

{==40==} {>>pagina-aanduiding<<}
onder de halskwabbe, en rond den snuit en de oogen eenen kring van witachtig hair; voor het overige is het hair der huid grysgeel. De gnou bewoont het binnenland van Zuid-Afrika.
Zeem (A rupicapra van Buffon). In 't fransch, chamois. Rolvormig zyn zyne kleine regte hoornen, waervan de scherpe punten achterwaerts, zoo als een visch-haek, staen gebogen: Zyne gestalte is gelyk aen die van den damhert. De zeem leeft op de middengedeelten der verhevenste bergen van Europa. Men doet hem eene hevige jagt aen uit hoofde van zyn vleesch, zyn vet en zyne huid. Deze jagt is zeer moeijelyk en tevens gevaerlyk, aengezien de zeem met de grootste behendigheid van de eene rots op de andere springt, en wanneer hem de vlugt door opsluiting onmogelyk wordt, werpt hy zich op den jager en tracht hem in eenen afgrond te werpen. De zeemen leven in benden van 40 tot 50 leden.
(Vervolg en slot hierna.)






Slaep zacht!


Door Prudens Van Duyse.


‘Myn lieve moeder, schrei zoo niet: 
Een engel lacht my aen, 
Terwyl hy naer den hemel ziet.... 
Ach! droogde hy uw traen! 
 
Hy spreidt zyn breede wieken uit 
En kust myn kouder wang, 
Ik hoor een wondre hemelluit: 
- Kom kleine! - suist de zang. 
 
Die engel mint me teêr als gy 
En wiegt my zacht in slaep, 
Zoo zacht kwam nooit de slaep naby.’ 
Zyne oogjes sloot de knaep. 










{==41==} {>>pagina-aanduiding<<}

Boekoverzichten.

I.


Album op den Leeuw van Vlaenderen, door Ed. Dujardin, Professor by de koninglyke Akademie van Antwerpen.


64 platen in-4o. met uitlegging.

De naem van den echt vlaemschen kunstenaer Ed. Dujardin, is welligt geenen enkelen minnaer onzer schoone moedertael onbekend, dewyl hy tot nu toe zyne ledige stonden byna uitsluitelyk toewydde aen het versieren en opluisteren der voortbrengselen onzer vaderlandsche letterkunde. Zoo maekte hy opvolgend de teekeningen voor Graef Hugo van Craenhove, de Loteling, Baes Gansendonck, Houten Clara en Blinde Rosa.
Alhoewel de heer Dujardin ook vroeger vele teekeningen vervaerdigde, die bestemd waren om op hout te worden gegraveerd, veranderde hy voor bovengemelde werken eensklaps zyne teekenwyze, en verklaerde, ter gelegenheid der verschyning van Graef Hugo, dat hy voor doel had in Belgie een nieuw en hoogst nuttig genre te verspreiden.
Dit genre bestaet in wat de Duitschers Umriss (omtrek) noemen. Maurits Retsch en Bonaventure Genelli staen aen het hoofd der meesters in dit vak; de eerste gaf teekeningen op de werken van Schiller, Goethe en Shakespeare; de tweede deed zich voornamelyk kennen door zyne samenstellingen op het leven eener heks (das leben einer hexe.) Ook de meeste werken der grootste meesters van Duitschland, worden door den omtrek verspreid.
Oneindig vele liefhebbers moedigen dit genre in Duitschland aen, en vormen van zulke teekeningen eene byzondere kunstverzameling. Het is gemakkelyk te begrypen, waerom deze teekenwyze, ofschoon zy eenvoudiger dan alle andere schynt, door den kunstminnaer wordt voorgestaen.

{==42==} {>>pagina-aanduiding<<}

Hier in Belgie brengen onze kunstenaers weinige teekeningen voort; men zou wel mogen zeggen dat zy er geene voortbrengen. Vermits een schilder aen zyne hoofdbezigheid slechts den lichten dag toewyden kan en zyn arbeid staekt zoo haest het daglicht mindert, spreekt het van eigen, dat ten minste de helft van zynen tyd voor hem zelven en voor de kunst verloren gaet. Nogtans, indien zyn dichterlyk gevoel hem nog warm in den boezem leeft, moet hy zich dikwyls aengedreven gevoelen om zyne kunstenaersdroomen, de poëtische aendoeningen zyner ziel, op het papier te smyten, of op welke andere wyze eene zichtbare vorm te geven. Zal hy, nu volgens de bestaende wyze, eene enkele afgemaekte en door en door geteekende samenstelling maken? Die arbeid eischt van zynentwege vele dagen spanning. En wat kan eene enkele teekening tot het uitdrukken eener reeks gedachten? Daerby hoe zal de kunstenaer zynen arbeid in het openbaer brengen? De graveur arbeidt jaren om van deze afgemaekte teekening eene plaet te steken; zyn arbeid is ook eene eigene kunst, die gedeeltelyk op onafhankelyke gronden berust. Wat poogingen hy ook aenwende, de print is nooit volledig het werk des teekenaers; de graveur heeft er ten minste voor de helft zynen eigen geest in gemengd, en zy wordt wel letterlyk het voortbrengsel van twee verschillende kunstenaers. Van eenen anderen kant, de kosten eener afgemaekte gravuer loopen zoo hoog, dat men zich daerdoor meesttyds voelt afgeschrikt.
Zoo is het allezins niet met den omtrek gesteld; wat men door dit genre in Duitschland heeft voortgebragt, bewyst hoe magtig het is in de hand des teekenaers. Nemen wy tot voorbeeld een duitsch schilder, die gedurende de winteravonden zynen tyd aen iets nuttigs besteden wil; hy vormt in zynen geest een drama, of een gedicht en schryft met de teekenpen in eene reeks samenstellingen de schepping zyner poëtische inbeelding neder; of wel, hy vat de schoonste werken der nationale litteratuer en doet ze in volle leven door zyn talent zichtbaer ontstaen. Tyd en kosten zyn voor dit genre niet in aenmerking te nemen, dewyl ze betrekkelyk gering mogen worden genoemd. Diensvolgens ontmoet de kunstenaer geene hinderpalen tot het uitgeven zyns werks, en vindt hy zich aengemoedigd om andermael de kunstminnaers met een nieuw voortbrengsel te beschenken.
Maer wat dit genre boven alle andere kan doen beminnen, is dat het de manier des meesters gansch teruggeeft zonder de minste verandering, en dat men, als het ware, er door de eigenaerdige wyze van denken en werken des kunstenaers doordringt: iets dat veel belangryker is dan een oppervlakkige liefhebber denken zou.
Indien dit genre niet algemeen in Belgie beoefend werde, zou men, buiten de schaersche tafereelen die men van onze meesters te zien bekomt, ook nog eene geheele reeks eigenaerdige en zich volgende samenstellingen bezitten van eenen Wappers, eenen De Keyser, eenen Wiertz, eenen Gallait, en van zoo vele anderen die de vlaemsche kunst verheerlyken.
Het was eene nuttige en moedige pooging van wege den heer Dujardin eerst dit genre in Belgie te beproeven, met het doel zyner kunstgenooten erop aendachtig te maken. En dat hy het noodig talent daertoe in hooge maet bezat, kwamen zyne samenstellingen op Graef Hugo van Craenhove ruimschoots

{==43==} {>>pagina-aanduiding<<}
bewyzen, daer deze eerste proeve niet alleen in ons land werd toegejuicht, maer insgelyks in het kunstryk Duitschland met veel byval werd ontvangen, tot zoo verre dat men de twintig platen van dit werk te Keulen afzonderlyk in een album vereenigde en uitgaf.
Sedert heeft de heer Dujardin door de gunst des publieks zich aengemoedigd gevoeld, om in dit vak iets grootsch te ondernemen. Onaengezien de kleinere platen, welke hy intusschen vervaerdigde, heeft hy zich bezig gehouden met het teekenen eener reeks groote platen tot het opluisteren en levend maken van het schoonste tydstip onzer nationale geschiedenis. Met regt heeft hy daertoe den heldenroman, de Leeuw van Vlaenderen, van onzen medewerker Hendrik Conscience verkozen; want toch is geen voortbrengsel onzer letterkunde meer dan dit verspreid en door het volk gelezen. Het moet der Vlamingen aengenaem zyn, groote mannen wier namenhet liefheeft, als De Coninck en Brydel, voor zyn oog te zien leven en handelen, en de gansche geschiedenis hunner heldhaftige loopbaen in schoone samenstellingen verbeeld te zien.
Wy hebben het werk des H. Dujardin eene groote pooging genoemd, en wel met regt, vermits het niet min dan 64 groote platen in-4o zal bevatten, met kort begrip der geschiedenis van het Ryk van graef Gwyde van Dampierre tot na den slag der Gulden Sporen, benevens uitleggingen by elke plaet, het alles in vier talen: Vlaemsch, Fransch, Engelsch en Duitsch.
De twintig eerste platen zyn reeds verschenen en beantwoorden ten vollen aen de verwachting der kunstminnaers. Wy meenen niet beter te kunneu doen dan het volgende oordeel uit het Handelsblad van Antwerpen over te nemen:
‘Elke plaet is eene ware schildery, waervan de kunstschoonheid wel door niemand zal worden miskend. Reeds had de heer Dujardin bewyzen gegeven van zyn hoog en eigenaerdig talent als teekenaer, doch in dit nieuw voortbrengsel heeft hy zich zelven verre overtroffen, en treedt eensklaps op als een ervaren meester in dit moeijelyk vak. De gravuer insgelyks van zyne hand zynde, zoo biedt zyn werk insgelyks de byzondere hoedanigheid aen, dat geene vreemde hulp ertoe werd vereischt en dat hetzelve dus geheel en gansch den kunstenaer kenmerkt.
Wy mogen het met genoegen verklaren: zyn Album zal hem eene uitstekende plaets tusschen de belgische kustenaers verwerven, en zyn roem uitbreiden tot in andere landen, waer dit genre in groot aenzien staet en door befaemde meesters wordt beoefend.
Onder een ander opzicht verdient zyne pooging niet minder lof en aenmoediging; hy schept in 64 groote samenstellingen het schoonste nationael heldendicht dat uit onze geschiedenis kan worden getrokken, en schildert ons de reuzenpoogingen des vlaemschen volks tegen verdrukking en tegen vreemde dwingelandy; hy brengt ons alle de gevallen van dezen grooten stryd onder de oogen en doet ons eindelyk den boezem van vaderlandschen hoogmoed zwellen, daer wy zien hoe Vlaenderen in den slag der Gulden Sporen zyne vyanden verplet en zyne vryheid herwint.’
Tot dus verre de welwillende en gegronde beoordeeling van het Handelsblad.
Eene der byzonderste verdiensten van het werk des H. Dujardin ligt voor ons

{==44==} {>>pagina-aanduiding<<}
in de hoedanigheid, dat hy in alles vlaemsch kunstenaer heeft weten te blyven, ofschoon een genre beoefende dat aen Duitschland is ontleend. Men weet dat over het algemeen het gevoel van koloriet en toon der duitsche school ontbreekt, terwyl dit gevoel het byzonder kenmerk der vlaemsche school uitmaekt. De H. Dujardin heeft dit kenmerk in den hoogsten graed bewaerd. Terwyl de Duitschers hunne teekeningen met eenen enkelen trek graveren, en daer door kleur en plans missen, heeft onze vlaemsche kunstenaer in dit genre zich een byzonder genre geschapen, dat hem toelaet koloriet, toon en schikking weder te geven en alle duisterheid te verbannen. Gewis, door de onduidelykheid zelve der samenstelling verkrygen de duitsche teekeningen iets droomachtigs, iets twyfelachtigs dat in vele gevallen de geest der aenschouwers in werking brengt en mymeren doet; maer de wyze des heeren Dujardin bezit daerentegen de poëzy der natuer en der waerheid, en behoort daerdoor onmiddelyk tot de overleveringen onzer vaderlandsche schilderschool, iets waeraen wy, in dit geval, eene hooge waerde behooren te hechten.
Er is voorzeker in langen tyd geen zoo aenzienlyk en zoo belangryk belgisch kunstwerk verschenen als het Album op de Leeuw van Vlaenderen door Ed. Dujardin. Het verwondert ons geenszins dat de byzondere byval des publieks hem in zulke breede maet aenmoediging schenkt. Integendeel, wy houden ons verzekerd dat geen kunstminnaer, en bovenal geen enkel vlaemschgezind kunstminnaer zal nalatig blyven in het aenkoopen van een vaderlandsch werk, welks matige prys en uitstekende verdiensten iedereen moeten uitlokken, om mede te werken tot de aenmoediging van eenen kunstenaer, die zynen tyd en zyn eigenwaerdig talent doet strekken tot verheerlyking onzer geschiedenis en tot uitbreiding van den werkkring der belgische kunst.
Het album op de Leeuw van Vlaenderen, is verkrygbaer te Antwerpen by Ed. Dujardin, Kipdorpvest, No 2007.
(De Redactie).


{==45==} {>>pagina-aanduiding<<}

II.


Theoretische en praktische methode der muziek- en zangkunst, Geschikt voor lagere, middelbare en normale scholen, door Edouard Gregoir, Professor by 's Ryks normale School, te Lier.

Tegenwoordig dat de beoefening der muziek zoo algemeen is geworden en dat het onderwys in deze kunst voor collegiën en atheneën verpligtend is gemaekt, meenen wy op het hier boven aengekondigde werk de byzondere aendacht van het publiek te moeten vestigen. Trouwens dit nieuwe gewrocht van den heer Gregoir, is vooral tot het middelbaer onderwys bestemd en verdient onder dit opzicht de opmerkzaemheid der professoren, aen welke het onderrigt der grondbeginselen daerdoor merkelyk zal vergemakkelykt zyn. Zie hier, hoe het boek des heeren Gregoir is ingerigt: na de toonladder (gamme) te hebben uitgelegd, begint hy met een denkbeeld der eerste regelen te geven, en met de middelen aen te wyzen om de lage toonen der stem uit te brengen; daerna volgt eene reeks oefeningen in dit vak; vervolgens een hoofdstuk over de maet en het uitvoeren der nuancen, iets wat in het onderwys maer al te dikwils wordt over het hoofd gezien. Daerna treed de heer Gregoir in eenige byzonderheden over de kerkmuziek in verschillige landen, en drukt de hoop uit van weldra ten platten lande eene kunst beoefend te zien, welke overal als een magtig middel ter beschaving wordt aenschouwd.
Uit dit alles blykt dat onze zangmethode eene ware leemte aenvult, vooral daer zy in de moedertael is geschreven. Inderdaed, alle soorten van methode bestaen er genoegzaem in het fransch; maer wat geeft dit den vlaemschen volke? Hoe zangerig het ook van nature zy, en welke zucht het gevoele om dezen natuerlyken aenleg te beoefenen, het bezat geen boek dat hem daertoe den weg kon openen: de heer Gregoir heeft in deze behoefte voorzien; hy ontvange daer voor den dank, van al degenen die begrypen hoe lang de woorden beschaving en zielveredeling, voor ons volk niet anders dan spotterny zyn geweest.
Het werk is verkrygbaer te Antwerpen, by Hendrik Peeters; te Gent, by Hemelsoet; en te Lier, by de heeren Van In; ten pryze van 80 centiemen.
(De Redactie.)







{==46==} {>>pagina-aanduiding<<}

De geuzenwacht.


Door Prudens Van Duyse.


Zie daer 't ellendig volk dat, Flip, u kan doen beven, 
Zyn rechterhand aen 't zwaerd, zyn linker aen de pyp; 
Het doet den naem van Geus ten spook u tegenzweven 
Door bosschen en op zee, tot wraekzucht aengedreven 
By ieder tergend dwangvergryp. 
 
Vóor dien vermolmden stoel zal eens de troon verdooven 
Waerop 't Escuriael zoo overtrotschig boogt; 
Hy leent een kryger plaets die, Alva's galg te boven, 
Aen 't onverdelgbaer beeld der vryheid durft gelooven, 
Op 't heilig landsaltaer verhoogd. 
 
Door 't harnas van dien geus, met breeden dos omhangen, 
Dringt nimmer 't vliegend lood eens Geraerts, heet op bloed, 
Heet op 't blazoen en goud, den moord tot loon te ontvangen; 
Die geus (een edelman, met duister nu omhangen) 
Bezit tot lyfwacht list en moed. 
 
Die denker, rustend op zyn vriend, op zyn beschermer - 
Een goed geweer - doorpeinst uw val in Nederland, 
Hy ademt zaligheid: meer dan 't paleis van marmer 
Geldt hem die schaemle hut: zyn koning is de ontfermer 
Eens volks dat vloekt op slavenband. 









{==I==} {>>pagina-aanduiding<<}


{== afbeelding 
	
==} {>>afbeelding<<}
    


{==II==} {>>pagina-aanduiding<<}



{==47==} {>>pagina-aanduiding<<}

Provinciale Raed van Antwerpen.

De zitting van den Provincialen Raed, waervan wy in de laetste afleveringen een breedvoerig uittreksel afkondigden, is niet zonder gevolg gebleven. Voor eerst is door den Heer Gouverneur aen de gemeentebesturen een brief uitgevaerdigd, welken wy hier in zyn geheel mededeelen.

Myneheeren,

Ik heb de eer u aen den voet van den tegenwoordigen omzendbrief de beslissingen betrekkelyk de vlaemsche tael, door den provincialen Raed, in zyne zittingen van 17 july 1840 en 19 july 1850 genomen, mede te deelen.
Ik verzoek u, Myneheeren, er in zyne eerste zitting kennis van te geven aen den Raed uwer gemeente, hem herinnerende dat het hem vry staet de tael welke hy verkiest, te gebruiken, zoowel in de mondelyksche verhandelingen als in de opstelling zyner beraedslagingen, als ook in de briefwisseling der gemeente.
Gelieft, Myneheeren, die vergadering uit te noodigen te doen kennen:
1o Of zy verlangt dat alle de geschriften der gemeente in het vlaemsch of in het fransch gehouden worden;
2o Welke dier twee talen zy verlangt te zien aennemen door de hoogere overheden, in hunne officiele betrekkingen met de gemeente.
Gy zult zorg dragen, Myneheeren, my die beraedslaging, ten laetste vóór den 15 november, door tusschenkomst van den arrondissements-kommissaris te doen geworden.
In 1840, heeft de provinciale Raed den wensch geuit dat, in het vervolg, het staetsbestuer, in deze provincie tot ambten welker titularissen in regtstreeksche betrekking waren met het publiek, slechts zou benoemen persoonen, de vlaemsche tael sprekende.
De provinciale Raed, den 19 july 1850 besluit hebbende, dat die wensch aen het staetsbestuer zou hernieuwd worden, verzoek ik u, Myneheeren, de bestendige deputatie in staet te stellen de uitvoering van die beslissing te verzekeren, met my binnen eenen korten uitstel, op de gewoone wyze van administratieve briefwisseling, te doen geworden, de lyst der ambtenaren en bedienden van den staet in uwe gemeente verblyvende, en welke het vlaemsch niet goed genoeg zouden spreken om zich door de inwooners te doen verstaen.

{==48==} {>>pagina-aanduiding<<}

By het overlezen van dit stuk begrypt men gemakkelyk dat de inzichten in dezen circulair van den Heer Gouverneur vervat, verre zyn van afdoende te wezen en de vrienden der vlaemsche belangen niet geheel kunnen bevredigen. Ook zyn er reeds menigvuldige aenmerkingen opgemaekt waervan wy die uit het Handelsblad zoo belangryk achten dat wy ze hier overschryven

‘Het staet vry, de onderhandelingen en briefwisselingen te doen in de tael die men goedvindt, dit weet iedereen; maer van deze vryheid is juist het schandelykste misbruik gemaekt; want men heeft niet altyd berekend of men van weêrskanten de beide talen wel magtig was. Vele beambten van het gouvernement krygen of geven zich zoo al wat eene fransche educatie, en hanteeren dikwils, of uit gemak of uit een dom vooroordeel, de fransche tael. De eenvoudige burgemeesters die dit zien, denken zich er naer te moeten schikken, en zie daer een begin aen die dikwils knoei-administraties.
De circulair van den Heere Gouverneur vermeldt dat men opgeven moet, welk besluit de Raed neemt in wat aengaet het gebruik der talen, en welk der twee talen hy verlangt te zien aennemen door de hoogere overheden in hunne officiele betrekkingen met de gemeente.
Dit alles is zeer wel; doch het ware gemakkelyker en meer afdoende geweest voor de hoogere overheden, die toch volgens besluit, beide talen moeten magtig zyn, zulks naer de meerderheid te schikken. Waerom in de hoogere administratie dat nieuwe soort van babel stichten, voor eenige uitzonderingen? Het geheel zal er niet te beter om marcheren. De gemeenten zullen de vlaemsche tael aennemen; weinige zullen hiervan uitgezonderd zyn; slechts die welligt, waer eenig aristocraet de fonctie van burgemeester bekleedt, en die denkt dat het licht nog niet verder dringen mag, dan de muren zyner wooning; overigens zullen de Kempenlanders gelukkig zyn, eene schikking te zien nemen, welke hen ten minste eens regtstreeks met het provinciael bestuer in betrekking stelt.’

{==49==} {>>pagina-aanduiding<<}

Deze waerheden door het Handelsblad voorgedragen, zal ieder instemmen en om de Gemeentebesturen tot de bevrediging der vlaemschsprekende bewooners onzer provincie meer en meer aen te sporen, hebben de twee byzonderste litterarische maetschappyen van Antwerpen de volgende brieven aen de Gemeentebesturen gezonden.





De Rederykkamer de Olyftak, aen de heeren Burgemeesters, Schepenen en Gemeenteraden der provincie Antwerpen.

Myneheeren,

By omzendbrief van den heer Gouverneur der provincie Antwerpen, zyn u de besluiten bekend gemaekt, aengaende het gebruik der vlaemsche tael in uwe administratieve betrekkingen. De heer Gouverneur stelt aen den gemeenteraed de vragen voor: 1o of hy verlangt, dat de geschriften der gemeente in het Vlaemsch of in het Fransch gehouden worden; 2o welke dier twee talen hy verlangt te zien aennemen, door de hoogere overheden, in hunne officieele betrekkingen met de gemeenten; 3o vraegt de heer Gouverneur eene opgave van de ambtenaers in de vlaemsche gewesten, welke niet voldoende Vlaemsch zouden kunnen, om zich door de inwooners te doen verstaen.
Wy gelooven, Myneheeren, dat het onze pligt is, als letterkundig en vlaemsch lichaem, op dit gewigtig oogenblik de stem te verheffen, ter behartiging van die nationale regten, welke sedert zoo langen tyd aen eenen verkeerden en nadeeligen invloed werden opgeofferd; wy gelooven het regt te hebben, onze bemerkingen in het midden te brengen voor eene zaek, welke geen persoonlyk, maer een algemeen belang geworden is.
De taelkwestie beweegt zich niet meer in eenen kleinen omtrek van liefhebbery; - neen, zy bevat het geheele toekomstige vaderland in zich; zy is de zaek der beschaving, de zaek van volksbestaen, de zaek van het behoud onzer voorvaderlyke zeden, die meer en meer onder den verderfelyken invloed van den vreemde verloren gaen. De tael alleen, waeraen het karakter van een volk zich nauw verbindt, is de sterke dam, welken men tegen dien stroom van bedorvenheid kan opwerpen. Zy is de ware vryheidsboom van een volk.
Niet alleen in het zedelyke, Myneheeren, maer in het stoffelyke, is de tael een magtig middel van welvaert en bloei. Hoe wilt gy, zonder haer, den landbouwer, den nyveraer onderrigten van hetgeen hy noodig heeft, ter verbetering van zynen toestand? Hoe wilt gy, zonder haer, den dorpeling bekend maken met de wetten en besluiten van het land? Hoe wilt gy hem achting en liefde inboezemen voor zyn vaderland, indien hy nooit gelegenheid heeft het weldadige van deszelfs regering te waerdeeren?

{==50==} {>>pagina-aanduiding<<}

Verheven dus is de zaek der moedertael, en hy, die haren voortgang zou verhinderen, kan te regt gebrandmerkt worden als de vyand van den geboortegrond. - Zoo heilig is dit vraegpunt!
By den omzendbrief van den heer Gouverneur verheffen wy onze stem, tot dankbetuiging aen hen, die moedig het eigen Vlaemsch, boven het vreemde Fransch zullen verkiezen; ter overtuiging van hen, die zouden wankelen in in hun besluit; die, óf uit vooroordeel, óf uit behaegzucht, naer eene tael overhellen, wier overwigt op onze vlaemsche bevolking de noodlottigste gevolgen hebben kan; want zy leidt naer de vernedering, naer de verslaving onzer landgenooten, terwyl Waelsch-Belgie in bloei en beschaving vooruitstreeft.
Myneheeren, geen persoonlyk belang moge ons bezielen; gy zoudt, indien gy strydig waert aen den natuerlyken loop van zaken, u schuldig maken aen eene verantwoordelykheid, welke eenmael - wy durven het luidop zeggen - het volksbestaen in Belgie in gevaer brengen zou. De onbeschaefdheid, waerin men de vlaemsche provinciën dompelt, kan niet anders dan armoede, en armoede niet anders dan maetschappelyke schokken te weeg brengen. Aen u die toekomst te helpen verhoeden!
De regtstreeksche verstaenbare betrekking, Myneheeren, van de gemeente met haer bestuer, van dit laetste met het provinciael en hoofd-gouvernement, is eene noodwendigheid, wier geest de Constitutie begrepen heeft, toen zy de twee talen magtigde. Zonder die verstaenbare betrekking kan men in eene gemeente voor het belang van allen niet zorgen. En waerom zou men het voordeel verstooten, om het nadeel aen te hangen? Is het al niet beleedigend en vernederend genoeg, dat men zulk eene vraeg aen eene vlaemsche provincie durft rigten, alsof wy alles verloren hadden, tot de waerde van mensch toe? Denkt gy, Myneheeren, dat men zulk een circulair in de waelsche provinciën zou durven zenden? Voorzeker zouden deze hetzelve spottend ter zyde werpen, zonder zich een antwoord te gewaerdigen. En zouden wy, trotsch op een eigen vaderland, wy, die het drie-vierde der bevolking uitmaken - zouden wy minder eigenwaerde hebben dan de waelsche landgenoot? - Die gedachte alleen zou ons met schaemte vervullen.
Daerenboven, Myneheeren, dat men zich zelven eens afvrage, of men het regt wel heeft, om het Fransch aen te nemen, dewyl het grootelyks te betwyfelen is, of de opvolgende gemeenteraed, de archieven in die tael wel zullen verstaen. Bedenkt u wel: dit punt is hoogst gewigtig.
Een derde belang, Myneheeren, is de opgave van 's lands ambtenaers in onze provincie, die geene andere tael dan de fransche magtig zyn, en die dus in de vlaemsche gewesten geene plaets zouden mogen bedienen. Nog eens, zou het gouvernement eenen Vlaming, die geene andere tael spreekt dan de zyne, in de waelsche gewesten durven zenden? Waerom misbruikt men dan de lydzaemheid van den Vlaming? Waerom geeft men hem aldus telkens eenen kaekslag, als om hem zyne, zoo geheeten, onkunde, te verwyten? - De Wael heeft zyn gevoel van eigenwaerde; de Vlaming, door zyne geschiedenis alleen, moet dit tiendubbel bezitten. Het zal daerenboven een nieuwe stap zyn tegen de indringing van al wat Fransch is, en tegen de gedurige verstooting, tot in de geringste ambten toe, van al wat Vlaemsch is.

{==51==} {>>pagina-aanduiding<<}

Myneheeren, wy gelooven niet, dat vleitael noch bedreiging, van wie het ook zyn moge, u de zaek des volks zal kunnen doen miskennen. Gy zyt mannen van eer, en wilt dien eigendom heilig bewaren. Uw gevoel moet eenstemmig zyn met het onze; want wy allen zyn kinderen van het eene nederduitsche vaderland; allen hebben wy, in die heilige moedertael, de eerste beginsels van God en menschenliefde ingezogen; in die tael verheffen wy mannelyk en krachtig onze stem, by het verheerlyken van eigene deugd, eigene zeden, eigene helden; dat die tael dan ook het dierbare pand zy, hetwelk geweld noch kuipery ons kunne ontnemen. Uwe stemmen hebben zich by duizenden, met geestdrift en nadruk, tydens de wet op het middelbaer onderwys, voor het Vlaemsch verheven; toont nu, dat gy uwe regten weet te handhaven; bekrachtigt de edelmoedige woorden van de heeren Gheysens, Keyzers, Van Ostaeyen, Wouters, Van Hove, Heylen, Goris, Dierckx, en zoo vele andere, die hier, in onze Scheldestad, de belangen onzer vlaemsche broeders, zoo warm, en met zooveel goedkeuring hebben verdedigd.
By alles wat u heilig is!
Ontvangt, Myneheeren, onzen broederlyken handdruk, ten teeken van bondgenootschap voor het nederduitsche vaderland.

Antwerpen, 12 october 1850.

Namens het Bestuer en de Leden des OLYFTAKS:

De 1e Secretaris,
a. snieders, jr.
De 1e Voorzitter,
j.f.c. verspreeuwen.






De Maetschappy voor Tael en Kunst van Antwerpen, aen de heeren Burgemeesters en Gemeenteraden der provincie.

Myne Heeren,

De heer Gouverneur der provincie heeft u eenige vragen ter beantwoordiging voorgesteld, aengaende het ambtelyk gebruik der vlaemsche tael in de betrekkingen der Gemeentebesturen met de overheden, namelyk:
1o Of uw Gemeenteraed verlangt dat de geschriften der gemeente in het fransch of in het vlaemsch gehouden worden?
2o Welke dier twee talen hy wenscht te zien aennemen door de overheden, in hunne betrekkingen met de gemeentebesturen.
3o Er wordt u insgelyks een lyst gevraegd van de ambtenaren en bedienden in onze provincie, die onze moedertael niet genoegzaem magtig zyn om zich door de inwoooners te doen verstaen.
Waerschynlyk, myne heeren, hebt gy reeds den zoo vurigen als welsprekenden oproep ontvangen, dien de Rederykkamer De Olyftak tot u heeft gerigt. Gewis

{==52==} {>>pagina-aanduiding<<}
deze oproep bevat krachtige redenen genoeg om indruk op uwe gemoederen uit te oefenen, en u te doen gevoelen wat uwe pligten, als Vlaming en als burger van u eischen; maer in zulk plegtig en beslissend oogenblik is het niet te veel, dat alle vrienden onzer schoone en te lang miskende moedertael de stem verheffen om u te bidden, u te bezweeren, dat gy dit mael de gelegenheid niet ontsnappen laet om eene nationale regtvaerdigheid te plegen, en te toonen dat de bevolking onzer provincie nog een diep gevoel van eigen waerde bezit, en de slaverny verwerpt onder welke vorm dezelve zich ook moge aenbieden.
Onze moedertael, myne heeren, is sedert twintig jaer miskend en verdrukt geworden. De gevolgen dezer verdrukking zyn voor het vlaemsche volk allernoodlottigst geweest. Het spreekt van zelven, dat eene natie, die van het volledig gebruik harer moedertael beroofd blyft, de eenige bron van beschaving en van onderwys moet missen, aen welke zy putten kan: onze tegenwoordige toestand bewyst het genoegzaem.
Terwyl men in alle landen de Nyverheid, den Landbouw en de Ambachten tot eene hooge volmaektheid opvoert; terwyl in alle landen het doelmatig onderwys en het licht der nuttige wetenschappen tot in den diepsten schoot des volks doordringen, ziet men onder dit opzicht geenen vooruitgang onder onze mindere klassen. - Ja, toen over weinige jaren de hongersnood zoo schrikkelyk in Vlaenderen woedde, ging er eene stem uit Europa op, die zegde dat gebrek aen beschaving, aen volksopvoeding en aen voortgang den yselyken geesel over het vlaemsch vaderland geroepen had.
Indien dit verwyt maer eenigzins gegrond is, waerom gebrek aen beschaving in een land als Vlaenderen, waer licht en leven in overvloed voorhanden zyn? Omdat het volk het vruchtbaer gebruik zyner moedertael mist; omdat, door de onbegrypelyke handelwys der overheden en der gestichten die het Fransch bezigen, onze moedertael van alle openbare aenmoediging verstoken blyft, en er diensvolgens geene boeken tot volksbeschaving of tot doelmatige volksopvoeding kunnen worden uitgegeven; omdat de vlaemsche burger, de vlaemsche landbouwer of ambachtsman, uit de gemeenschap der geesten blyft gesloten en tot eene slafelyke onwetendbeid is veroordeeld; omdat een vlaemsch burger, in zyn eigen land, minder in het openbaer leven der natie kan deel nemen dan een vreemdeling, dewyl alles in eene tael geschiedt die hy niet verstaet.
Zoo doende bereidt men ons vaderland eene hachelyke toekomst; want het is onfeilbaer dat indien men nog langer doof bleef voor de stem der pligt en der eerlykheid, men welhaest in de nederduitsche gewesten twee klassen van menschen zou hebben gemaekt, twee casten, tusschen welke voor eeuwig een afgrond van haet en yverzucht zou ontstaen. De eene, betrekkelyk klein in getal, die fransch zou kunnen, en alle ambten, alle eereposten, alle bedieningen, alle de vruchten van den nationalen arbeid, voor zichzelven zou behouden; - die alleen in het openbaer leven zou deelen, alleen de wetenschap zou bezitten en alleen over de natie zou heerschen, als een overwinnaersgeslacht in de middeleeuwen. Het andere deel, het gansche handeldryvend en werkend gedeelte der natie, zou van alle beschaving verstoken blyven; het zou voortkruipen in onwetendheid; ambachten, landbouw en nyverheid laten verachteren, in

{==53==} {>>pagina-aanduiding<<}
domheid vervallen en, als een hoop beklagenswaerdige verworpelingen, door zyne broeders worden beheerscht en verdrukt.
Zy weten niet, de verdwaelde franschgezinden, welk lot zy ons vaderland voorbereiden; zy beseffen niet wat haet zy stichten, welke schreeuwende onregtvaerdigheid zy plegen, met eene gansche natie, met millioenen hunner arbeidende broeders, tot onbekwaemheid en tot duisternis te doemen...
By deze algemeene redenen zouden wy er vele anderen kunnen voegen om u, myne heeren, voor oogen te leggen hoe noodlottig, hoe schandelyk, de miskenning onzer moedertael is. Wy spreken niet van Tribunalen, waer het heiligste regt, het regt om in zyne eigene tael voor de justicie te staen, den vlaemschen burger is ontzegd; wy spreken niet van de onbekwaemheid om zich volgens de mate zyns verstands te verheffen, waermede men den zoon des landbouwers en des werkmans zoo onregtvaerdig slaet; wy zwygen ook over het innemen van ambten en bedieningen door vreemdelingen....
Beschouwen wy het vraegpunt in zyne onmiddelyke toepassing op de Gemeentebesturen. In de Gemeenten ten platten lande zyn de meeste leden des Raeds de fransche tael onmagtig; deze groote meerderheid bestaet uit arbeidende burgers of landbouwers, mannen van diepe ondervinding en van wys beleid, die de belangen der Gemeente in den grond kennen. Evenwel, daer de stukken van hoogerhand toegezonden in de fransche tael zyn opgesteld, is het hun onmogelyk, door zich zelven eene zaek of een voorstel met kennis te onderzoeken. In de meeste gevallen moeten zy zich vergenoegen met eene oppervlakkige uitlegging, of met hetgeen de sekretaris of eenig ander franschsprekend lid hun ervan gelieft mede te deelen. Aldus worden de bezadigste en wysste mannen des Raeds, reeds op voorhand, onder eenen toon van verstandelyke minderheid neêrgedrukt, en kunnen hunne ondervinding, hunne ervarenheid niet tot nut der Gemeente besteden, dewyl zy nooit volmaektelyk over de vraegpunten zyn ingelicht. Men stelle alle eigenliefde ter zyde, en men zegge, of het niet waer is dat in onze Gemeenteraden de leden meesttyds worden beheerscht door eenen of meer hunner ambtgenooten, die op de kennis der fransche tael steunen om eenen onweêrstaenbaren invloed uit te oefenen? Of het niet waer is dat de verstandigste en ondervindingrykste mannen zwygen onder den druk van dien invloed?
Hier is het even als in het Land zelf gesteld. Men versmaedt het licht dat zich door de moedertael openbaren wil; men stelt achtingswaerdige en ervaren burgers in eenen staet van zedelyke onmondigheid; door eene belachelyke en verderfelyke waen gedreven, doet men, in eenen vlaemschen Gemeenteraed, eene tael hooren die der meerderheid vreemd is en waervan het gebruik ons vernedert.
Men vraegt u heden, myne heeren, welke tael gy ambtelyk wenscht gebruikt te zien. Het antwoord op zulke vraeg zou in geen land op aerde anders zyn dan: de Moedertael!
Maer wy, afstammelingen van De Coninck en Breydel, van Artevelde en van Rubens, wy schynen reeds genoeg van onze roemryke vaderen verbasterd om daerover in twyfel te kunnen zyn. Maer men bedriegt zich! Wie van u zou

{==54==} {>>pagina-aanduiding<<}
willen antwoorden, dat hy zyne moedertael en zynen naem verloochent om eene vreemde tael aen zyne onderhoorigen op te dringen? ô, Niemand! al sprak het gevoel van menschelyke waerde en van eigen grootschheid niet meer in onze boezems, dan zou de stem des gewetens en der pligt ons nog toeroepen wat ons te doen staet.
Heeft de laetste ambtelyke volksoptelling niet bewezen, dat de groote meerderheid onzér natie verklaerd Vlaemsch te zyn en Vlaemsch te willen blyven? En zyt gy, gekozenen des volks, niet zyne natuerlyke stem, die spreekt volgens zynen wil en wensch?
Raedpleegt een voor een de inwooners uwer Gemeente; waerschynlyk verklaert zich geen enkele voor het gebruik der fransche tael. Dit wetende, zoudt gy uwe burgerlyke zending verzaken, uw land belasteren en uwe onderhoorigen in hunne dierbaerste belangen verraden, - zoo gy, door eene onvaderlandsche beslissing, eene andere tael aenvaerdde dan die welke God en onze vaderen ons hebben geschonken om onzen geest te verryken, onze vermogens te ontwikkelen en onze zeden te bewaren.
Het doet ons pyn, myne heeren, tot u, onze broeders, op dien toon te moeten spreken; het grieft ons diep, zelfs te moeten veronderstellen dat een enkele onder u, in staet zou kunnen zyn om zyne afkomst te verloochenen en eene andere tael te aenvaerden dan die welke zyne moeder by de wiege reeds hem leerde stamelen.
Maer wy troosten ons in de gedachte dat geen enkele Gemeenteraed deze onze vrees zal regtvaerdigen. Neen, myne heeren, de tyd van onzen ondergang als zelfstandigen volksstam is nog niet verschenen; nog niet is het oude bloed der vlaemsche helden in onze aderen verdorven. Uit elke stad, uit elk dorp van Vlaenderen ryzen magtige stemmen in de hoogte, om tael, roem en regtvaerdigheid terug te eischen; overal sluiten uitgelezene mannen zich onzer nationale beweging aen; men gevoelt eindelyk dat de wederherleving van den vlaemschen stam met snelle stappen nadert; dat de regtvaerdigheid welhaest, zonder geweld, de verdrukking zal vervangen, en dat onze vreedzame stryd, door Gods zegen vergezeld, onfeilbaer zegepralen moet!
Aen u, Gemeentebesturen onzer provincie, wordt nu het middel ter hand gegeven om uw vaderland eene onschatbare weldaed te bewyzen en de zegeprael van het regt te bespoedigen. Geeft aen andere provinciën het voorbeeld van wysheid en mannelyke waerdigheid. Verwerpt het gebruik eener vreemde spraek en verdedigt uwe schoone moedertael, als een heilig erfdeel des voorgeslachts, als de stemme u door God zelven ter bewaring toevertrouwd. Vlaemsch Belgie houdt het oog op u gerigt; blyft niet te kort aen uwe gewigtige zending. Dat uwe beslissing uwe broederen, het volk, de toekomst wyze als een have van regtvaerdigheid, van beschaving en van licht!

Antwerpen, den 16 October.

Namens de Maetschappy VOOR TAEL EN KUNST:

de sekretaris,
J. VERMETTEN.
de voorzitter,
F. MATTHYSSENS.





{==55==} {>>pagina-aanduiding<<}

Kunst- en letternieuws.

Er is in Antwerpen, eene nieuwe vlaemsche maetschappy opgerigt, onder den titel van de Eikenkroon. Het doel van dit gezelschap is de verdediging, de behartiging van alle kunst- en volksbelangen; de verbroedering van die, welke zich aen de schoone kunsten, aen de vlaemsche beschaving en veredeling des volks toewyden.
- De rederykkamer de Olyftak, is door het centrael comité van Noord-Nederland, benoemd tot centrael comité voor Belgie, ter oprigting van het Tollensfonds. De commissie van den Olyftak bestaet uit de heeren Cenie, consul-generael van Nederland; X. Gheysens, lid van de provinciale en gemeente raden; baron Osy, volksvertegenwoordiger; N. De Keyser, kunstschilder; Deliagre, F. Geelhand, Ch. Loyaerts, ridders van den nederlandschen leeuw; Verspreeuwen, voorzitter des Olyftaks, en Van Kerckhoven, letterkundige. De heer Cenie is voorzitter en de heer Verspreeuwen is geheimschryver der commissie benoemd.
- Het litterarische genootschap, voor Tael- en Kunst, heeft zondag 27 october laetstleden, eene openbare zitting gehouden, die eene groote menigte volks in zyn gewoon lokael vergaderd heeft, en die zeer luisterryk is geweest.
De zitting werd geopend en gesloten door een koor, welken de zangleden der maetschappy met zeldzame juistheid hebben uitgevoerd.
Dr Matthyssens, voorzitter, heeft in eene korte doch kernachtige redevoering de vooruitgang en het doel der maetschappy doen kennen. De voordragt van den heere voorzitter is gemakkelyk, klaer en vol vastheid.
De heer Lambert Van Ryswyck, broeder van den overleden volksdichter, heeft een dichtstuk voorgelezen ten titel voerende: Judith of de belegering van Bethulie.
Het stuk heeft den aenhoorderen wel bevallen, en heeft aenhoudend hunne lachspieren in werking gehouden.
De heer Conscience, droeg een fragment voor uit een nieuw roman, genaemd: de Arme Edelman. Het publiek heeft met het grootste belang dit begin van het nieuw litterarisch gewrocht van onzen beroemden medewerker aenhoord. Menigmael kwam een traen het oog der tegenwoordigen persoonen bevochtigen.
Het stuk van den heer Vleeschouwer, heeft van het begin tot het einde den gulhartigsten lach verwekt. Wy kunnen den inhoud der redevoering des heeren Vleeschouwer, niet ontleden; meer dan een half uer hooren wy dien redenaer spreken; hy begon met te verklaren, dat de maetschappy hem verzocht had op hare zitting een stuk voor te dragen, toonde het publiek aen wat een spreker noodig heeft te kennen, om eene goede redevoering uit te spreken, en eindigde met te verklaren dat, daer hy van die kennis ontbloot was, het hem onmogelyk zou geweest zyn aen het verzoek der maetschappy te voldoen. Dit stuk is eene fyne satyre, van het begin tot het einde doorspekt met de geestigste zetten, zoo als de heer Vleeschouwer, alleen misschien in Vlaemsch-Belgie in staet is op zyne gekende hem eigenaerdige wyze voor te dragen.

{==56==} {>>pagina-aanduiding<<}

Thans was het de beurt aen onzen medewerker den gunstig bekenden dichter Jan Van Beers. De Bloeme uit het Volk, was het stuk dat hy voor dien avond bestemd had. Zeggen dat het publiek en wel in zonderheid de dames met gespannen aendacht naer de verhevene poëzy des jongen gevoelvollen dichters luisterden, is voorwaer niets dan beneden de waerheid blyven. Een drymael herhaeld handgeklap is daer van het sprekend bewys. Menige juffer liet zich by het heengaen de woorden ontvallen: de bloem uit het volk is de schoonste bloem uit den geurigen krans die Tael- en Kunst ons dezen avond aenbood.
Deze verschillige voordragten werden aengenaem door de yverige leden der zangafdeeling afgewisseld.
De heer J. Mertens, zong met groote juistheid eene lieve romance, de Bloempjes by den Stroom, en de heeren D. Weiser en Bertels deden zich regtmatig in het schoone duo Artevelde en zyn zoon, door het publiek toejuichen.
Een instrumentael trio voor piano, vedel en violoncelle, uitgevoerd door de heeren P. Gevers, Vander Plasche en L. Van Dyck, verwierp de goedkeuring van al de aenwezigen. Ten slotte, de avond van 27 october getuigt dat Tael- en Kunst in haren schoot alle middelen bezit, die vereischt worden om hare stadgenooten een luisterryk avondfeest aentebieden. Wy hopen dat deze reeds zoo gunstig bekende maetschappy ons al spoedig tot het bywoonen van een nieuw feest uitnoodigen zal. Immers zulke feesten maken den gunstigsten indruk op de gemoederen des volks; Tael- en Kunst begrypt dit het best door het steeds aengroeijend getal harer leden.
- De dichter Tollens heeft aen vrouwe Van Ackere, onze ook in Holland hooggeschatte dichteres, een vleijenden brief geschreven over haren laetstverschenen dichtbundel de Avondlamp. Het behoort aen mannen als Tollens, die mede verzen schreef door het haetlyk cyfer heen, eene handeldryvende vrouw, die zich tot den eersten rang onder de nederlandsche dichters verheft, te huldigen en aen te wakkeren.
- Uitslag van den kunststryd te Brugge, op den 29 september 1850. - Dichtkunde: Eenige prys, aen den heer Stroobant, te Brussel. - Proza. Eenige prys, aen den heer Stallaert, te Brussel. - Opstel eener alleenspraek. Eenige prys, aen voorgemelden heer Stroobant.
Tooneelkunde. - Deftige uitgalming. 1e klas: 1e prys, aen den heer Merckaert, te Gerardsbergen; 2e prys, aen de heeren B. De Vriendt en Fr. Lafontaine, beiden van Gent. - 2e klas: 1e prys, aen den heer De Keyser, te Ronsse; 2e prys, aen den heer Van Gysegem, te Lokeren. - Boertige uitgalming. Eenige klas: 1e prys, aen voorgemelden heer De Vriendt; 2e prys, aen den heer M. De Mey, van Gent; 3e prys, aen den heer J. Van Impe, te Ninove.
- Het Vlaemsch Comiteit en het bestuer van het Nederduitsch Taelverbond te Brussel, hebben aen alle de vlaemsche maetschappyen eenen omzendbrief gestuerd om haer te verzoeken een rouwadres aen Zyne Majesteit den Koning in te dienen, ter gelegenheid van het overlyden van Hare Majesteit de Koningin. Verscheidene genootschappen hebben terstond aen dit verzoek beantwoord.
(De verschenen en aengekondigde werken zullen in de aenstaende afl. gegeven worden.)






{==57==} {>>pagina-aanduiding<<}

Ridder van Ruysbrouck, door P. van Delen.


(Vervolg en slot.)

III.

Even als de bange reiziger door een vervaerlyk orkaen op de baen overvallen, geheel zynen moed herleven voelt, wen er een enkele lichtstrael door den zwart bewolkten hemel dringt, zoo ook is de ongelukkige, boven wiens hoofd het onweder des rampspoeds samengetrokken is; hy hoopt en vertrouwt, wanneer de minste schyn, de minste schaduwe van zachter lot zich aen den gezichteinder zyns geestes vertoont.
Wat in den kerker de samenspraek des gevangenen met den jongen Aymon Van Ruysbrouck zoo plotseling afgebroken had, deed dan ook in dezes gemoed eene zoete hope ontstaen.
Daer hy meer vertrouwen dan zyn vriend bezat, had hy dezes duister voorgevoel niet gedeeld, maer had zelfs in eene zoo ongewoone zaek het voorteeken eener naderende lotverwisseling meenen te ontdekken. Evenwel scheen wederom die schoone hoop zich niet te zullen verwezenlyken; want reeds waren er eenige dagen verloopen die niets hadden te weeg gebragt; de gevangene verbleef nog altyd in den kerker. Dus moest het aen alle kanten in den geest des jongelings zoo duister als voorheen blyven, daer hy ook van de maegd, van zyne beminde Maria, niets had kunnen vernemen. Nogtans hoe onverpoosd het hem ook ongunstig bleef, verkreeg hy evenwel meer kalmte en gerustheid in het hart, en ofschoon

{==58==} {>>pagina-aanduiding<<}
uit het paradys des onoverglansten voorspoeds gedaeld, had hy, na veel moeite, wel is waer, toch eindelyk zich aen het ellendige aerdsche leeren gewennen.
Eenen dag dat het schoon en helder weder was, had hy de stadmuren verlaten en, onverschillig voortstappend in de baen die hy op zyne wandelingen de gewoonte had te volgen, was hy allengskens tot voor het slot van Van Moerkerke gekomen. Telkens dat hy deze plaets betrad, leed hy wel by het gezicht van den ontroofden eigendom eens waerden vriends, maer toch kleefden er duerbare herinneringen aen dezen grond. Zyn vader die in den huiselyken kring zoo dikwils zyne ridderbedryven vergat, had zoo veel van zyne kindschheid verhaeld die hy grootendeels met Walter hier had doorgebragt. Schier elk voorwerp riep Aymon eene geschiedenis te binnen die hem by winteravonden by den warmen haerd verteld was, en die hy des te beter onthouden had daer zy hem steeds de zoete jaren van kinderweelde en ongestoorde vreugde voor het oog had geschilderd. Peinzend was hy alzoo door gras en heesters heen aen den achterkant des kasteels gekomen waer een oude toren als een bolwerk zich tusschen den vestingmuer verhief. Dit gebouw, dat steeds tot gevangenis had gediend en dat uit hoofde zyner eerste bestemming een angstwekkend voorkomen aen de naburige landbewooners opleverde, boeide door een onbegrepen gevoel zoodanig zyne aendacht, dat hy op den grond ging zitten met de hope van zich door de overweging het raedsel van zulke zonderlinge belangstelling te verklaren.
Was het dan waer, gelyk men het in den omtrek algemeen beweerde, dat dit gebouw thans aen bovenaerdsche magten overgeleverd was? Luisterend, naderend en nog luisterend hoorde hy klaer en klarer de klanken eener klagende stemme die, door eene magtigere onderdrukt, hem een slagtoffer en eenen beul voor oogen bragt. Maer hoe zal hy anders dan in de begrippen des volks zich zulke zaek verklaren? De tegenwoordige heer had zelf de moordtuigen zyner voorzaten door het volk doen verbranden; hy was het toch niet die zyn behagen in iemand te martelen vinden kon. Uit ingeboren gevoel in verontwaerdiging opspringend stapte

{==59==} {>>pagina-aanduiding<<}
Aymon niet zonder levensgevaer door lisch en onkruid, waer mede de breede vestinggracht bewassen was, en zonder iets te duchten, wilde hy gaen zien wie hier de verdrukker, wie hier het slagtoffer kon zyn! Tusschen de gewassen die den grond bedekten, waren er eenige door den tyd stevig tot boomen opgegroeid. De jongeling, de plaetsen nader bezichtigd hebbende, nam het aen eene linde te beklimmen, die digt by den toren zich verhief en waervan de kruin niet verre van een betralied luchtgat verwyderd bleef. Uit die opening scheen hem dat de klagende stemme geklonken had. Hy beklom den boom en slechts weinige oogenblikken zat hy er in of hy hoorde eenen spottenden lach.
- Ha! zoo is het dat ik het verlang, - sprak nu eene nydige stem, - uw lyden is my een balsem aen het hart! Indien ik u, na u verscheurd en u het hoofd verbryzeld te hebben, tot het leven weder roepen kon, zoudt gy duizend martelingen ondergaen! En toch vermaledyde! zouden duizend dooden my niet wedergeven wat gy my hebt ontroofd!.. Ha! gy hadt my het geluk kunnen wedergeven, zoo uw hatelyke hoogmoed u niet verdorven had! Gy hebt gewild dat myn leven eene marteling ware, welnu, het uwe zy eene verdoemnis! O mogt zy slechts langdurig zyn!........
Na eene pooze stilte hernam de stem:
- Edelvrouw Van Moerkerke! dit is immers de naem dien gy verlangt?...... Weet gy nog wel wat schandige straf uw echtgenoot onderging? Ik lach nog by de schrikkelyke folteringen die ik hem zag lyden! Gy, gy zyt ook moeder geweest, edelvrouw! uw kind heeft smart op smart geproefd; dit ook is gemarteld, gepynigd, door de volkswoede verscheurd geworden!... ha! ha! ha!...
Toch eindelyk brak er wederom eene gevoelige snaer in het van een gereten hart der gevangene, want eene bittere weeklagt ging met dit akelig schaterlachen gepaerd!
- Nu, vrouwe, laet ik u alleen. Gebruik de spyzen die ik u breng om uw hatelyk leven te verlengen: ik heb ze met inzicht sterk en krachtig bereid; en zoo myne woorden u het hart hebben kunnen bezeeren, dat dan de duivel gezegend zy die ze my ingesproken heeft!

{==60==} {>>pagina-aanduiding<<}

En na deze woorden hoorde Aymon eene zware deur hevig toeslaen en het geluid somber en dompig in den hollen kerker wedergalmen!
O het was hem te veel! In zyne woede zou de jonge Van Ruysbrouck den onmensch die reeds de grendels der gevangenis toeschoof den dood toegeroepen en oogenblikkelyk aen zyne oogen zich gaen vertoond hebben zoo de voorzichtigheid niet in eens zyne razerny beteugeld hadde. Zachtjens liet hy zich nederglyden achter den hofmuer.
Eindelyk was zy dan gevonden de geliefde echtgenoote zyns vriends, die oorzaek van zoo veel lyden en verdriet. Na twintig jaren navorsching en hooploos zoeken was dan de kerker ontdekt waer zy denkelyk gedurende al dien tyd, ten prooi gegeven was geweest aen den onmenschelyken barbaer! Aymon dacht, terwyl de tranen van medegevoel hem in de oogen glinsterden: nu zeker heeft eene zoo yselyke marteling haer niet alleen van alle gezondheid beroofd; maer de angel der smarte zal haer evenveel den geest hebben getroffen; denkelyk is zy thans zinneloos, de arme goede vriendinne van mynen braven Walter!...
Doch aen zyne pynlyke aendoening lucht gevende, vaegde hy de tranen van zyne wangen en sprak, den blik ten hemel gestuerd:
- Heer, ik weet dat ik een zondaer ben; de ongelukken die over my zyn nedergestort, heb ik ten volle verdiend; maer ontvang heden de belofte eens armen boetelings die niets betracht dan zich met u te verzoenen! Nimmer nog zal ik slapen of eenig voedsel gebruiken voor dat ik dit onschuldig slagtoffer heb verlost van onder de klauwen des giers die het verplet!
Van deze gedachten doordrongen zette hy zich neder op den grond om den avond te verbeiden. Wanneer de duisternis genoeg gevallen was, klom hy weder in de linde en, zich in de kruin plaetsende, deed hy ze door eigene zwaerte zoo lang heen en weêr wippen tot dat hy het traliewerk des vensters vatten kon. Met de andere hand en de voeten zich krachtig aen den boom vasthoudende, bragt hy het aengezicht vooruit en riep met half luide stem in het gevang:
- Vrouwe Van Moerkerke!

{==61==} {>>pagina-aanduiding<<}

Hy luisterde, maer geen antwoord liet zich hooren en hy riep op nieuw:
- Vrouwe Van Moerkerke!...... ik bezweer u, antwoord my! Ik ben een vriend die u verlossen zal...... Spreek, dat door uw stilzwygen myne poogingen niet ten onnutte worden gemaekt!
Doch wederom klonk de stem als in een graf, de jongeling zuchtte moedeloos.
- Vrouwe, - riep hy na eene pooze stilte, - herinnert gy u den naem van Van Ruysbrouck niet?
- Van Ruysbrouck! - sprak nu eene doffe bevende stem in den kerker.
- De boezemvriend van uwen echtgenoot - fluisterde Aymon.
- Zyn broeder! - riep de vrouw.
- Kom nader, edelvrouw, het is de zoon van Van Ruysbrouck, die tot u spreekt; het is de eenige vriend van Walter Van Moerkerke!
De vrouw begon hier bitter te weenen.
- Luister; alles vraegt spoed. Ach ging de jongeling voort, - geloof hem niet! hy liegt met inzicht die dezen namiddag u zegde dat uw echtgenoot is omgebragt; by myne zaligheid! Walter leeft en gy zult hem wederzien. Staek slechts uw geween en laet ons gesamentlyk de middelen beramen om u hier uit te verlossen.
Alsof de ongelukkige, die tot hiertoe het alles als een wreed spel om haer te martelen had aenzien, nu in eenmael den waren vriend gevoelde, trad zy nader en sprak op weemoedigen toon:
- Dank zy u, edel mensch; dat de hemel u zegene voor den troost dien gy eene arme gevangene brengt! Zy is my zoo vreemd de zoete stem des medelydens...... Maer het is immers niet waer dat myn Walter, dat myn echtgenoot nog leeft? Het is wreed eene ongelukkige in hare teederste genegenheid te bedriegen!
En luide snikken verdoofden hare stem.
- Ban dien twyfel uit uwen geest, edelvrouwe! Moest de waerheid u bezeeren, ik zou ze evenmin nalaten te zeggen; maer om kort te zyn, wanneer komt die ellendeling u wederom bezoeken?
- Hy doet dit onregelmatig. Hy komt telkens hy my voedsel

{==62==} {>>pagina-aanduiding<<}
bezorgt of den lust krygt my te martelen..... Maer Walter! om de liefde Gods! spreek my van hem.
- Wy hebben thans geen tyd. Zeg my, komt uw beul morgen niet?
- Ik kan zulks niet vermoeden.
- Jammer! - zuchtte Aymon op den toon der teleurstelling.
- O, het is my reeds zoo troostend - zegde de vrouw, - de stem eens vriends te hooren! Verdryf toch alle verdere gedachten; wat gy wilt, is onuitvoerbaer; onmogelyk kunt gy binnen het slot, en dan nog, gy kent hem niet dien gy bevechten wilt.
- Is een booswicht dan geen lafaerd? Vrouwe, gy zult den snoode zien kruipen, bedelen om het leven!
De stem der gevangene klonk by deze woorden smeekend uit den kerker.
- Jonge ridder, - zegde zy op roerenden toon, - ik bidde u, ach geef u toch niet over aen eenen zekeren dood! Het is geen gewoon mensch die my hier gekerkerd houdt: reeds zoo vele hebben het beproefd hem te durven bestryden, doch ten koste huns levens, want hy wordt door helsche geesten geholpen. In name der vriendschap die gy mynen echtgenoot toedraegt, in name uwer ouders, in name van haer die u het leven gaf, ach! spaer uwer moeder toch het verdriet het verlies heurs zoons te moeten beweenen.
- Neen, - sprak Aymon bitter grimlachend, - myne moeder zal niet treuren by myn graf!... Edelvrouw, verdryf toch uwen ongegronden angst; lieden als uw beul vinden hunnen steun in helsche magten niet dan voor zoo veel men er hen voor vreest. Heb geene kommernis en weet dat Van Ruysbrouck de man niet is die een genomen besluit verlaet.
Lang nog hield de vrouw hem op voor aleer hy zyne vermoeijende houding verlaten kon; vruchteloos weerde zy zich by voortduring tegen de gevaerlyke onderneming; dan vond hy zich nog genoodzaekt toch een weinig de redelyke nieuwsgierigheid aengaende eenen zoo lang gemisten echtgenoot te voldoen, tot dat hy eindelyk haer verlaten kon onder de verzekerende woorden den volgenden avond weder te keeren om haer te ontzetten.

{==63==} {>>pagina-aanduiding<<}

Getrouw aen zyn woord was Aymon den volgenden nacht ter plaetse, by middel eener koorden ladder die hy ten dien einde gevlochten had, bevond hy zich weldra, doch niet zonder veel arbeid, boven den vestingmuer van het kasteel. Dezen wederom afgedaeld en het gebouw genaderd zynde, zag hy tot zyne vreugde dat de inkoom des torens slecht gesloten was, hierdoor verkreeg hy, na gedaen onderzoek, het dubbel voordeel, eene bedekte wykplaets te vinden, en, naer zyn verlangen, tot voor de deur van den kerker te kunnen opklimmen waer hy zich met de gevangene onderhouden kon.
Van Ruysbrouck moest weldra ondervinden dat het hier meer eene beproeving op het geduld dan op de dapperheid gold. Reeds gedurende twee werkelooze dagen had hy voor tydkorting en om de zelfverveling te bevechten, verscheidene malen aen de echtgenoote zyns vriends het hem wedervarene medegedeeld, waerby de vrouw niet nagelaten had over zyne ongelukken en het lot der arme ongeloovige tranen te storten. De gevangene om haer hart lucht te geven, had hem ook reeds hare geschiedenis verhaeld, en de roerende afschildering harer rampspoeden, die zy op de volgende wyze voordroeg, had ook meer dan eens den jongeling tot weenen bewogen.
Nauwelyks eenige dagen geleden was ridder Walter met uwen vader zynen onafscheidbaren vriend, ten stryde getrokken, of er melde zich een man by my aen, wiens gelaet zich door zyne eenvoudige ergloosheid onderscheidde. Die mensch klaegde my bitter de armoede waerin hy, zyne zieke vrouw en zyne kinderen verkeerden, armoede die zich des te meer deed gevoelen, sinds het schielyk vertrek myns echtgenoots dien hy afschetste langen tyd de voorzienigheid van zyn huisgezin te zyn geweest. Daer het my niet onwaerschynlyk voorkwam dat myn gemael, buiten myne wete, eenige werken van liefdadigheid verrigtte, beloofde ik dan ook tydens zyn afwezen eenigen bystand aen zyne gunstelingen te verleenen en stelde voor den volgenden dag een bepaeld uer, waer op ik naer zyne wooning komen zou, om te zien of het waerlyk was gelyk hy het voorgaf.

{==64==} {>>pagina-aanduiding<<}

Op den gezegden tyd trok ik dan met myne kamervrouwe naer de opgegeven plaets. Ik wil de oude dienares die my van het huisgezin myner ouders bygebleven was, niet verdenken; maer was het niet zonderling dat zy onder een voorwendsel my onderwege verliet om my alleen in den strik te laten vangen dien my gespannen was? Nauwelyks had ik den dorpel van het by de vesting gelegen huisje overschreden, of ik ontwaerde het snoode bedrog. Dry mannen, waeraen myn eeuwige beul Segher Lishout scheen te bevelen, knelden my vast; ik deed eenigen hooploozen tegenstand, riep Walter ter hulp, bad om genade; maer de roovers verklaerden my stellig dat niets my helpen kon; dat zy last hadden my elders te geleiden waer my overigens geen kwaed zou gebeuren.
Hoe ik hier gekomen ben, weet ik niet. Had men door eenig kunstmiddel my bewustloos van my zelve gemaekt, of wel was het uit eigene aendoening dat ik in een zoo lange bezwymnis bleef. Wat ik het eerst by myne ontwaking ontwaerde, was het gezicht van den gevreesden vader myns geliefden echtgenoots, die met Lishout over myne beschikking scheen te beslissen. Een schreeuw van angst en verbazing ontvloog mynen mond; doch de baron naderde my zachtjens en sprak met een gemaekt zoet gelaet:
- Nu, dochter, - en hy drukte byzonder op dit woord, mogelyk om my de benaming van vrouwe te ontkennen; - er is wel reden over u gestoord te zyn: gy alleen zyt de schuld van het verdwalen myns zoons; doch daer gy mogelyk uwe middelen van verleiding met geen boos inzicht hebt gebruikt, wil ik my niet wreken op u; alleenlyk zal ik zeggen dat ik anders over uw lot heb beslist: wy hebben u eenen echtgenoot uitgedacht.
Ontzet en verontwaerdigd over eene zoo zonderlinge tael sprak ik tot den baron: - Gy bedriegt u, heer: tusschen my en ridder Walter heeft er nooit verleiding noch pligtvergeten bestaen. Een eerlyke, onbreekbare band heeft ons vereend; ik ben zyne echtgenoote en nimmer zal ik de trouw verbreken die ik hem gegeven heb.
In woede opspringend, grynsde de baron: - Ho! gy zult ze

{==65==} {>>pagina-aanduiding<<}
niet breken de belachelyke trouw die u, gemeene poortersdochter! aen den edelsten bloede zou moeten vereenen! men moest den priester hangen die zulke verbindtenis gezegend heeft! Ik zegge u dat ik in dit huwelyk niet heb toegestemd en dat het diensvolgens niet bestaet! Gy zult eenen anderen echtgenoot nemen.
- Nooit! - riep ik met wanhopig besluit, - nooit!
By deze zoo gemeende woorden viel Lishout die de plaets geen oogenblik verlaten had, geknield aen myne voeten.
- Dochter, - sprak hy, - ik bidde u, verzaek toch aen eischen die zoo onwettig als redeloos zyn. Het is immers hemeltergend dat dienstbare laten, al is het dat gy die in de steden vrye poorters noemt, aen eene vereeniging met edelgeborenen durven denken; gebruik uw leven tot een eerlyker en zediger doel! Ach! ik bidde u, weiger u niet aen den wensch van onzen genadigen Heer; het geluk van twee menschen, het behoud van vader en zoon hangt aen uwe beslissing af.
Ik verstond my niet aen zulke vreemde tael, noch minder wanneer, na eene korte pooze stilzwygens, hy tot zynen meester scheen te spreken:
- Vergeef my, genadige Heer, het is niet dat ik op verheven gevoelens aenspraek maken wil; maer het is toch wel pynlyk aen het hart van eenen vader het gedacht dat zyn zoon sterven moet. Ik weet dat uwe gramschap regtvaerdig is, dat myn zoon meer dan den dood heeft verdiend; maer toch hy is myn kind.
- Maer wat verlangt gy van my? - riep ik huiverende by eene gedachte die in eens in my opgerezen was.
- O ik verlang niets, - riep de ellendige, my de gevouwen handen toereikende, - niets dan wat u en myn zoon gelukkig maken kan. Wil hem tot echtgenoot aenvaerden; ontruk hem door dit middel aen de handen van den beul die op hem wacht!.. 1
O was het niet te schaemteloos gehandeld met eene vrouw die

{==66==} {>>pagina-aanduiding<<}
steeds het besef van eigen waerde boven alles in de wereld had weten te schatten? Verontwaerdigd keerde ik den rug aen den verfoeijelyken slaef en my tot zynen meester wendende riep ik, verstout en opgehitst door den my toegebragten hoon.
- Heer baron, is het dan in ernst dat men my zulke voorstellen durft doen? Ik heb het gezegd, ik ben de vrouw van Walter van Moerkerke en nooit zal in my zyne eer, noch die van den pand zyner liefde worden geschonden.
By deze woorden trilde en beefde de baron; hy vatte my by den arm en schreeuwde my de volgende woorden als myn doodvonnis toe:
- Schandige! gy verstout u in myne tegenwoordigheid eene verklaring te doen die my hoont in den bloede!. Welnu, dry dagen zyn u om tusschen beide keuzen te beslissen, gy aenvaerdt de trouw van den veroordeelde of wel eene eeuwige gevangenis wordt de straf uwer vermetelheid! De vader wiens zoon gy den dood zult overgeleverd hebben, geef ik volle regt over u....
En van toen ben ik in den kerker gebragt. Gedurende die dry dagen die my ter beslissing gelaten waren, werd ik meermaels door de tranen en smeekingen van Segher verontrust; eindelyk op de beden volgden zyne bedreigingen en aen deze bedreigingen heeft hy wel gestand gedaen: de hemel alleen is getuige geweest van al wat ik uit wederwraek heb geleden.
Waren nu de eerste maenden van rampspoed die welke my het meest het gemis van vroeger gesmaekt geluk moesten doen gevoelen? Toch werden deze opgeluisterd door eene zorglyke belanglooze vriendschap die ik sinds de volgende jaren myner gevangenis niet meer wedergevonden heb. Ginder aen den linkervleugel van het groot gebouw was toen de kerker waer ik voor eerst werd binnen geleid. Mogelyk om myn lot bitterder te maken, had men my met inzicht tot medegevangene geplaetst by eene dier vrouwen voor welke wy in de wereld zulken diepen afkeer gevoelen. Het was eene jodin. Gelyk zy my voorgaf, boette zy daer voor een kwaed waervoor men enkelyk haren echtgenoot beschuldigd had. Ik wilde zulks gaerne gelooven; ik had geene de minste reden om

{==67==} {>>pagina-aanduiding<<}
de opregtheid dezer vrouw te verdenken. - Later hebben wy elkanders leed en smarten gedeeld; wy hebben over elkanders lot zoo vele tranen gestort! Hadden wy in voorspoed geleefd, wy zouden elkander vyandlyk hebben versmaed en veracht; nu had het ongeluk ons als ware zusters gemaekt.
Na verloop van eenige maenden ben ik dan moeder geworden. Myne lotgenoote die my zoo wel bygestaen had, eischte voor hare zorgen ook een gedeelte der liefde voor myn kind. De oneenheid onzer godsdiensten overwegende, maekte ik echter eenige bezwaernis haer het minste regt toe te staen op het arm schaepken dat ik in zyn ongeluk toch voor den hemel bestemde. De goede begreep en eerbiedigde myne bekommernis en zweeg.
Nog was ik onpasselyk en lydende, wanneer eene vreeselyke ramp my te gelyk en van kindje en van vriendinne berooven kwam. Op eenen nacht werden wy beiden uit onzen slaep gewekt door de hulpkreten van verscheidene persoonen, en regt ziende ontwaerden wy met angst aen den rooden lichten smook die voorby ons venster opsteeg, dat de bouw onder ons aen 't branden was. Wy ook riepen om hulp; maer niemand hoorde of wilde luisteren naer de weeklagten van ellendige gevangenen. Wanneer de nood schier op het uiterst was, want de zoldering waerop wy ons bevonden, was reeds aen het zengen geraekt en vervulde het vertrek met eenen verstikkenden smoor, brak men toch eindelyk met geweld de verkoolde deur aen stukken en, wat verrassing voor myne vriendinne! haer man bood zich tot onze redding aen! Wel ter stade kwam die hulp die ons en leven en vryheid weder geven moest; doch nauwelyks hadden wy den trap afgedaeld die onder onze voeten dreeg in te storten, en eenige schreden gedaen, of wy zagen ons van den vreeselyken Lishout vervolgd. Loopen was my in mynen toestand onmogelyk; als eene prooi die door de vrees ontzet, zich zelve onder de klauwen komt werpen van het wild dier dat haer vervolgt, stortte ik ook met myn kind ten gronde.
Myne vriendinne wilde my in dien akeligen stond niet verlaten; zy rukte zich los uit de hand die haer met zich trok, en, myn kind my afnemende, riep zy zoo smeekend tot haren echtgenoot: - Nathan,

{==68==} {>>pagina-aanduiding<<}
om de liefde van den God onzer vaderen, red toch deze vrouw!...
En de man deed wezenlyk eene pooging om my van den grond te ligten. Ik zou het hebben gewaegd de ontvlugting nog eens te beproeven; maer den afstand afmetende, die my nog van mynen vervolger verwyderde, zag ik dat zulks nutteloos was. Dan deze goede menschen in myn verderf niet willende inwikkelen, rukte ik my los, dankte den man met een teeken der hand, en wees hem haestig, zeer haestig te vlugten.
Ik heb nooit geweten wat er van het kind waer ze my zoo onwillig van hebben beroofd, geworden is. Ik berust genoeg in de overtuiging dat het onder de bescherming van zulke menschen nooit leed geschieden kan, maer zal een blinde yver hun niet hebben doen besluiten van de gelegenheid gebruik te maken om myn schaepken in hunne dwaelleer te doen opvoeden! Dit gedacht heeft my steeds bedroefd en is voor my eene oorzaek van eeuwigen angst geworden.
Tot de kleinste zaken die hare eentoonige gevangenis sedert dien voorval nog gekenmerkt hadden, had de vrouw met gevoel verhaeld. Zy begreep hoe de verveling eindelyk eenen jongeling overvallen moest wien de omstandigheden aen een woelig leven hadden gewoon gemaekt. Reeds vier dagen zat Van Ruysbrouck daer nu werk- en beweegloos de komst te verbeiden van den onbegrypelyken onmensch die zoo diep zyne verontwaerdiging had opgewekt; doch dan eindelyk by den avond van den volgenden dag, wanneer hy zich wederom teleurgesteld meende, kwam in eenmael op den trap het geschuivel van voetstappen zyne aendacht opwekken en weldra mogt hy zich in de overtuiging verblyden dat de moeijelyke proeftyd op het geduld verloopen was.
Achter den ruimen pyler van den trap eene bergplaets vindende, liet Aymon aen den man, dien hy zich zynen vyand verklaren ging, den tyd om de deur des kerkers te openen; maer niet zoodra had ze onder haer gewigt gekraekt, of de jongeling sprong te voorschyn en stapte denzelfden stond met den verbaesden Lishout binnen de gevangenis.
Zulke onvoorziene verrassing ontzette den laetsten, en de jonge

{==69==} {>>pagina-aanduiding<<}
Van Ruysbroek gevoelde zich niet min aengedaen, wanneer hy in de gelaetstrekken van den geheimzinnigen persoon den reeds zoo verachte geeselaer herkende. Bevend van onsteltenis en van gramschap greep hy hem die zich telkens als een duivel voor hem opdeed, by de borst, en riep met ontroerde stem:
- O gy ellendeling! zeg dan wie gaf in de wereld u de zending van al wat onschuldig is te vervolgen? welk boos vermaek smaekt gy in het martelen uws naesten?
Deze toespraek by al dat zy met eene gansch dreigende aenstelling samen ging, was echter niet in staet den verharden ouderling te verschrikken. Ras herstelde hy zich van zyne eerste vrees, wrong zich los, en sprak met kalme onverschrokkenheid:
- Maer gy zelf, Van Ruysbrouck, uit welk regt verstout gy u, u met myne zaken te bemoeijen? Is de ban des hertogs u dan nog geene genoegzame straf dat gy u thans nog het lyf verbeurt door een edelmans verblyf te schenden?
De jongeling werd bleek van gramschap en riep:
- Schaemtelooze! gy bestaet het dan nog my in het aengezicht te hoonen! ha, gy denkt er niet aen! Hier ten minste zyt gy door geene verblinde menigte beveiligd; de vooroordeelen des volks zyn u geene borstweering tegen myne geregtige wraek. Hier, moordenaer, hebt gy het met my alleen.
En de ellendeling, by deze woorden op nieuw by de keel vattende, drukte de jongeling hem met nydig geweld tegen den muer.
Lishout, die nu wezenlyk zyne minderheid gevoelde, deed eene ligte pooging om zich los te rukken en smeekte met gebaren hem toch te laten spreken.
- Ik beken, - zegde hy heigend, na eenige lucht verkregen te hebben, - dat myne handelwys u vreemd toeschynen moet: zy is het ook inderdaed; maer toch myne inzichten hebben niets pligtig. Integendeel, Aymon Van Ruysbrouck, eens beriept gy my op een oordeel Gods, welnu ik neem de uitdaging aen.
- Spoed u dan naer beneden!
- Neen, heden niet: ik ben vermoeid en ontsteld; bepael voor morgen tyd en plaets; het is niet eerlyk zynen vyand te overvallen.

{==70==} {>>pagina-aanduiding<<}

- Ha! wist ik het niet dat gy een lafaerd zyt, - spotte de jongeling. - De list is wel weinig behendig aengelegd om te gelukken. Nu, ik wil toch uw leven niet: de wroeging, mogt zy eens uw hart bevangen, zy u eene genoegzame straf; help my slechts de ontvoering dezer vrouw vergemakkelyken.
- De ontvoering! - riep Lishout met drift, alsof dit gedacht hem in eenmael zynen neêrgevelden moed wedergaf, - denkt gy daer aen? Vraeg dan ook aen den tyger zyne prooi weêrom. Na twintig jaren slechts geleefd te hebben by de folteringen, by het lyden dezer vrouw, zal ik haer afstaen en het eenig zielengenoegen missen dat ik sinds al dien tyd heb gesmaekt! Nooit! Myne wraek is onverzaedbaer; ik zal haer martelen zoo lang ik leef.
- En wat heeft zy gedaen, onmensch die gy zyt? wat hadden u de ongelukkigen gedaen wier gansche verdelging gy over eenige dagen prediktet?
- Zy heeft my misdaen meer dan zy ooit boeten zal. Onder de joden was er eene op welke ik my te wreken had; de algemeene beschuldiging heb ik slechts als een voorwendsel gebruikt om hem te kunnen treffen dien zich aen den dood zoo schuldig had gemaekt.
- Wraek, altyd wraek, ellendige booswicht! Het is dan slechts by de snoode drift dat gy leeft? Maer het is reeds te veel met uwe walgelyke tael. Kies; maek het kort, wat wilt gy!...
En deze woorden uitroepende, toonde de jongeling hem het stael dat hy uit zyne kleederen te voren bragt.
De man verschrikte zichtbaer by het zien van het gevaerlyk moordtuig; hy droop achterwaerts, sloeg de handen voor de oogen en scheen zich maer niet tot een uiterste te kunnen besluiten. Hy stiet met den rug zyn slagtoffer aen terwyl eene rilling zyne lidmaten doorliep. In eens sprong hy op, vatte de zware zitschabel waerover hy even struikelde, met haest in de hoogte; de hoop verliezende het voorwerp zyner bezondere vervolging nog langer te martelen, wilde hy het toch, onaengezien wat uit wedervraek gebeuren zou, van een zoeter lot berooven.
Edoch de jongeling was te naby om deze zyne laetste gruweldaed niet te voorkomen; snel als altyd vloog hy den moordenaer onder den opgeheven arm en drukte hem het lemmer in de zyde.

{==71==} {>>pagina-aanduiding<<}

- Doemnis! - riep deze, terwyl hy kramptrekkend met het houten tuig nederstortte, - Van Ruysbrouck, vloek en vermaledyding over u!...
Ras had Aymon de vrouw van daer weggerukt, die, het hoofd in de handen, van een zoo bloedig tooneel getuige kwam te zyn; doch niet zoo haest had zy de ruime lucht mogen ademen of eene zware bezwymnis was haer komen overvallen. De jongeling die het gemoed nog gansch verhit et de zinnen ontsteld gevoelde, zag zich nu wederom verpligt de lydelyke taek van ziekenverpleger te vervullen; hy haelde de versche kruik water die Segher had aengebragt, van binnen den kerker en bevochtigde haer aengezicht en handen. Na verloop van eenige stonden had zich de vrouw langzamerhand hersteld.
Na dat hy zynen mantel over de schouders der ongelukkige geslagen had om haer in hare armoedige kleeding tegen de avondkoude te beschutten, wachtte Van Ruysbroeck den nacht af om het kasteel te kunnen verlaten. Zoodra hy de verzekering meende te hebben dat een ieder reeds sliep, nam hy de vrouw aen den arm en ging langs de meest belommerde wegen tot aen de inkoompoort van het slot; doch als by verwachting de hegge nedergelaten vindende, klopte hy zachtjens aen het slaepverblyf des deurwachters.
- Wie daer? - riep deze, uit zynen slaep verbaesd opschietende.
- Sta even op, - sprak Aymon. - hael de heg op en laet de valbrug neêr opdat wy het slot verlaten.
- By nacht geeft niemand dan de huisheer bevelen, - grolde de sleuteldrager te voorschyn komende, - maer wat is dit? wie zyt gy, en hoe bevinden zich zulke menschen binnen het kasteel?
- Kom, spoed gemaekt! - sprak de jongeling op barschen toon, en den punt zyns wapens toonende, - ik ben niet gewoon iets tweemael te vragen.
Bevende van angst en ontsteltenis gaf de man den doortogt aen de twee hem onbekende persoonen.


{==72==} {>>pagina-aanduiding<<}

IV.

Walter Van Moerkerke had het dan wel bitter geboet te hebben durven beproeven de verdrukkende overheersching zyner stamgenooten te bestryden. Onbegrepen van een volk voor welk hy alles opgeofferd had, was hy een dier menigvuldige martelaren geworden, waervan het bloed en de tranen den vaderlanschen bodem moesten bevochtigen, wilde hy in betere tyden eens van ware vryheid en volksgrootheid getuigen. Niet hy alleen had zynen manlyken leeftyd in eene droeve gevangenis doorgebragt; zyne minnende echtgenoote die hy reeds lang in den hemel geloofde, had gedurende alle die jaren een nog veel harder lot dan het zyne beproefd, en, alsof de wreede verzoeking hem tot in den bloede moest vervolgen, was schier elke dag des levens van zyn kind, dat de lezer reeds in de jonge Maria zal hebben herkend, niet vergiftigd geworden door eene van die heillooze gebeurtenissen waermede het strenge lot zyne verstootelingen bejegend?
Kind der smarten, in eene gevangenis geboren, en er met de melk ook de bittere tranen van zyne moeder ingezogen hebbende, had de maegd van alle rampen die haren jeugdigen levensloop kenmerkten, al het vergif gesmaekt. Slechts weinige dagen oud had zy het nog onbeseft verlies harer moeder ondergaen en had, wel is waer, in eene andere goede al gevonden wat het minnend harte der vrouw geven kan; doch dan nog duerde deze vergoeding zoo kort. Na verloop van twee jaren kwam de dood het arme kind wederom van haer berooven welke haer zoowel de plaets van eene moeder aenvulde.
In hare kindscheid verlaten aen eenen man die toen schier gebreklydend was, werd zy evenwel met loffelyken yver bezorgd. Later, na dat de handel dien man tot het bezit van eenig vermogen had opgeleid, had hy het meisje zoo dikwyls verhaeld wat vroeger zyne vrouw hem van hare moeder had medegedeeld, hy had haer gesproken van de bekommernis die zyne echtgenoote by haer afsterven voor haer had betoond en hoe hy

{==73==} {>>pagina-aanduiding<<}
zelf had beloofd voor de arme weeze een vader te zullen zyn, maer wat hy niet had gezegd en waer hy steeds het duistere des geheims had over bewaerd, was dat hy zoo plegtig beloofd had het kind niet aen de godsdienst zyner moeder te zullen onttrekken.
Ja, daer hy deze belofte in de opregtheid des harten had aengegaen, griefde het hem later haer te hebben verbroken. Door zyne stamgenooten er toe aengedreven en zelf aen dien bloedigen wrok gevoelig, die toen jood en christen verdeelde, had hy het kind dat hy reeds als zyne dochter beminde, in zyne grondstellingen opgeleid en had, aen den geest zyns tyds gehoorzamende, niet eene gelegenheid onbeproefd gelaten om den haet dien hy zyne geboren vyanden toedroeg, in het schuldeloos gemoed des kinds te doen overgaen, en, alhoewel weinig vatbaer aen onedele gevoelens, was hy er toch in gelukt in het hart van het meisje die afgekeerdheid optewekken die de deugd gevoelt voor al wat haer boos en misdadig wordt voorgesteld.
Door de gewoone wisselvalligheden van het menschelyk bestaen voortlevende had zy haer negentiende jaer bereikt, tydstip waerop de blinde vervolging tegen de joden door het verschynen der zwarte pest zoo moorddadig was begonnen. Zy was van schuilplaets tot schuilplaets met den nu ziekelyken ouderling voortgeweken; doch het verblinde volk of liever de wraekmoedige Lishout had eindelyk de arme vlugtelingen ontdekt. De moord van haren pleegvader en hare verplaetsing in de wooning van ridder Van Ruysbrouck waren zoo als men het zich herinneren zal, het gevolg dezer buitensporigheden.
Na dat zy, twee maenden uit haren levensloop, die zoo ontrustend waren voor des meisjes ziele, in dit verblyf had doorgebragt, had zy wederom eene schuilplaets verlaten waer haer hart eene min wreede, maer voor haer vroom gemoed gevaerlykere vervolging werd aengedaen. Niet wetend waerheen zy zich zou hebben gerigt, aen de Voorzienigheid overgelaten, had zy eenen ganschen namiddag de straten doorwandeld; de huizen waer eertyds hare geloofsgenooten woonden, waren ledig en gesloten en nergens had zy een aengezicht ontmoet

{==74==} {>>pagina-aanduiding<<}
dat haer, arme verlatene, eenen enkelen welwillenden blik van deelneming had toegestuerd. Reeds kwam de nacht en zyne vervaerlyke duisternis deed in haer vrees en angst ontstaen die haer gemoed wederom in eenen stryd stelden of zy niet naer Aymon wederkeeren zou. Zy had alle betrouwen in zyne edelmoedigheid; maer was zy wel tegen zyne zwakheden en tegen de hare beveiligd? O! zy had zich in de oogen der wereld reeds zoo pligtig gemaekt! Hoe vreesde zy nog in haren radeloozen toestand eenen harer geloofsgenooten te ontmoeten, wiens eerste blik haer zeker als een verwyt, mogelyk als eene vervloeking, zou worden toegestuerd?
Altyd even besluiteloos, van lichaems- en zielenkrachten uitgeput was zy dan weenende op den grond gaen nederzitten. Reeds voor den derden keer bevond zy zich dien namiddag op het kerkhof van het predikheerenklooster. Geen uit die menigte harer geloofsgenooten die over eenige weken hier onder het beeld des kruizes eene schuilplaets waren komen zoeken, bevond zich nog ter plaetse. Eene volkomene eenzaemheid heerschte nu tusschen de grafnaelden door den godvruchtigen eerbied van bloedverwanten op de rustplaets van eenen betreurden doode opgerigt; en in de duisternis die het alles omvatte, zou men het meisje zelf nu voor eene van die treurende beelden hebben aenzien die sommige graven versieren, by aldien het bygeloof haer niet voor eene wedergekomene uit het land der overledenen genomen hadde.
Eene andere gedaente zou voorzeker de bedrukte Maria eene huivering van vrees hebben op den hals gejaegd, zoo zy eens hare oogen van den grond hadde opgeligt. Niet ver van daer kwam op een graf een duister wezen knielen en bleef er zoo lang in onbeweegbare houding alsof ware het wezenlyk in een beeld veranderd. Het was eene oude vrouw. Het graf waer op zy bad, omsloot het gebeente van hare moeder. Een verdwalen der jonkheid dat den toorn harer ouders tegen haer had opgewekt en waer voor zy by het sterfbed zelfs geene genade had kunnen bekomen, had in haer eene zielontrustende knaging doen ontstaen. Vreezende dat ten gevolge van haren misstap, haer vader en moeder om hunne hardheid nu lyden

{==75==} {>>pagina-aanduiding<<}
mogten, had zy het voornemen aengegaen, voor hunne zielenlavenis wekelyks een gebed op hun graf te komen storten. Daer zy zich deze belofte tevens als boete had opgelegd, had zy het besluit genomen ze des nachts te gaen volbrengen. Zy wilde niet dat de lichtstralen van den dag in haer hart den indruk deden verminderen van die stem welke uit dit graf haer zoo wreedelyk heur vroeger vergeten verweet.
Wanneer zy haer gebed geeindigd had, was zy by het maken van een kruis van den grond opgestaen om de plaets te verlaten, als zy by het omwenden in eens het meisje merkte. In haer uit neiging deelnemend gemoed kon de goede oude zich niet anders voorstellen of het was eene arme verlatene die even als zy ver van de driften der wereld, het smartvergeten tusschen de graven der dooden was komen zoeken. Zich aengedreven voelende om de maegd te naderen welke haer zoo ongelukkig scheen, verstoutte de vrouw het zich niet aen zichzelve aftevragen of die welker zy hare hulp bieden ging, schuldig of onnoozel leed. De arme had het by eigene ondervinding geleerd wat al droefenis de angel der wroeging den harte veroorzaekt dat eens het besef zyner onschuld verloren heeft.
Door toeval of liever door eene schikking der Voorzienigheid was deze vrouw eene bekende van Maria, daer zy, alhoewel van eene gegoede familie, nu thans met het werk harer handen het brood winnende, meermaels in het huishouden des pleegvaders van het meisje had gearbeid. Hare beproefde eerlykheid en vlyt waermede zy zoo graeg de achting van haren meester had weten te verdienen, had haer met der tyd als eene gedienstige vriendinne van den huize gemaekt, waeraen men een vol en onbeperkt vertrouwen verleende. In de gevaerlyke dagen van pest en vervolging die den jood met regt voor levensbehoud deden vreezen, was haer de pleegvader der maegd in hare wooning komen vinden en had haer, behalve een groot gedeelte van zyn vermogen, een gedenkschrift ter hand besteld dat hy in dien stond zorgelyk onder zyne kleederen had bewaerd. Zich gansch op hare regtschapenheid verlatende, had hy haer gebeden, zoo hy stierf, het schrift aen den schoutet te doen geworden, en zyne fortuin voor het meisje, of mogt die

{==76==} {>>pagina-aanduiding<<}
ook de vervolging niet doorleven, dan voor zyne naeste bloedverwanten te bewaren.
Ligt kan men zich de vreugde voorstellen die het aengezicht van het bange meisje verlevendigen moest, zoodra van den eersten oogslag de vrees geweken was, en dat zy in de vreemde verschyning de getrouwe vriendinne had herkend. Het Opperwezen vurig dankende daer Het in dit uiterst oogenblik haer hulp en bystand toegezonden had, was zy onder het storten van eene zegenbede de goede oude om den hals gevlogen, die van haren kant met eene liefderyke deelneming insgelyks het arme kind tegen hare borst hield geprangd. De vrouw zelve was zoo gelukkig het meisje dat zoo zeer hare bezorgdheid en angst opgewekt had, weder te hebben gevonden. Voortaen was dan hare lastige taek vervuld: zy zou geene onrustige slaeplooze nachten meer door te brengen hebben om eenen schat te bewaren dien gedurende al dien tyd voor haer een voorwerp van achterdenken was geweest.
Nadat de vrouwen eene wyl op de stille plaets waren blyven vertoeven en dat het meisje in korte woorden het haer wedervarene aen de vriendinne medegedeeld had, waren zy dan in diepe stille naer de wooning van deze laetste gegaen. Na zoo woelige gebeurtenissen, na zoo veel druk en lyden, na vervolging, beproeving en dan verlatenheid te hebben ondergaen, kon de jonge weeze zich dan eindelyk wederom vry en rustig aen zichzelve weêr geven.
Het schrift van den jood door de vrouw, naer zyn verlangen aen den schoutet overhandigd en waerin hy zich den dader voorstelde van het feit aen ridder Walter toegerekend, was een wel harde slag aen de middeleeuwsche regtspleging toegebragt. Het was wederom komen bewyzen hoe losselyk men in die tyden veroordeelde en waer het geenen edelgeboren gold, hoe ligtzinnig men op eene voorgewende misdaed eene yselyke doodstraf toepastte.
De getuigenis door iemand afgeleverd die zich tot sterven voorbereiden ging, vervatte om de voorgeving te staven niet min dan wederom eene gansche geschiedenis van verdrukking en bedekt misdryf. De man die zich hier beschuldigde den stichter te zyn van den brand eertyds op het slot van Van Moerkerke ontstaen, bragt

{==77==} {>>pagina-aanduiding<<}
tot zyne verdediging de reden voor dat de zucht tot de verlossing zyner vrouw alleen hem tot zulk een uiterste had kunnen doen besluiten. Hy beklaegde het bitter dat, om een feit dat hy zich nimmer als eene misdaed toegerekend had, ridder Walter in ongeval gekomen was, en bekende dat het schuldeloos lyden van een zoo edelmoedig mensch hem wel diep had gegriefd. Maer mogt de reden die hy zegde hem te hebben genoopt het stilzwygen te bewaren, hem niet gansch verontschuldigen, zyne ziel toch had zy weten te bevredigen. Na menige besluitlooze overweging had hy zich doen gelooven dat het geregt dat toch genadig voor eenen edelman was, voor hem, armen jood, geene straf wreed genoeg zou hebben kunnen verdenken.
By deze zonderlinge verklaring had de jood er nog eene tweede gevoegd, die, ware zy aen ridder Walter toegekomen, niet zou nagelaten hebben zyn hart aen de onbeschryvelykste gewaerwordingen te leveren. In dit stuk aen Van Moerkerke gerigt, smeekte hy vooreerst den gevangene om vergeving voor het ongeluk waerin hy hem zoo onwillig had gestort, en hoopte hy vurig dat de inlichtingen die hy het geregt gaf, toch nog zyne verlossing aenbrengen zouden, en dat er dan voor hem nog wel eenige dagen van vrede ja, van geluk misschien zouden blyven, zoo hy geloof hechten wilde aen de verklaring die hy, gereed om voor God te verschynen, aflegde.
Wederom van de geschiedenis vertrekkende der gevangenis zyner vrouw die met des ridders gade langen tyd het zelfde lot had geproefd, sprak hy van den brand op het kasteel en van de laetste gebeurtenis die op eene zoo zonderlinge wyze hem in bezit van het kind der edele vrouw gelaten had. Hy herhaelde door wat zorgen en teedere liefde hy aen de maegd de smart die haer vader om hem leed, had trachten te vergoeden en zwoer dat de liefde en de yver tot zyne godsdienst alleen hem aengedreven hadden aen het kind zynen Christen-oorsprong te verzwygen; voor alle verdenken te wederleggen dat in den geest van Walter zou kunnen ontstaen, antwoordde hy dat geen vader voor de schatten der wereld zyn kind eenen vreemden geloove overleveren zou; dat

{==78==} {>>pagina-aanduiding<<}
overigens er vele konden getuigen, dat Maria zyn kind niet was, en zoo de oude bediende van het gevloekt kasteel er niet opzettelyk om loog, dat die dan van de waerheid zyns gezegden volle getuigenis leveren kon.
De lezing dezer beide stukken had na een ryp overwegen veel kommernis by de regters verwekt. De hertog wien men eene zoo zeldzame zaek had medegedeeld, had bevolen op het spoedigst te onderzoeken voor hoe ver de voorgevingen van den jood konden gegrond worden bevonden. Oude getuigenissen had men dan ook opgezocht en geraedpleegd en na menige verborgene zaek te hebben ontsluijerd, was men tot de droeve overtuiging gekomen dat het geregt zich aen eene noodlottige misgreep schuldig had gemaekt.

Het was een schoone dag te Antwerpen. By al dat het gure najaer reeds eenige koude en mistige nachten had aengebragt, werden evenwel van den vroegen morgen de straten door eenen gullen zonnenschyn beglanst; vele burgers in zondagkleederen uitgedoscht doorwandelden de stad in al hare rigtingen, spraken en schertsen vrolyk; en men smaekte zoo wel de zoete kalmte die het onweder gevolgd had; de ziekte die zoo alvernielend had gewoed, was dan eindelyk voorby; de schade die zy had aengerigt, was onberekenbaer; maer men was zoo moede tranen gestort dat men niets verlangde dan rust en vergetelheid; - en toch het was een blyde dag voor het volk, want Jan-de-Derde, de hertog die steeds Antwerpens voorspoed beyverde, bevond zich in zyne goede stad. Wat zonderlingen ommekeer hadden eenige weken al niet teweeg gebragt? Niet alleen had zichtbaer op de straten het leven den dood vervangen, maer wie zou het hebben geloofd dat een man waerover de vloek der algemeene misachting gesproken was, in zoo een kort tydverloop wederom zoo in aenzien zou gestegen zyn? Dat de afgunst der edelsten hem ten deele vallen moest? Het had den

{==79==} {>>pagina-aanduiding<<}
vorst behaegd zyne intrede in het huis van ridder Van Ruysbrouck te nemen.
Tegen den middag verliet Aymon Van Ruysbrouck zyne wooning door eenige oude ridders van het gevolg des hertogs vergezeld en door de volksmenigte opgevolgd die de boodschap kennende welke hy te vervullen had, hem juichende begeleidde. Als de hertog de gevangenis met zyne gezellen binnen getreden was, bleven de volkscharen geduldloos de poort als bestormen welke zich niet haest genoeg wederom ontsloot om den man te toonen die door zyne ongelukken reeds hare belangstelling opgewekt had. Dan eindelyk verschoven de grendels, en Walter Van Moerkerke aen den arm zyns oudsten wapenbroeders vertoonde zich aen de jubelende menigte. Doch eensklaps, en als by betoovering, verstierf de aengeheven toon in ieders mond; getroffen door de pynlyke aendoening van dit afgeleefd gelaet dat onverschillig aen den gunstigen ommekeer der fortuin scheen te blyven, besefte elk oogenblikkelyk dat men alleen door eene eerbiedige stilte zyne ware deelneming betuigen kon; ook op gansch den doorgang tot aen de wooning van zynen jongen vriend, werd de onschuldig verklaerde niet dan door blikken van diep medelyden en belangstelling begroet. Zoo het volk zich getroffen had getoond by het aenschouwen van een mensch slechts aen zoo weinigen nog bekend, wat moesten zy niet gevoelen zy, zyne oude vrienden en wapenmakkers, die in de wooning van Van Ruysbrouck op zyne komst hadden blyven wachten. Zy hadden hem in het vuer des levens, vol manlyken moed en fierheid gezien, en nu, nu was de eerste oogslag dien zy op eenen zoo lang verloren vriend wierpen, wel pynlyk aen hun hart; ook by hen bleef de zelfde eerbiedige achterhouding en stilte heerschen als by het volk; slechts de oude hertog naderde hem langzaem en viel zonder eenige pligtpleging te dulden, zynen wedergevonden wapenbroeder aen den hals.
- Lieve Walter! - sprak hy met ontstelde stem, - wat heb ik den hemel niet te danken die u aen my wedergeeft! Arme vriend, sinds twintig jaren dat gy my zyt ontroofd, hebt gy martelaer van eene regterlyke dwaling, uw leven in onuitsprekelyk lyden doorge-
{==80==} {>>pagina-aanduiding<<}
bragt!.. Maer meen niet dat in uwe gevangenis u het ongeluk alleen is ten deele gevallen: ik in den hertoglyken zetel geplaetst, heb ik niet in de laetste dagen myne dry zonen, myne liefde, al myne hoop rond my zien vallen?.
Diep aengedaen ontloste Van Moerkerke zich uit de armen van den hertog; hy boog het hoofd en kuste hem eerbiedig de hand.
- Edele vorst, - sprak hy met zwakke stemme, - aen myn eigen lyden heb ik het uwe afgemeten, toen voor Braband zulk eene groote ramp my door myn goeden vriend werd medegedeeld. Mogt het den hemel believen dat gy vergeten kondet dat gy een ongelukkige vader zyt!.. Voor my de gebeden en tranen van twintig jaren hebben my, na het verlies myner echtgenoote, geenen zielenvrede gebragt.
- En nogtans, - zegde de hertog, - voor u bleef steeds de hoop; voor my....! het graf geeft zyne lyken niet weêrom.
- O neen, heer, sinds jaren kwelt my geen bedriegend vertrouwen meer; ik ben er zeker van, myne goede Clara zal ik op aerde nimmer zien.
De hertog vatte hevig de handen van Walter in de zyne en sprak met besluit:
- Gy zult haer wederzien, uwe goede.
- Genade hertog, - smeekte Van Moerkerke, - spaer toch dit hoofd! by al te hevige aendoeningen werd het geschokt.
- Arme vriend, - sprak de hertog, - ach wapen u met moed en sterkte; uw geest is ziek, het is slechts by luttele teugen dat wy hem het geluk mogen laten smaken dat u wedervaren moet; uwe vrouw leeft! ja, reeds zou zy in uwe armen zyn gesneld, zoo een voorzichtige vriend haer zulks niet verhinderde.
Van Moerkerke aenzag den hertog met smeekenden, twyfelenden blik; hy schudde het hoofd ten teeken van ongeloof, doch op een wenk des vorsten opende men eene deur en de vrouw door Aymon ondersteund, trad in de zael. Een schreeuw van vreugde en droefheid ontvloog aen den mond van beide echtgenooten.
De edellieden die allen met moeite hunne tranen hadden kunnen verbergen, ja de hertog zelf verwyderde zich nu om door zyn

{==81==} {>>pagina-aanduiding<<}
bywezen de gemoedsuitstortingen niet te stooren van twee zielen zoo lang en zoo wreed van elkander gerukt.
Inderdaed, die stond was aendoenlyk en plegtig: daer hielden man en gade zich zoo koortsig in elkanders armen gekneld alsof zy vreesden dat het strenge lot hen nog eenmael zou hebben gescheiden. De oogen strak en onbeweegbaer op een gerigt schenen zy wel in de zelfde aendoening versmolten, daer zy, zonder de tael der lippen te spreken, zoo wel elkander gevoelden en begrepen. Doch langzamerhand bedaerden die stonden van geestontvoering, en de vrouw die van uit haer lyden nog de meeste krachten behouden had, brak het eerst de stilte en sprak, door eene innige vreugde vervoerd:
- Eindelyk heb ik u weder, goede Walter; weg zyn lyden en verdriet; dan zyn zy toch verwezenlykt geworden de gulde droomen onzer jeugd. De rustige ouderdom dien wy gesamentlyk beleven zullen, zal nog eene vergelding zyn voor alle de rampen waermede de schoonste jaren van onzen levensloop werden vergiftigd.
Ontkennend schudde Van Moerkerke het hoofd en sprak op bitteren toon:
- Lieve Clara, verhoop niets van de toekomst die toch niets geven zal. Zoo een strael van geluk als een zoete verkwikkende dauw u, gebogene bloeme, nieuwe levenskrachten heeft bygezet, denk daerom niet dat hy den door het onweder nedergevelden boom verkwikking brengen zal. Hoe zeer ik nu ook het leven welkom groeten zou, in my is eene stemme die zegt dat myn einde nakend is.
Deze woorden, waervan de toon al den angst verried, die by een duister voorgevoel in het hart ontstaet, deden in eenmael de blyde uitdrukking op het gelaet der arme vrouw versterven; het hoofd dat zy sinds zoo weinige stonden verheven hield, boog zich alsof het door eene wreede hand terneêr werd gedrukt. Toch verhief zy wederom den vochtigen blik, plaetste beide hare handen om de wangen en het hoofd van haren echtgenoot en sprak met schynbare kalmte:
- Walter, goede vriend! doe my niet sterven door uw wreed

{==82==} {>>pagina-aanduiding<<}
en vervaerlyk voorgevoel; het is dat gy u in uwen toestand bedriegt: de rampspoed slaet zulke diepe wonden niet dat het wedergevonden geluk ze niet heelen kan! Ik ook heb geleden, Walter; ik ben getroffen geweest in de gevoeligste aendoeningen van het vrouwelyk hart; ik ben ziek geworden en meende niet of de smart zou my ten grave hebben geleid, en toch ben ik thans getroost, toch heeft de vreugde die ik by het wedervinden van kind en echtgenoot heb gesmaekt, aen myn lichaem leven en gezondheid wedergebragt.
By het uiten dezer woorden wierp Van Moerkerke zynen steeds bedroefden oogslag verwonderd en vragend op zyne echtgenoote; hy verstond of wel begreep haer niet.
Met levende bezorgdheid schoof nu de vrouw eenen zetel naby waerin zy haren echtgenoot plaets nemen deed. Door de aendoening meer en meer ontsteld en afgemat, zakte hy zwaer op de leuning van den stoel en zyn hoofd vond eene rustplaets op de borst der altyd duerbare vriendinne. Weder zyne handen in de hare nemende, sprak zy op liefderyken toon:
- Walter, sedert wy elkander niet meer mogten zien, hebt gy nooit iets van myn lot vernomen; diensvolgens hebt gy het niet geweten dat gy, eenige maenden na ik u ontroofd ben, vader geworden zyt. Ik dank den hemel dat gy in uwe eenzaemheid het niet geweten hebt; te midden van al uw lyden en verdriet heeft hy u toch de smart gespaerd te moeten weenen over de onzekerheid van het lot van uw kind!...
- Myn kind! vrouw, heb ik een kind? - riep Van Moerkerke als verdwaeld.
Met zachte stemme verhaelde nu de vrouw hare geschiedenis in weinige woorden; zy was bezonder kort waer het alleenlyk smaed en vervolging gold, maer weidde integendeel breedvoerig uit over de omstandigheden harer bevalling en verhaelde door welken dwang van gebeurtenissen zy genoodzaekt was geworden haer kind aen de bescherming van eenen ongeloovige te verlaten. Zy sprak van hare verlossing uit den kerker die zy aen den jongen Van Ruysbrouck te danken had, en zegde dat het in deze zyne gastvrye wooning was dat men aen hare teederheid eene zoo vele jaren

{==83==} {>>pagina-aanduiding<<}
beweende dochter weder had geschonken; even als er nu de geliefde echtgenoot in hare armen was gebragt.
Na het verhael van zoo wreede gebeurtenissen, schetste de vrouw ook de wisselvalligheden af, die den jeugdigen levensloop hunner dochter reeds zoo smartelyk hadden gemaekt. Met klimmende aendacht scheen Van Moerkerke te luisteren, wanneer hy vernam dat de jood waeraen in den druk der omstandigheden zyne vrouw haer kind had vertrouwd, door de volkswoede was vermoord geworden en dat Aymon Van Ruysbrouck het toen ook was geweest die door zyne dapperheid voorkomen had dat hunne dochter niet een even wreed lot had ondergaen. De verhaelster sprak nog van de bekentenis des joods, na zyn overlyden aen de wet overgeleverd, en van de navorschingen over de echtheid dier bekentenis gedaen. Getuigenissen die zy echter verklaerde niet noodig te hebben gehad, om haer te doen gevoelen dat het wel haer kind was, dat zy in eene eerste omhelzing zoo innig aengedaen tegen haer hart had gedrukt.
Zonder merkbaer eene uiterlyke gemoedsbeweging schynen te ondergaen, had Van Moerkerke naer zoo vele omstandigheden geluisterd waervan menige nogtans in zyne ziel eene diepe aendoening hadden verwekt. In inwendige beschouwing de hand der Voorzienigheid bewonderende die slaet en geneest, die ontneemt om later met woeker weder te geven, twyfelde hy niet eens aen de waerheid die men in zynen toestand zoo wel het wreed spel eener zinbegoocheling zou hebben kunnen gelooven. Aenhoudelyk van het gedacht van zyn naderend einde doordrongen, dankte hy nog innig den goeden God voor den troost hem in zyn sterven gebragt. Van uit den hemel zou hy dan op eene gade kunnen nederzien, die gelukkig door de liefde van haer kind getroost en gelaten zich boven hare ongelukken zou weten te verheffen.
- En nu, - smeekte de vrouw, om haren echtgenoot uit zyne droomnis optewekken, - nu het geluk als by betoovering van alle zyden over ons hoofd stroomt, nu denkt gy aen sterven? Ik bidde u, liefste Walter, spreek toch nimmer dit akelig woord uit, zeg dat gy leven zult, leven voor my, leven voor uw kind!...

{==84==} {>>pagina-aanduiding<<}

Van Moerkerke regtte zich regt in den zetel en vroeg zyne dochter te zien.
Eenige oogenblikken later trad Jan-de-Derde in de kamer met de jonge Maria die de oogen ter neêr geslagen hield, aen den arm. Aymon Van Ruysbrouck en de andere ridders volgden eerbiedig zyne stappen.
De vrouw hare dochter van den arm des hertogs ontvangen hebbende, bragt haer tot voor haren gemael; de handen van het kind in die des vaders leggende, sprak zy streelende tot hem:
- Walter, beste vriend, aenzie en zoen uwe dochter! Mogt gy in het aenschouwen van uw kind nieuwe levenskrachten wedervinden; mogt haer oogslag even als by my, in uw hart de wonden genezen er zoo wreed en zoo diep in gegriefd! -
En de goede echtgenoote, de goede moeder verbleekte in eenmael terwyl zy hare tranen achter den zetel verbergen ging. De blik zyner oogen had haer doen huiveren by een onzeggelyk angstgevoel.
In stilte met de uitdrukking eener zoete voldoening op het aengezicht, bleef echter Van Moerkerke staren op de maegd waervan hy de handen in de zyne hield gedrukt. Waerlyk het deed hem goed dat zoete wezen, dat, alhoewel het reeds veel bitters had geproefd, toch nog geene van die kenmerken droeg welke als de weêrschyn van een onverpoosd lyden zyn. Wel verried hare houding eene diepe kwynnis, maer de vreedzame uitdrukking en de zuivere tint van haer bekoorlyk gelaet getuigden genoeg dat schoon zy ter neder gedrukt was, er slechts een wenk van een gunstiger lot behoefde, om haer wederom in al hare jeugd en schoonheid te doen pryken.
- Kind, - sprak hy na eene lange beschouwing, - behoef ik andere getuigenissen? zie ik in u het beeld uwer moeder niet? Ja, zoo ook was myne Clara; schoon en jeugdig voor aleer ik haer aen myn ellendig lot verbonden had. Kind, gy die bekoorlyk zyt alsof het myne gade was, die ook deugdzaem zyt als zy, want zonder u te kennen heb ik u bewonderd volhard ook als zy op den ingeslagen weg; het geluk en het ongeluk vergaen, de deugd blyft eeuwig.

{==85==} {>>pagina-aanduiding<<}

Het meisje boog het hoofd met zedigen eerbied; zy bragt hare lippen aen zyne hand alsof zy hem danken wilde voor de vaderlyke les.
De hertog naderde nu zynen ouden vriend en sprak op plegtigen toon:
- Heer Van Moerkerke, vergeef het my zoo ik u wederom stooren moet. Indien ik vermoeden had dat myne vraeg u onaengenaem kon zyn, zou ik ze heden niet hebben gedaen. Voor onzen jongen vriend ridder Van Ruysbrouck vraeg ik uwe dochter ten huwelyk. De vader sloeg de oogen nederwaerts; doch hy maekte ras een einde aen zyne overweging en schier in den zelfden stond dat zyn blik met eene uitdrukking van geluk op den beschaemden jongeling viel, reikte hy den verslapten arm uit, en moedigde Aymon aen te naderen.
- Liefste Aymon, - sprak hy, de hand van zynen vriend aen zyn hart brengende, terwyl hy met de andere hand die zyner dochter omsloten hield, - voor u die steeds van myn lyden getuigen waert, die van uwe teederste kindschheid er troost en leniging hebt aen toegebragt, heb ik sinds twintig jaren den goeden God gebeden. Zoo gy nu meent dat de hand myner dochter u het leven aengenaem maken kan, denk dan dat ik nooit met blyder harte aen iets myne toestemming gegeven heb. Myne kinderen, ik weet dat gy elkander waerdig zyt; geniet in zachten vrede, geniet lang de ongestoorde vreugde eener teedere min! maer in name van den God die de kinderliefde beloont, zorgt ook, daer ik niet lang meer leven zal, dat het lot uwer moeder niet te bitter, dat het zoet en dragelyk worde.
Alle de aenwezigen schaerden zich nu rond den zetel van Van Moerkerke; de hertog zelf bestreed met zachte woorden zyn akelig voorgevoel.
- Neen! - riep Walter in geestdrift en met ongewoone kracht regtspringende, - ik gevoel dat myn leven zyn einde genaekt. De kelk myns lydens is geledigd! Genoeg heb ik voor myne ouders de eeuwenlange volksverdrukking geboet, waer door zy op hun geslacht de wraek van den hemel hebben doen nederdalen! Ja ik

{==86==} {>>pagina-aanduiding<<}
heb het geboet en ik dank God die in zyne algoedheid my uitverkoren heeft het zoenoffer te zyn; myn bloed dat in deze kinderen voortleven zal, zal nimmer de schuld in zich dragen der pligtige verblindheid van een onedel voorgeslacht!
Deze woorden met al het vuer eener diepe verontwaerdiging uitgeroepen, verwekten by de aenwezigen den verschilligsten indruk. Wat de eenen bewonderden, boezemde den anderen medelyden, zelfs mispryzen in. Alsof Van Moerkerke deze laetste tarten wilde, voer hy voort, zich tot Van Ruysbrouck wendende.
- Aymon, zoon myns vriends en wapenbroeders, myn zoon, gedenk dat uw vader een vriend des volks was; dut hy de vooroordeelen der zynen steeds moedig bestreden heeft!. Ga voort in de baen door hem u zoo roemryk voorbereid; ga voort de heilige menschheid te verdedigen waer gy die verdrukt en beleedigd vindt; zorg wel dat de eernaem van ridder dien gy draegt, voor God geene leugen zy.
Door den indruk dien zyne eigene woorden hem hadden gemaekt, het gemoed pynlyk geschokt en het hoofd vermoeid gevoelende, zakte de ongelukkige wederom in zynen stoel. De handen voor de oogen plaetsende zocht hy in de afgetrokkenheid van wat hem omringde, die kalmte aen zynen geest zoo noodzakelyk, weder te vinden. Na eenige stonden rust en diepe stilte, ontdekte hy zich weder het aengezicht en zyne echtgenoote die voor hem stond te weenen, zoet aenstarende, reikte hy ook weder naer de hand zyner dochter.
- En gy, kind, - sprak de vader met zwakke stem, - gy die door het wreede lot tot in myne laetste stonden my bleeft ontroofd, gy ook hebt uwe taek in de wereld te vervullen. Is het aen de mannen opgelegd met den arm het ongelyk te weeren, aen u, vrouw, die de Godheid met teederer gevoel begaefde, blyft de pligt de tranen te droogen van al wie ongelukkig is en lydt. Indien het uwe bestemming is eens groot in deze wereld te zyn, vergeet dan toch niet dat er menschen bestaen die in de diepte der armoede en der verlatenheid u, hunne zuster, zullen toeroepen: Ach help! help! ik heb honger!

{==87==} {>>pagina-aanduiding<<}

Deze woorden, waer van de toon eene toenemende verzwakking verried, geeindigd hebbende, boog Van Moerkerke het hoofd op de borst. Druppelen zweets dreven op zyn hoog voorhoofd en traeg en lastig ademende scheen hy allengskens in te sluimeren.
- Edele heeren, - zegde de hertog, zyn gevolg naderende, - wy hadden op eenen blyden dag gerekend; ik begin te gelooven dat hy ons gansch anders dan vreugde baren zal; overlaten wy den braven ridder aen de zorgen van zyn huisgezin: ons bywezen kon hem bezwaren.
Allen wierpen nog eenen laetsten blik van deelneming op den lyder en volgden den hertog. 'S Anderdaegs voor aleer Antwerpen te verlaten nam Jan-de-Derde nog eenige schikkingen met de wethouders waerdoor hy wederom de stad vele gunsten verleende. Hy teekende insgelyks, eene breve by welke hy Baron Van Moerkerke wiens toestand echter weinig meer liet verhopen, in vollen regt verklaerde, de goederen weder te vorderen eertyds door zyne familie bezeten, en die ten gevolge zyner gevangenis aen andere erfgenamen waren gekomen.
Weinige dagen nadien vierde men in de kerken de gedachtenis van de geloovige zielen. Onder de burgers die op den roep der klokken hunne huizen hadden verlaten om tot lavenis hunner afgestorvene betrekkingen te gaen bidden, bevonden zich Aymon Van Ruysbroek aen den arm eene reeds bejaerde vrouw voortleidende aen welker zyde er insgelyks eene jongere stapte. De dienst die in de kerk van Onze-Lieve-Vrouwe werd verrigt, in diepe ingetogenheid bygewoond hebbende, begaven zich de dry gezellen naer den zykant van den altaer waer zy op een onlangs gesloten graf bleven bidden. Maria Van Moerkerke, in den tempel der Christenen bad met hare moeder en verloofden op de laetste rustplaets van haren vader.







{==88==} {>>pagina-aanduiding<<}

Natuergeschiedenis, door Doctor F.J. Matthyssens.


(Vervolg en slot).

Geiten.

Even als alle de andere herkauwende dieren zyn de geiten zoogdieren. Ze hebben zoo veel betrekking met de schapen, dat eenige natuerkundigen deze beide soorten in eene en de zelfde hoofdsoort gerangschikt hebben; overigens brengen de geiten en de schapen, door paring met elkander, tweeslachtige soorten voort die zelfs vruchtbaer zyn; hetwelk niet weinig heeft bygebragt om eene groote verwarring in de natuergeschiedenis dezer dieren te doen ontstaen.
Wat de geit byzonder kenteekent is dat zy eenen baerd onder de kin heeft, dat haer voorhoofdsbeen buitenwaerts plat of hol is. Hare muil is niet hairloos zoo als die van den os; hare eenmael gebogene hoornen hebben eene hoekige vorm, en het toppunt achterwaerts gerigt.
De geiten in het wild bewoonen de verhevenste bergen, en, in den staet van dienstbaerheid zelfs, behouden zy den lust tot

{==89==} {>>pagina-aanduiding<<}
rotsachtige en ongelyke gronden waerop zy met groote behendigheid klimmen en springen. Een gevoel van onafhanklykheid maekt deel van hare inborst; ook gehoorzamen zy veeleer den mensch by middel van streeling dan by middel van geweld. Haer vernuft ontwikkelt zich door opvoeding zoo als dit van den hond, en meer dan eens heeft men het opbrengen van jong-geboren kinderen aen geiten toevertrouwd, en deze waren hare zuigelingen zeer toegenegen. De geiten voeden zich met grasplanten, doch hebben het meest eetlust voor bladeren en scheuten van klein houtgewas.
De byzonderste soorten van geiten zyn de wilde geit, de angora geit, de syrische geit, de cachemire-geit en de steenbok.
Wilde geit (capra oegagrus van Gmelin). Volgens Cuvier zou deze de stam zyn van alle onze tamme geiten. Zy onderscheidt zich door hare hoornen die voorwaerts scherp zyn, zeer lang by den man en kort by het wyfje. Het hair harer huid is grysachtiggeel met eenen zwarten reepel op den rug; heur staert is insgelyks zwart. De wilde geiten bewoonen in benden het gebergte Caucasus, Persien en de Himalaya-bergen van Asia.
Angora-geit (capra angorensis). Zy heeft afhangende ooren. De hoornen van den man strekken zich van iederen kant van den kop liggend uit en hebben den vorm van een korkentrekker. Het hair der huid is dik bezaeid, fyn en zeer lang; het wordt gebruikt tot het vervaerdigen van kleedingstoffen hoog geschat in het Oosten.
Syrische geit. - Deze is zeer menigvuldig in Neder-Egypte; zy heeft overlange ooren en het hair der huid zeer kort.
Cachemire-geit. - Hare hoornen van elkander afwykend, zyn regt en spiraelvormig gedraeid. Het hair van hare huid is zydeachtig, lang, regt en wordt gebruikt tot het vervaerdigen van schallen, die zeer kostbaer zyn.
Steenbok, (capra ibex L), in 't fransch bouquetin. - Hy heeft veel gelykenis met onzen tammen bok, maer grootere en sterkere hoornen, die in plaets van voorwaerts scherpkantig te wezen, plat met dwarsloopende randen zyn. De steenbok bewoont de europische bergen, op welker top hy den ganschen zomer verblyft; tegen den

{==90==} {>>pagina-aanduiding<<}
winter komt hy de bergen af om aen hunnen steun te verblyven tot omtrent Paeschen; doch de wyfjes blyven langer beneden om hunne jongen te werpen. De steenbok bezit de grootste behendigheid om van de eene rots op de andere te springen.

Schapen.

Hunne byzonderste kenteekens zyn 32 tanden, waeronder 8 snytanden enkel aen het onderkaekbeen. Zy hebben een buitenwaertsbol voorhoofdsbeen, spitsen en niet hairloozen muil, baerdlooze kin, tamelyk lange en van elkander verwyderde ooren, hoekige, dwarsloopende, gerimpelde en zydelings spiraelvormiggedraeide hoornen, tengere pooten, tamelyk langen en afhangenden staert.
In het wild bewoonen zy de gebergten. Hunne inborst heeft veel gelykenis met die der geiten.
Ammon-schaep (ovis ammon, Mouton mouflon van Buffon). Dit schaep is grooter dan het gewoone in den staet van dienstbaerheid. Zyne hoornen raken elkander aen met den steun; het hair zyner huid is geelbruin van kleur, gedeeltelyk wolachtig en gedeeltelyk zydeachtig; zyn staert is kort. Het ammonschaep, dat aenzien wordt als de stam des gewoonen tammen schaeps, bewoont de gebergten van Griekenland, van Sardinië, van Corsika en de provincie Murcie in Spanje. Volgens Geoffroy St-Hilaire heeft het wyfje geene hoornen.
Argali-schaep (ovis argali) - Zyne hoornen zyn zeer gelyk aen die van den gewoonen ram, maer verhevener en grooter; die van het wyfje zyn sikkelvormig. Het hair zyner huid is des winters grysgeel, met eenen rosachtigen rugreepel; zyn muil en hals zyn wit, even als de binnenvlakte der pooten en de buik: de billen zyn lichtgeel. Tydens den zomer is de huid in het algemeen rosachtiger, heure hairen zyn regt, glad en hebben zekere gelykenis met die der huid van den hert.
Het argali-schaep bewoont de koude en de gematigde luchtstreken van Asia; men vindt het niet zelden in den Kamtschatka. Zyne gestalte is gelyk aen die van den damhert.

{==91==} {>>pagina-aanduiding<<}

My-attic of Amerikaensch schaep (ovis-montana van Geoffroy St-Hilaire). Het is kennelyk aen zyne tengere en zwierige vormen, aen zyne lange pooten en aen zyn kort styf hair dat kastanjebruin van kleur is; in andere woorden het is een hert met een ramshoofd. Het my-attic schaep bewoont de rotsachtige gebergten van Noord-Amerika en leeft in benden van 20 tot 30 leden.
Gebaerd schaep van Pennant (mouton mouflon à manchettes (ovis-ornata) van Geoffroy St-Hilaire). Het hair zyner huid is geelrosachtig. De borst en de pooten zyn met lange afhangende hairen overdekt; in de nabyheid van den hoek van het onderkaekbeen is er van wederskanten een hairbos lang van 3 tot 4 duim, en een weinig lager op den hals ziet men een middenreepel lang hair die, tot op het derde onderdeel van den hals gekomen, zich gaffelswyze verdeeld en tot op de pooten afwykt. De staert van het gebaerd schaep is omtrent 7 duim lang en penseelvormig aen zyn einde.
Het gebaerd schaep bewoont de bergachtige streken van Barbarye (Afrika).
Als schapen, die in den staet van dienstbaerheid leven, zullen wy de volgende melden: het gewoon schaep, het schaep met breeden staert, het yslander-schaep en het spaensch-schaep.
Gewoon schaep. - Het is van een ieder genoegzaem bekend.
Schaep met breeden staert, (ovis landicaudata). - Het onderscheidt zich door de vorm van zynen staert, die lang is en wederzyds verdikt door eene ophooping van vet in het celachtig weefsel. Deze verdikking is by sommige dusdanig van omvang, dat haer gewigt het dier zeer lastig valt; reizigers melden zelfs dat men in zekere streken van het westerlyk gedeelte van Afrika schapen ziet, die aen eene soort van kleine kar waerop hun staert rust, gespannen zyn.
Yslander schaep. - Het is byzonder merkwaerdig door de ongestadigheid van het getal zyner hoornen. Sommige dezer schapen hebben maer twee hoornen, andere hebben er dry, vier, of nog meer. Het hair der huid is bruinrosachtig; de staert is kort.
Het ras van het yslanderschaep is niet alleen verspreid in Ysland,

{==92==} {>>pagina-aanduiding<<}
maer ook nog op de eilanden Feroë, het eiland Gothland, en in Norwegen.
Spaensch schaep, of merinosschaep. - Het heeft zeer magtige hoornen, die op de zyden van den kop eenen regelmatigen spirael vormen. De wol der huid zeer fyndradig, is als een korkentrekker gedraeid, en hare kleur is vuilwit. Men veronderstelt dat het merinosschaep van Barbarye afkomstig is.


Ossen.

In de natuergeschiedenis geeft men den naem van os aen eene zeer belangryke hoofdsoort der herkauwende dieren met holle hoornen, onaengezien het geslacht van het dier.
Men kent thans acht verschillige soorten van levende ossen, te weten: de auroch, de bison of amerikaensche os, de buffelos, de arni, de buffelos der Kaep, de yack, de muskusos en de gewoone os.
Auroch (bos ferus van Linnaeus). - De auroch is de grootste en de sterkste der ossen. Zyne schoft bereikt tot 6 voet hoogte en zynen kop heeft meer dan twee voet breedte; de omtrek van den steun zyner hoornen is meer dan een voet lang. Men vindt de auroch niet meer dan in eenige groote bosschen van Pruissen en van Polen.
Tydens de loopschheid vechten de aurochen met groote woede tegen elkander en zyn alsdan zeer gevaerlyk voor den jager. Hunne magt is buitengewoon. De vorm van den auroch heeft iets zonderling en zyn voorkomen is wilder dan dit der andere ossen. Zyn kop is kort en breed, en het voorste deel der romp is met lange hairen bedekt, die eene soort van maen vormen tot op de hoeven dalende. Deze maen bestaet insgelyks by het wyfje, maer is korter dan by den man. De auroch leeft afzonderlyk.
Bison of amerikaensche os. - Hy leeft in talryke benden in de bosschen van Noord-Amerika. Zyne hoornen zyn betrekkelyk kleiner dan by alle de andere ossen. Zyne gestalte is groot, doch kleiner dan die van den auroch; voor het overig heeft hy eene maen zoo als deze laetste.
Buffelos (bos bubalis). - De buffelos is oorspronkelyk van

{==93==} {>>pagina-aanduiding<<}
Zuid-Asia. Thans vindt men hem in Italie. Zyne hoornen zyn achterwaerts gebogen, zyn voorhoofd is breed en bol en zyne gestalte niet zeer groot.
De inborst van den buffelos is woest, en zyne magt is overgroot.
Arni. - Dit is eene zekere soort van indiaenschen os, merkwaerdig door de buitengewoone grootte zyner hoornen. Hy wordt aenzien als eene verscheidenheid van den buffelos.
Buffelos der Kaep. - Hy heeft zeer groote zwarte hoornen waervan de steun de kruin van den kop byna overdekt. De afstand tusschen de punten der hoornen is zeer groot; de schoft van het dier is integendeel niet hooger dan 5 voet. Hy leeft in ontelbare benden van de Kaep der Goede-Hoop tot in Guinea, en schept behagen in het zwemmen.
Yack (Tartaersche os). - Hy onderscheidt zich van alle de andere soorten door de lange hairen van zynen staert, dien eens paerds niet ongelyk. Het hair der huid is eene zachte wol, en onderwaerts is het afhangend tot de helft der pooten. - Hy bewoont de gebergten van Thibet (Asia), doch in verschillige streken van Asia is hy tot den staet van dienstbaerheid overgebragt.
Muskusos. - Deze leeft in talryke benden in de koudste luchtstreken van Noord-Amerika. In deze benden bestaen er niet meer dan twee of dry stieren, wat daeruit voortkomt, is dat tydens de loopschheid de jonge stieren zich elkander slag leveren, waeraen er weinige overleven. De muskusos beklimt de spitste gebergten met zooveel behendigheid als de geit, niet tegenstaende zyne zwaerlyvigheid. Zyn vleesch, wanneer het dier zeer jong is, is tamelyk goed om eten, doch dat der volwassene is oneetbaer uit hoofde van eenen sterken muskusgeur.
De muskusos heeft eenen zeer korten staert en het einde van zynen muil is met hair bedekt.
Gewoone os, (bos domesticus). - Volgens Cuvier zouden de stamvaders der gewoone ossen, zeer groote ossen geweest zyn, waervan men nog overblyfsels vindt in de torfgronden van Duitschland, Engeland en Frankryk. Aen hen gaven de Duitschers den naem van Urus.

{==94==} {>>pagina-aanduiding<<}

De gewoone os is alom verspreid geworden door de europische volkeren, en ten gevolge der teeling met ossen van andere landen, zyn er eenige verscheidenheden ontstaen. Als de belangrykste dezer zullen wy melding doen van den grooten os met bult van Madagascar. Hy heeft hooge pooten, doorgaens eene witte kleur en eenen beweegbaren bult op de schoft. Een andere os met bult der zelfde luchtstreken en van Zuid-Afrika, is de Zebu, de kleinste der ossen. Zyne inborst is zeer zacht.
Wy achten het onnoodig de menigvuldige diensten die de gewoone os het menschdom oplevert, aen te duiden.







Boekoverzicht.

Laster en onschuld.


Drama uit het hedendaegsch leven, in vyf bedryven, door Emm. Rosseels en Ch.P. Dumont.

Het vlaemsch tooneel dat buiten kyf voor het vlaemsche volk een der magtigste middelen is ter beschaving en ter behouding des nationalen gevoels, is sedert langen tyd met reuzenstappen in de baen der kunst, voortgetreden. By elke vertooning is dit merkbaer aen het immer aengroeijend getal der aenschouwers en aen de belangstelling waermede het publiek de stukken volgde.
Ofschoon wy met innig genoegen dien vooruitgang hebben gezien, hebben wy nogtans dikwyls betreurd dat de keus der stukken zelve niet altyd aen dien vooruitgang beantwoordde. Wat zagen wy inderdaed? Vertalingen, slechte vertalingen van fransche stukken en meest van slechte fransche stukken. En weten de maetschappyen dan toch niet dat zy door de opvoering van de fransche tooneelspelen, en zelfs van de beste, zichzelve niet dan kwaed doen? Zy moeten immers toch veronderstellen dat een liefhebber nooit met hem, die op de planken zyn brood wint, zal vergeleken kunnen worden, en dat hy nogtans voor het publiek die vergelykenis met den tooneelist van stiel zal moeten ondergaen? En dan nog zal men met een fransch stuk de ontwikkeling onzer vlaemsche volksdommelykheid bevorderen? Neen, voorzeker neen! Men zal er slechts den moed en de krachtvolle poogingen onzer letterkundigen meê vermoorden!

{==95==} {>>pagina-aanduiding<<}

Echter zyn wy overtuigd dat er aen oorspronkelyke stukken geen gebrek is, en wy zien nog alle dagen verdienstelyke vaderlandsche schryvers tooneelgewrochten uitgeven. Zoo lieten nog de heeren Rosseels en Dumont hun drama Laster en Onschuld verschynen, waerop wy het ons ten pligt rekenen de aendacht in te roepen.
Het onderwerp van dit nieuw tooneelgewrocht is getrokken uit het hedendaegsch leven des hoogen stands. Donkerman een doorbrenger en vriend van Gustaef Von Bruisvelde, had vroeger dezes gade bemind, doch Louiza had zyne liefde verstooten en Donkerman had gezworen zich te wreken. Om zyn helsch voornemen des te beter ten uitvoer te brengen maekt by gebruik van eene eerlooze vrouw die haren naem met dien van Eulalie, baronnes Von Hestein, verwisseld heeft. Donkerman beschuldigt Gustaefs gade van echtschendende liefde met doctor Heelhout en spoort hem aen om de baronnes te beminnen. Deze speelt hare rol meesterlyk. Donkerman en Eulalie die het slechts op Gustaefs beurs gerigt hadden, helpen hem zyne fortuin schandelyk verkwisten. Door tusschenkomst van Donkerman gaet Von Bruisvelde, met eenen onbekenden geldschieter eene noodlottige verbindtenis aen. Op den dag waerop deze verbindtenis ten einde loopen moet, verschynt Eulalie, die hem bekent dat zy het was die hem uit de verlegenheid gered heeft. Gustaef bekent alles aen zyne gade. Louiza verslagen verlaet haren gemael. Nu treedt Donkerman op; Von Bruisvelde verwyt hem zyne snoodheid; doch de doorbrenger toont hem eenen brief van Heelhout aen Louiza en werpt op eene behendige wyze geheel de schuld op deze laetste. Ook wanneer deze terug keert, vindt zy hare wooning ledig. Doctor Heelhout wiens hulp zy ingeroepen had, was haer op hare schreden gevolgd. Doch nu keert Gustaef eensklaps razend terug, doet Heelhout door zyne bedienden buiten werpen, smyt Louiza den brief des doctors naer het hoofd, waerna hy vertrekt.
Een jaer is verloopen. Gustaef is met zyne minnares naer Parys gevlugt. Zyn laetste geld is verteerd; daerby vermoedt by Eulalie van ontrouw. Hy breekt het kofferken open waerin zy hare brieven bewaert en ziet dat de eerlooze baronnes nog altoos met Donkerman in betrekking is gebleven. Eulalie treedt het vertrek binnen, en daer zy de zwaermoedigheid bemerkt waerin haer minnaer verkeert, raedt zy hem aen eene wandeling te doen. Gustaef stemt toe; doch nu komt baron Delbar zyn medevryer by Eulalie een bezoek afleggen en beiden beramen hunne plannen om naer Engeland te vluchten. Gustaef die zich in een zyvertrek schuil had gehouden, heeft hunne samenspraek afgeluisterd. Hy verzoekt de baronnes hem naer den schouwburg te volgen, doch zy weigert en Gustaef gaet alleen. Eulalie begeeft zich tot hare kamer om zich tot het vertrek te bereiden. Daer klinkt het afgesproken sein; de snoode baronnes treedt terug het vertrek binnen, bemerkt het opengebroken briefkoffertje en zich omkeerende ontwaert zy Gustaef die haer helsch tegengrynst. Hy verwyt hare laffe trouwloosheid, werpt haer in eenen stoel en doorsteekt haer.
Donkerman die alles door de dagbladen vernomen had, begeeft zich by Louiza en leest haer den inhoud van het dagblad waeruit blykt: dat men uit de rivier het reeds misvormd lyk van eenen onbekende opgevischt had, dat men

{==96==} {>>pagina-aanduiding<<}
veronderstelt dit van Gustaef te wezen. Louiza dit hoorende zinkt krachteloos neder. Op dit oogenblik verschynt Gustaef gekleed als een zwerver. Von Bruisvelde verzoent zich met zyne gade en Donkerman vertrekt. Eensklaps hoort men eene ontploffing. Het is de doorbrenger die zich met een pistool door het hoofd heeft gebrand.
Ofschoon het onderwerp, althans wat sommige gedeelten betreft, ons niet geheel nieuw voorkomt, onderscheidt zich toch dit drama door de ingewikkelde en belangwekkende intrigue. Ook houden de karakters van het begin tot het einde goed stand: de HH. R. en D.M. hebben zich gewetensvol uit den slag weten te trekken. Slechts eene aenmerking willen wy maken. De aenschouwer ziet Eulalie in het vierde bedryf op het tooneel doorsteken en in het vyfde verneemt hy uit de lezing van het dagblad dat zy, aen hare wonden genezen zynde, uit haer rytuig gevallen en door hare paerden verpletterd is. Ons dunkens was het onnoodig Gustaef met eenen moord te bezoedelen; of Eulalie al of niet aen hare wonden overleden is, toch is de moord gepleegd en al vergeeft de onschuldige Louiza aen haren pligtigen echtgenoot, toch zal de toeschouwer voor hem in het hart geen medelyden voelen ontstaen, slechts met verachting kan by op den laffen moordenaer nederzien. De styl is zuiver en gespierd en eene menigte roerende tafereelen houden de belangstelling goed staende. Ook durven wy de lezing van dit drama den lezeren van het Taelverbond aenbevelen en wy vleijen ons met de hoop, dezen winter Laster en Onschuld, door eenige onzer vlaemsche tooneelmaetschappyen te zien opvoeren.
Het werk is verkryghaer by den boekhandelaer Hendrik Peeters, Cité, 79, te Antwerpen, en by den boekhandelaer, Hoste, in de Veldstraet te Gent.
V.R.





Op het tweede Nederlandsch Letterkundig Kongres. 
(September 1850.)
 door S.J. van den Bergh.


Voor twintig jaar bij 't klettrend lemmerzwaaien, 
Bij romlende oorlogstrom en dondrend krijgsgeluid, 
Klonk, dwars door Frankrijks onrustkraaien, 
Alom de kreet van Noord en Zuid: 
 
‘Wat één was als in Karels gulden dagen, 
Wat was verbroederd sints het vierde van eene eeuw, 
't Moet als een wrak uitéén geslagen, 
Verdeeld hun beider oorlogsleeuw! 
 

{==97==} {>>pagina-aanduiding<<}

Het kroost des stams, die Spanjes moordsoldaten, 
Te zaam bestreed om God te dienen naar zijn hart, 
En Alvaas vloek- en bloedplakkaten 
Met reuzenkloekheid heeft getart; 
 
De broeders, die op Salems heilge wallen 
Hun vendel plantten als op 't Waterloosche veld, 
Waar vreemde trots in 't stof moest vallen, 
En vrijheid plaats nam voor geweld; - 
 
Dat moedig volk - voor eeuwig zij 't gescheiden! 
Niets strengel ooit den band, nu los gescheurd, weêr zaam; 
Een andre geest zij 't deel van beiden! 
Een andre leus, een andre naam! 
 
Eer huwe 't vuur en 't water met elkander, 
Eer worde Kempes zand en Drenthes heide één stroom, 
Dan dat, geschaard om d' eigen stander, 
Weêr Belg en Bat van eenheid droom!’ - 
 
Maar naauwlijks was de Tijd met negen jaren 
Op 't pad, door de Almacht hem gebakend, voortgespoed, 
Of reeds weêrklonk van dichtersnaren 1: 
‘Waarom, o broeders, zoo gewoed? 
 
U paart natuur - u paren taal en zeden, 
U paren Rhijn en Maas en Scheldes vloedazuur - 
Waarom voor tweespalts bitterheden 
Verzaakt gij 't oude liefdevuur?’ 
 
En zie - die taal drong door in veler harten 
Al loeg dies, schel van toon, een gramme staatkunde ook: 
't Was of 't gevoel van veler smarten 
Verdwenen was met d' oorlogsrook. 
 

{==98==} {>>pagina-aanduiding<<}

Maar 't grootste deel bewaakte nog de klove, 
En sprak: ‘sterv' de oude naam, de naam van Neêrland uit: 
Geen liefde die de veete doove! 
Geen Bat en Belg wier hand zich sluit!’ 
 
Toen trad de taal, die eeuwig taal zal blijven, 
Gelijk een middlaress weldadig op, en wist 
Op nieuw den broederband te stijven, 
Te lang betreurd, te lang gemist. 
 
De taal! De taal! Die gift uit hooger oorden, 
De spraak, waar Neêrland zich sints eeuwen in verstond, 
Zij moest de onwrikbre schakel worden, 
Die Nederland op nieuw verbond. 
 
De taal! De taal, zoo rein van vlek en smetten, 
De taal, die Maerlant schreef, en Willems stervend sprak, 
Zij wist de borst in vlam te zetten, 
Zij hechtte wat de staatskunst brak. 
 
De taal, waarmeê nog Tollens weet te tooveren, 
Wier schatten Bilderdijk voor de aarde heeft ontplooid, 
Zij wist de harten te veroveren, 
Bracht zaam, wat roekloos was verstrooid. - 
 
Zij bracht te zaam, zij deed u herwaart snellen, 
Gelijk ze aan Leijes boord u voerde in 't voorig jaar; 
De geestdrift, die ons hart doel zwellen, 
Wij danken die alleen aan haar. 
 
Haar, die ons tot het beetre weet te prikkelen, 
Haar, godlijke uitspraak van 't onstoflijk zielsgevoel! 
Haar die heur almacht zal ontwikkelen, 
Haar, aller vrije mannen doel! 
 

{==99==} {>>pagina-aanduiding<<}

Dus haar op nieuw uw hechte trouw gezworen, 
Geploegd haar goudmijn door, haar rijkdom streng bewaakt! 
Door wie in Neêrland werd geboren 
Zij nooit haar recht, haar eer verzaakt! 
 
In haar blijft elk waarachtig Nederlander: 
't Volk, dat zijn taal versmaadt is rijp voor slavernij! 
Zoo steune Noord en Zuid elkander 
Steeds tegen vreemde bastaardij! 
 
Zoo zullen wij vereend der waereld staven, 
Schoon wet en staatsverdrag de scheuring driest vertolk', 
Schoon 't één van Neêrland schijn begraven: 
De taal alleen is gantsch het volk. 
 
Ja, gantsch het volk, dat in dezelfde klanken 
Zijn lief en leed verhaalt, zijn groote mannen roemt, 
En voor zijn taal dien God blijft danken, 
Dien beider tongval Vader noemt! - 


's Gravenhage.


Kunst- en letternieuws.

- De omzendbrief, aengaende het ambtelyk gebruik der vlaemsche tael in de Gemeenteraden en in hunne administratieve betrekkingen, door de Maetschappy voor Tael en Kunst te Antwerpen gevestigd, uitgegeven en door haer aen alle de Gemeentebesturen harer Provincie gezonden, is de Maetschappy de Tael is gansch het volk en het Vlaemsch gezelschap, te Gent, zoo belangryk voorgekomen, dat deze beide vereenigingen besloten hebben dezelve te doen herdrukken en een exemplaer ervan aen ieder Gemeentebestuer van Oost-Vlaenderen, tot berigt en overweging in voorkomende gelegenheid, over te maken.

{==100==} {>>pagina-aanduiding<<}

- De klas der Letteren, by de koninglyke Akademie van Belgie, heeft besloten een wedstryd uit te schryven voor het vervaerdigen van een dichtstuk ter nagedachtenis der Koningin. De pryskamp zal in het fransch en in het vlaemsch plaets hebben, en twee eerepenningen, elk ter waerde van 600 frs. zullen de bekroonde dichters worden toegewezen. - Vlaemsch en fransch. - Deze maetregel juichen wy toe; zoo moesten van over lang alle wedstryden door het Staetsbestuer uitgeschreven, luiden. Dit ware niets anders dan billyk geweest.
- Op Zondag, 17 november, is te Gent, in den ouderdom van 39 jaren, schielyk overleden de heer Leopold Van Loo, verdienstelyk lid der tooneelmaetschappy: Broedermin, Taelyver en Vorstentrouw. Verscheidene redevoeringen werden op zyn graf uitgesproken.
- De initiatieve, verleden jaer door de Maetschappy voor Tael en Kunst genomen, is met goed gevolg bekroond geworden. Byna dagelyks ontving de Kamer der Volksvertegenwoordigers verzoekschriften van verschillende maetschappyen uit Vlaemsch Belgie, ten einde aen de weduwe des betreurden volksdichters, Th. Van Ryswyck, eene jaerlyksche toelage, alware het slechts van 600 franken, op 's ryks schatkist te vergunnen. In eene harer laetste zittingen en wel by het beraedslagen over het budget van binnenlandsche zaken, vroeg de baron 't Serklaes of bedoelde jaerwedde in het gevraegde cyfer begrepen was. De Heer Minister antwoordde: Dit is er in begrepen. Zoo dat men dit vraegpunt als eene afgedane zaek mag aenschouwen.
- In zitting van 6 december, heeft de Maetschappy voor Tael en Kunst, te Antwerpen, den Heere L. Veydt, volksvertegenwoordiger, te Brussel, als bewys van erkentenis en dankbetuiging voor het schoone en gunstige rapport dat die heer by de Kamer der Volksvertegenwoordigers heeft ingediend, ten einde mevrouw weduwe Th. Van Ryswyck het door Vlaemsch-Belgie gevraegde pensioen te doen bekomen, tot eerelid harer Maetschappy benoemd.
Ook in eene vroegere zitting heeft dezelfde Maetschappy de Heeren H.G. Mertens, bibliothecaris der stad Antwerpen en een der schryvers der Geschiedenis van Antwerpen, en Michiel Van der Voort, te Brussel, wegens letterkundige verdiensten en uit hoofde hunner aengekleefdheid aen de heilige vlaemsche zaek, het eerelidmaetschap aengeboden.
- Het zanggenootschap de Eendragt, met kenspreuk: in Vlaenderen Vlaemsch, heeft andermael eenen wedstryd van toonkundige samenstelling, onder begunstiging van staets- en plaetselyk bestuer, uitgeschreven.
Programma van den wedstryd: Het zanggenootschap de Eendragt van Meulestede, gezien den omzendbrief van 4 juny 1850, by welken een wedstryd van Toonkundige samenstelling werd uitgeschreven, gezien de beslissing van den jury van 22 july 1850, by welke verklaerd werd dat de prys niet behoorde toegewezen te worden, heeft besloten op nieuw de Belgische Komponisten alleen tot den zelfden pryskamp uittenoodigen en wel onder de volgende bepalingen: Onderwerp: Een koorzang voor vier mansstemmen zonder begeleiding van speeltuigen en waertoe vlaemsche woorden alleen tot tekst mogen worden genomen. Prys: Een eerepenning en eene geldelyke toelage van 200 franken.
Voorwaerden: 1o De samenstellingen waervan de tekst met zeden of wetten

{==101==} {>>pagina-aanduiding<<}
zouden strydend bevonden worden, zullen tot den kampstryd niet toegelaten worden. 2o Behalven de voorgaende bepaling en die welke voorschryft, alleen vlaemsche woorden te gebruiken, blyft de komponist vry in het kiezen zyns onderwerps en het behandelen van het zelve. 3o De ingezondene stukken blyven de eigendom des zanggenootschaps, welk zich het regt voorbehoudt de bekroonde en onbekroonde stukken, al of gedeeltelyk, naer zyn goeddunken uit te geven. 4o De intezenden mededingende stukken moeten leesbaer met eene andere hand dan die des samenstellers geschreven zyn en vrachtvry toegestuerd worden aen den heer Th. Coppejans, sekretaris van het genootschap, te Meulestede, by Gent, No 21, uiterlyk op 1n maert 1851. 5o De partituer moet eene kenspreuk en den naem des schryvers van de woorden dragen. By de partituer moeten de vier zangpartyen afzonderlyk gevoegd zyn. 6o Op een gesloten briefje moet door dezelfde hand die de stukken afgeschreven heeft de kenspreuk herhaeld zyn. Dit briefje zal bevatten den naem, voornaem, wooning en geboorteplaets van den komponist, door hem eigenhandig geschreven. 7o De jury wordt door het zanggenootschap benoemd; de leden ervan worden niet ter mededinging toegelaten. 8o De briefjes de onbekroonde stukken vergezellende zullen ongeopend verbrand worden.

Verschenen Werken.

Te Antwerpen, by Buschmann: Provinciale Raed van Antwerpen (1850). - Beraedslaging over de Noodzakelykheid van het Ambtelyk gebruik der Nederduitsche Tael in de vlaemsche provincien. 16 digtgedrukte bladz. in-8o.
- By Jos. Van Ishoven: Verzameling van dicht- en prozastukjes, alleen-, twee- en dryspraken, ter uitvoering by de prysuitdeeling in de lagere scholen. Prys 75 centiemen.
- By den zelfden: Laster en Onschuld, drama uit het hedendaegsch leven, in 5 bedryven, door Em. Rosseels en Ch.P. Dumont. Een deel in groot 8o op twee kol., 35 bladz. Prys: met het portret van Mevr. A. May-Vander Camme, fr. 2; zonder het portret, fr. 1. Het werk is verkrygbaer te Antwerpen, by Hendrik Peeters, boekhandelaer en uitgever, Cité No 79; te Gent, by H. Hoste, Veldstraet.
- By den zelfden: vierde aflevering van De Rederyker, tydschrift onder de redactie van den heer P.F. Van Kerckhove. Deze aflevering bevat een verhael van den bestierder, Gaëtano en zyne bende; eene beoordeeling over het werk van den heer Ed. Hanegraeff, Eerste Grondbeginsels der Wysbegeerte; en Mengelingen.
- By Van Dieren en comp.: Houten Clara, door Hendrik Conscience. Met vier platen door Ed. Dujardin. Prys fr. 1-50.
- By den zelfden: Blinde Rosa, door Hendrik Conscience. Met vier platen door Ed. Dujardin. Prys fr. 1.

{==102==} {>>pagina-aanduiding<<}

- By Jans: Album op den Leeuw van Vlaenderen, de 64 platen in 4o, samengesteld en gegraveerd door Ed. Dujardin, professor by de koninglyke akademie te Antwerpen. 8ste aflevering. Prys fr. 1 per afl.

- Te Brussel, by C.J.A. Greuze: Nouveau dictionnaire portatif, françaisflamand. Prys fr. 1-25.

- By den zelfden: Nederduitsch-fransch zakwoordenboek, door Vande Velden.
- By Mucquardt: Gedichten van J.M. Dautzenberg. Prys fr. 3.

- By Deprez-Parent, Violettenstraet, 15: Dichterlyke Proeven over de tyds omstandigheden, voorafgegaen en gevolgd van eenige afzonderlyke stukjes, door V.M....., p. in-8o, bladz. 50. Prys fr. 1.

- By F. Parent: Nederduitsche Spraekkunst, ten gebruike van collegien en middelbare scholen in Belgie, door J. Pietersz., 3de uitgave, in-18o, 186 bladz. Prys 80 centiemen.

- Te Gent, by H. Hoste, Veldstraet: Tweede en verbeterde uitgave van Keizer Karel of de Berchemsche Boer, blyspel met zang in twee bedryven, door H. Van Peene, Willem van Dampierre, historisch drama in vyf bedryven door den zelfden. Adam en Eva, blyspel met zang in één bedryf, door den zelfden. Prys: voor de dry stukken, fr. 1-50; voor ieder afzonderlyk genomen, fr. 0-75

- By den zelfden: Schets eener geschiedenis der nederlandsche letterkunde, door F.A. Snellaert, Tweede verbeterde uitgave. In-8o, 230 bladz. Prys fr. 2.

- By den zelfden: De familie Dykmans, drama door Karel Ondereet. Prys 75 centiemen.

- By de wed. Van der Schilden: Een engel in den Hemel of leven en dood van H.M. de koningin Louise Marie, door Schellinck. 196 bl. met 3 steendrukplaten.

- By de gebroeders De Busscher: Jubelfeest van Joseph Canneel, nu vyftig jaren ter drukkery van de heeren De Busscher, vader en zonen, te Brugge en te Gent, en er sedert 1811 meesterknecht. 18 bladz., in-8o met het portret van den Jubelaris.

- By de zelfden: De Avondlamp. Dichtbundel door vrouwe Van Ackere, geboren Maria Doolaeghe, van Dixmude.
De heer Van Duyse heeft zich met de uitgave van dezen verdienstvollen bundel belast, en hem met eene belangryke voorrede verrykt; deze heeft de vorm eens zendbriefs en houdt de levensschets der schryfster in, aen wie de vruchtbare lierdichter eenen zang opdraegt voor titel hebbende: De dichteres Moeder. Dit onder alle opzichten welkomend boek bevat alle de stukken sedert de uitgaef der Madelieven (1840) vervaerdigd, en is met den naem van Avondlamp bestempeld, omdat alle de gedichten by de zondagavondlamp geschreven werden.

- Op het bureel van het dagblad: de Broedermin, Overzicht der dryjaersche tentoonstelling van schilderyen te Gent, gevolgd van de kataloog der tentoonstelling. Prys, 60 centiemen.

- By L. Dhondt: Dryjaerlyksche tentoonstelling te Gent, 1850, uittreksel uit het dagblad den Vaderlander. 31 bladz. in-8o.

{==103==} {>>pagina-aanduiding<<}

- By Ivo Tydgat: Bede voor de Koningin, in october 1850, door Pr. Van Duyse.
- Te St-Nicolaes, by J.E. Landrien-Fovel: Het leven van Onzen Heer Jesus-Christus, getrokken uit de vier HH. Evangelien, zamengevoegd in eene evangelische geschiedenis. Een boekdeel klein 8o, van ongeveer 300 bl.
- Te Termonde, by Ducaju: Dichtbespiegelingen na Thomas à Kempis, gevolgd van Natalia, door Pr. Van Duyse. 80 blz., in-12o.


Aengekondigde Werken.

Te Antwerpen, by Van Dieren en C.ie: de Leeuw van Vlaenderen, door Hendrik Conscience. Vierde uitgave.
- By den zelfden: Burgerdeugd. Een roman uit vroeger dagen, door A. Snieders, jr, een boekdeel van 160 bladz in engelsch formaet, met vier platen door J.B. Wittekamp. Prys fr. 1-50.
- By Hendrik Peeters, cité, 79. - Grondbeginsels van Werkdadige Meetkunst, Landmeting, Waterpasmeting, opmaking en teekenen van Plannen, vertaeld uit het fransch van A.M. Perrot, door Doctor F.J. Matthyssens. Een deel bevattende zes vellen druks, in-8o, met meer dan tweehonderd houtsneêplaten tusschen den tekst. - Prys: frs. 2.00. - Het fransch werk kost frs. 10.00.
- By den zelfden en by de gebroeders Willems, te Amsterdam: Het Leven, de Krygsbedryven, Regering, Lotgevallen en Dood van Lodewyk Philips, koning der Franschen, door H. Zeeman.
Voorwaerden der Inteekening. - 1o Dit Werk zal in afleveringen van 2 vel druks worden uitgegeven. Elke maend zullen er 2 afleveringen in het licht verschynen. Met hoogstens 10 afleveringen zal het werk compleet zyn.
2o Elke aflevering is gesteld op vyf en vyftig centiemen
3o By de laetste aflevering zal het welgelykend portret van LODEWYK PHILIPS met deszelfs Facsimilé, Titels en Omslagen, zonder verhooging van prys geleverd worden.
4o De betaling zal by de laetste aflevering plaats hebben, ten einde de HH. inteekenaren te waerborgen van eenen bepaelden afloop der uitgave, welke stellig in Maert volledig zal zyn.
5o De inteekening is tot 31 December geopend, na dien tyd zal de prys met 20% verhoogd worden.
6o De eerste aflevering zal in 't begin van January het licht zien.
- By J.E. Rysheuvels. - Stukken en Brokken, bevattende: vertellingen, portretten naer het leven, samenspraken, recensien, redevoeringen, puntdichten, enz., enz., door L. Vleeschouwer. Prys fr. 2.00.
- Te Brussel en Gent, by Muqhardt. - Uitlandsche tooneelbibliotheek, uitgegeven onder het bestuer van V.H. Vandenhove en J.M. Dautzenberg.

{==104==} {>>pagina-aanduiding<<}

Voorwaerden der inschryving. - De Uitlandsche Tooneelbibliotheek zal op onbepaelde tydstippen, doch zoo veel mogelyk een mael der maend verschynen. De prys wordt naer de dikte der boekdeeltjes in-18 bepaeld, doch in dier voege, dat er omtrent 10 à 12 stukken 's jaers, voor den prys van 6 franks, uitkomen.
Men kan voor niet minder dan eenen jaergang inschryven. - De betaling zal plaets hebben per 6 maenden, vrachtvry te laten geworden aen den boekhandelaer by welken men de inschryving genomen heeft.
De ontvangt-kosten by middel der post, zyn ten laste van den inschryver.
Men schryft in te Brussel, by Muqhardt, boekhandelaer, Koningplaets, nr 11; te Gent, by den zelfden boekhandelaer, Veldstraet, nr 80, alsook by de voornaemste boekhandelaers des ryks.


Onder pers voor deze verzameling.

Het Uithangberd, blyspel met zang van OEhlenschlaeger, onmiddelyk uit het deensch vertaeld door V.H. Vandenhove.
Om daerna te verschynen:
Doctor Wespe, blyspel in 5 bedryven, van Roderich Benedix, uit het hoogduitsch, door J.M. Dautzenberg.
Eene verkeerde Arrestatie, blyspel in 3 bedryven, van Schroeder, uit het hoogduitsch, door P...
Het Arabische Poeder, blyspel in 1 bedryf, van Holberg, onmiddelyk uit het deensch, door K. Stallaert.
De Politische Tinnegieter, blyspel, door denzelfden schryver en vertaelder.
Koning René's Dochter, lirisch drama, van Hendrik Hertz, uit het deensch in de versmaet van 't oorspronglyke, door Vandenhove.
Patkuil, een historisch treurspel, in 5 bedryven, van Karl Gutzkow, uit het hoogduitsch, door Vandenhove.







{==105==} {>>pagina-aanduiding<<}

De krygspyp, 
Uit de Schwarzwälder Dorfgeschichten van B. Auerbach, 
vertaeld door W.R.

Deze is eene afzonderlyke geschiedenis, maer die toch met de nieuwe wereldgeschiedenis, of wat byna eenerlei is, met Napoleons geschiedenis, nauw tesamenhangt. Het was toenmaels een buitengewoone tyd. Ieder boer kon uit de koningslogie zyns eigenen huizes de gansche wereldgeschiedenis zien voorby trekken en handelen; koningen en keizers speelden daerin mede, en verschenen nu zus dan zoo uitgedost; en dit grootsch schouwspel kostte den boer meerwerf anders niets dan huis en hof, - en eenigzins zyn leven. Zoo erg ging het toch met myn buerman Hansjoris niet; - ik wil de geschiedenis van voren aen vertellen.
Het was ten jare 1796. Wy, in onzen muizestillen tyd, wy kinderen des onbevredigden vredes, kunnen ons nauwelyks een denkbeeld der toenmalige onrust vormen; het was alsof de menschen nergens meer vast te huis waren, als of het menschengeslacht zich te been had gesteld, om malkander van hier naer ginder heen te dryven. Door het Zwarte Woud trokken nu de Oostenrykers met hunne witte wambuisen; dan de Franschen met hunne lustige gezichten, dan weder de Russen met hunne lange

{==106==} {>>pagina-aanduiding<<}
baerden, en daer tusschen in kwamen de Beijerschen, Wurtembergers en Hessen van allerlei gestalte. Het Zwarte Woud was ten allen tyde eene opene deur voor de Franschen, en nu even is men eindelyk er toe gekomen er eenen pael voor te schuiven.
Zoo was het daer dikwerf een marscheren, retireren en vooruitrukken, een schieten en donderen, dat men niet wist, waer u den kop stond; werkelyk bleef deze menigmael ook niet staen, maer hy tuimelde onvoorziens om. Niet wyd van Baisingen staet, midden 't vlakke veld, een heuvel zoo hoog als een huis, en daeronder moeten louter doode soldaten liggen, Franschen en Duitschers ondereen.
Maer myn buerman Hansjoris bleef bevryd, schoon deze een knap en kloekgebouwde knaep was, die zich overal toonen mogt en pas zyn negentiende jaer intrad. Dit sproot namelyk hieruit: - Daegs voor het huwelyk van baes Windel, den metser, die eene vrouw van Empfingen trouwde, reed Hansjoris met de anderen achter den wagen aen, op welken de bruid, met den huisraed, op de blauwgeverwde kas, nevens den spinrok en de splinternieuwe wieg, zat. Hansjoris schoot zonder ophouden, als een bezetene, en deed immer eene dubbele lading op het pistool. Als nu de stoet by de leemgroef aenkwam, waer regts de vyver en links de tichelhut is waer Kaetje uit het venster zag, dan schoot Hansjoris daer weder; maer bykans eer men den slag hoorde, hoorde men Hanjoris erbarmend schreeuwen. Het pistool ontviel zyne hand, hy zelf ware van zyn paerd gevallen, had zyn kameraed Vietje hem niet vastgegrepen. Nu zag men wat er geschied was: Hansjoris had zich den wysvinger der regter hand tot aen het middenlid afgeschoten; hy werd nu van zyn paerd geheven. Allen sprongen medelydend by, en ook Kaetje uit de tichelhut kwam by geloopen en viel in onmagt, als zy zag hoe Hansjoris vinger slechts nog aen de huid hing. Hansjoris echter beet van pyn op de tanden en blikte starrelings op Kaetje. Hy werd in de woon des ticheldekkers gebragt. De oude Jockel 1 van Schenbuss, die het bloed stelpen

{==107==} {>>pagina-aanduiding<<}
zoude, werd er spoedig bygeroepen; een ander liep naer de stad by Erath, een geacht wondarts. Als de oude Jockel in de kamer trad, werd alles plotselyk stil en week voor hem achteruit, zoo dat al de aenwezigen langs beide zyden een front vormden, door 't welk hy tot den verwonde ging, die achter de tafel op eene bank lag. Kaetje alleen trad voor en riep: - Om Gods wil, Jockel, help Hanjoris! - De laetstgenoemde sloeg de oogen op en wendde den kop naer de sprekende, en als nu Jockel voor hem stond en zacht mompelend de hand raekte, hield het bloed reeds op te loopen.
Maer ditmael was zulks niet geschied door de sympathie van Jockel, maer door eene andere sympathie, namelyk door die tusschen Kaetje en Hansjoris. Want als deze Kaetjes woorden hoorde, voelde hy even alsof al het bloed hem naer het harte drong, en daerdoor hield het bloeden des vingers op.
Erath kwam, en Hansjoris werd de vinger afgezet; hy doorstond die gruwzame smart als een held. - Als hy reeds eenige stonden in de wondkoorts lag, was het hem alsof een engel naer hem toevloog en hem verfrissching toezwaeide. Hy wist niet dat Kaetje de vliegen van hem afweerde en daerdoor dikwyls zyn gezicht nader kwam en zich weder verwyderde; zulk eene nadering, - al is het ook geene eigenlyke aenraking, - van eene beminnende hand, kan eene tooverachtige werking in een ander voortbrengen, en deze kan zich ook wel in onzen Hansjoris tot zulk een droombeeld gevormd hebben. Dan verscheen aen Hansjoris in den droom weder eene gansch omsluijerde beeldtenis; hy kon zich naderhand niet meer regt herinneren hoe zy er uitzag, en - zoo zonderling zyn de droomen - de beeldtenis had eenen afgerukten vinger in den mond en smoorde daermede tabak, alsof het eene pyp ware, zoo dat de blauwe rookwolkjes uit nevelige kringen opstegen en zich verbreidden.
Kaetje bemerkte dat Hansjoris gesloten lippen zich meerwerf op en neder bewogen. Het eerste wat hy, by zyn ontwaken, verlangde, was zyne pyp. Hansjoris had de schoonste pyp uit het gansch dorp, en wy moeten die nader beschouwen, want zy speelt eene hoofdrol in onze geschiedenis. Het was een olmen maselen-houten kop,

{==108==} {>>pagina-aanduiding<<}
wiens bruine marmeringen de wonderlykste beelden vormden, zoodat men daer alles uit maken kon. Het zilveren deksel was als een helm, en zag zoo blank dat men er zich in spiegelen kon, en had nog het voordeel dat men zyn gezicht dubbel en het onderste boven erin zag. Ook was het onderdeel van den pypkop zoo wel als de laers met zilver beslagen. Een dubbel zilveren ketingje diende tot snoer en verbond den korten steel met het lange gebogen kromme mondstuk.
Was deze pyp niet schoon en had Hansjoris niet gelyk dat hy die liefhad, gelyk een held der andere tyden zynen schild?
Het eerste, wat nu Hansjoris by het verlies zyns vingers ergerde, was namelyk dat het hem nu moeijelyker vallen zou eene pyp te stoppen. Kaetje lachte en schertste met zyne liefhebbery, maer zy stopte hem toch eene pyp, haelde eene kool en trok zelfs twee, drymael; zy schudde echter, en maekte een gezicht, als ofzy daer afkeerig ware van geweest. Maer nooit nog had Hansjoris eene smakelykere pyp gesmoord, dan die welke Kaetje vooraf had in den mond gehad.
Ofschoon het in 't heetste van den zomer was, mogt Hansjoris met zyne wonde niet naer huis gebragt worden; dus moest hy by den ticheldekker blyven. Dat ging onzen lyder regt goed. Ofschoon zyne ouders kwamen om hem te verplegen, wist hy toch dat er oogenblikken komen zouden waerop hy met Kaetje alleen zou zyn.
Des anderdags was het de trouwdag van Wendel den metser, en als het nu op de kerk luidde, floot Hansjoris de onveranderlyk wederkeerende trouwmarsch, welke nu in het dorp gespeeld werd, in zyn bed na.
Na de kerkplegt ging het muziek rond het dorp en speelde voor de huizen waer de schoonste meisjes woonden, of zulke die vryers hadden. Knapen en meisjes sloten zich dan aen den stoet, die, hoe verder hy kwam, immer aengroeide; zy kwamen ook voor des ticheldekkers woon. Fideel kwam, als gezel van Hansjoris, met zyn meisje op, om, in de plaets van den verwonde, Kaetje mede ten dans te nemen; maer 't meisje bedankte hem, wendde bezigheid voor en

{==109==} {>>pagina-aanduiding<<}
bleef aen huis. Hansjoris was hierover hoogst tevreden, en als zy alleen waren, zegde hy:
- Kaetje, wees niet gram, dra komt er weêr eene bruiloft, en dan zullen wy beide onmisbaer met malkander dansen.
- Eene bruiloft? - vroeg Kaetje bedroefd, - ik weet niet van wien?
- Kom eens hier, - sprak Hansjoris, grimlachend. Kaetje trad nader en hy vaerde voort: - U wil ik het slechts bekennen, ik heb my met opzet den vinger afgeschoten, daermede zal ik geen soldaet moeten worden.
Kaetje deinsde achteruit, hief een luiden schreeuw en dekte zich het aengezicht met haren voorschoot.
- Waerom weent ge? - vroeg Hansjoris. - Keurt ge dat niet goed? Ja, ge moet het goedkeuren, want ge zyt er de schuld van.
- Jesus, Maria, Josef! neen, gewis niet, ik heb daer geene schuld aen; och! lieve Heer, wat voor eene zonde hebt gy bedreven, Hansjoris, gy hadt u zoo kunnen doodschieten; neen, gy zyt een wild mensch; met u wil ik niet samen woonen, gy maekt my benauwd.
Kaetje wilde hem ontvlugten, maer Hansjoris hield haer nog met de linker hand vast. Zy bleef staen, trok zich terug, wendde hem den rug toe en kauwde aen een eind van haren voorschoot. Hansjoris had alles ter wereld gegeven, wanneer zy hem slechts eenmael bezien had, maer al zyn bidden en smeeken was vergeefs. Hy liet haer nu los en wachtte eene wyl om te zien of zy zich niet zou omkeeren; daer zy immer sprakeloos en afgekeerd bleef, zegde hy met sidderende stem: - Wilt gy eens zoo goed zyn mynen vader te halen; ik wil naer huis.
- Neen, dat hoeft niet; ge zoudt den hondskramp kunnen krygen, heeft de doktor gezegd! - hervatte Kaetje nog altoos afgekeerd.
- Zoo ge niemand haelt, dan ga ik alleen, - zegde Hansjoris. Kaetje wendde zich om en zag hem aen met tranende oogen, in welke alle beden en alle krachten der minnende bezorgdheid helder straelden. Hansjoris vatte Kaetjes hand; zy was koortsheet, en hy

{==110==} {>>pagina-aanduiding<<}
staerde lang in zyns meisjes wezen. Kaetje was niet wat men eigenlyk schoon noemt; maer haer voorkomen verried vastheid en kracht; haer aengezicht had, even als de ganschen kop, eene byna kogelronde vorm; het voorhoofd was hooggewelfd, byna als een halve kring, de oogen lagen diep in de kuilen; de kleine stompneus die iets schertsachtigs en hoogmoedigs aenduidde, de ronde volle wangen, alles verried een gezond, frisch leven. Hansjoris beschouwde die hoog gloeijende tronie, alsof zy de allerschoonste ware geweest.
Zoo bleven zy lang staen en spraken geen woord; eindelyk zegde Kaetje: - Wil ik u eene pyp stoppen?
- Ja, - antwoordde Hansjoris, en liet haer los.
In Kaetjes aenbod lag de beste uitspraek der verzoening; beide voelden zulks; zy spraken daerom geen woord meer over hunnen twist.
Tegen den avond, kwamen vele knapen en meisjes met hooggloeijende wangen en vreugde-uitstralende oogen om Kaetje ten dans aftehalen; maer zy wilde in 't geheel niet medegaen. Dat bragt Hansjoris tot grimlachen. Maer als hy Kaetje bad hem het genoegen te doen mede te gaen, huppelde zy vrolyk voort en kwam korts daerop mooi gepoetst weder.
Maer nu was er een nieuwe tegenspoed. In weêrwil hunner goedmoedigheid, was er toch geen van allen die den dans laten en by Hansjoris blyven wilde; gelukkig kwam daer de oude Jockel, en voor een goed pintje, dat men hem uit de herberg bezorgen zou, beloofde hy, des noods, den ganschen nacht daer te blyven.
Hansjoris had zich door Erath zynen vinger in een met wyngeest gevuld fleschje laten bewaren; hy wilde dezen aen Kaetje schenken, maer in weêrwil harer gewoone kloekmoedigheid schrikte het meisje ervan als voor een spook, en nauwelyks dorst zy het glas aenroeren. Als nu Hansjoris voor de eerste mael het huis verlaten mogt, gingen zy samen in den tuin voor het huis en begroeven den vinger. Hansjoris stond er diepdenkend by, terwyl Kaetje met de spade den put weêr aenvulde. De zonde jegens het vaderland, welke hy door zyne zelfsverminking bedreven had, kwam hem niet in den

{==111==} {>>pagina-aanduiding<<}
zin; daerentegen trad hem de gedachte in de ziel dat hier een deer der hem van God verleende levenskracht begraven werd, voor welke hy rekenschap afleggen moest. Hy stond, om zoo te zeggen, in levenden lyve, by zyne eigene begravenis, en het voornemen rees in hem op al de hem nog gebleven krachten naer pligt en geweten trouwelyk te gebruiken en aen te wenden. Eene doodsgedachte liep hem trillend door het lyf, en met weemoed en vreugde blikte hy op, zag zich nog in leven en zyn geliefde meisje nevens hem. De volgende gedachten zweefden half klaer in zyne ziel en hy zegde:
- Kaetje, ik zie het wel in, zwaer heb ik gezondigd en ik moet te biecht gaen; ik moet dat gauw van het hert hebben en wil gaerne alle boetvaerdigheid doen.
Kaetje omarmde en kuste hem, en hy genoot reeds voorop de zaligste absolutie, die een opregt rouwig gemoed te beurt kan vallen.
'S zondags daerna ging Hansjoris te biechten. Men heeft nooit vernomen wat boetstraf hem opgelegd werd.
Men zou denken dat een mensch eene byzondere geheime aentrekkelykheid moet voelen naer de plaets waer een stuk zyns levendigen wezens rust. Even als het vaderland ons dubbel heilig is, dewyl de beenderen der ons duerbaren daerin rusten; even als de gansche aerde ons eerst regt heilig wordt, wanneer wy bedenken hoe zich de lyken onzer vrienden en medemenschen met haer stof samenmengen, zoo moet een mensch, van wiens eigen onscheidbaer lichaem een levende deel reeds aerde geworden is, zich van de oneindige magt der aerdsche heiligheid omtogen voelen, en zich dikwerf naer een deel zyner rustplaets heenwenden.
Zulke gedachten, indien er ook eene duistere zweem ervan in onzen vriend opsteeg, konden natuerlyk by een mensch, als onze Hansjoris was, niet lang bestaen. Dagelyks ging hy naer des ticheldekkers huis, waer hem niet de dood, maer waer hem het leven, 't is te zeggen, de liefde tot Kaetje, heen lokte. Menigmael echter, ging hy regt bedroefd van daer weg, want Kaetje scheen het daerop gemunt te hebben, hem te ergeren en te berispen. Het eerste wat Kaetje immer en immer van hem verlangde, was dat hy het rooken

{==112==} {>>pagina-aanduiding<<}
opgeven zoude. Hy dorst haer nooit kussen, wanneer hy gerookt had, en eer hy tot haer ging, moest hy byna immer eene lieve pyp versteken; in des ticheldekkers kamer durfde hy nooit meer rooken en hoe gaerne hy ook daer was, toch ging hy immer na eenige stonden voort. Kaetje had wel gelyk wanneer zy hem soms daermede tergde.
Hansjoris ergerde zich geweldig over Kaetjes eigenzinnigheid en hy hield hoe langer hoe sterker aen zyne liefhebbery. Hy dacht dat het onmanlyk was zich van eene vrouw iets te laten voorschryven; de vrouw moet toegeven, dacht hy, en daerby moet men ook bekennen: het was hem regt onmogelyk zyne gewoonte op te geven. Hy beproefde het eens in den hooityd twee dagen lang, maer het was hem immer alsof hy vastte; er ontbrak hem overal iets, en hy haelde zich zyne pyp weder, en terwyl hy die genoegelyk tusschen de tanden vasthield en daerby vuer sloeg, zegde hy tot zich zelven: - Eerder mag Kaetje en al de vrouwlieden met haer, naer den duivel gaen, eer ik het rooken opgeef. - Dit zeggende, sloeg hy zich op den vinger en de hevig smartende hand schuddende, zegde hy: - Dit is de straf der zonde, want wat ik zeg, is eigenlyk toch niet waer.
Eindelyk kwam de herfst, en Hansjoris werd bepaeldelyk voor den krygsdienst ondeugend verklaerd. Nog eenige andere boerenknapen hadden hem in zynen list nagevold; zy hadden zich namelyk de voortanden uitgerukt, waerdoor zy geene patroonen afbyten konden; maer de krygscommissie aenzag dit voor eene opzettelyke verminking, terwyl die van Hansjoris om hare gevaerlykheid, als ongeluk beschouwd werd. De tandeloozen werden voor het vervoerwezen genomen en moesten toch mede naer den kryg trekken. Met eene geschonden tandenrei moesten zy de meerwerf magere beten der krygskeuken byten, en op het einde moesten zy wel eens in het zand byten, iets waertoe zy eigenlyk geene tanden meer noodig hadden.
In de eerste dagen van october bewerkte de fransche generael Moreau zynen beroemden terugtogt door het Zwarte Woud. Eene afdeeling der uitrusting kwam ook door de Nordstetten. Lang

{==113==} {>>pagina-aanduiding<<}
voorop hoorde men daervan spreken. Het was eene vrees, een angst in het dorp, dat men zich noch te helpen noch te raden wist. In alle kelders werd er gegraven en gedolven, en alles wat men aen geld en kostbaerheden bezat, daerin gelegd. De meisjes bragten hare granaetsnoeren met de daeraen hangende zilveren sloten; zy trokken hare zilveren ringen van den vinger en legden die in de groef. Alles ging dan zonder sieraden, gelyk by eenen grooten rouwtyd. Het vee werd by Egelthal in eene ontoeganglyke diepte gedreven. Meisjes en knapen zagen zich bedroefd aen; wanneer men van den naderenden vyand sprak, menige knaep greep dan naer den hecht van zyn mes, dat aen de broektesch vooruitstak.
De angstigsten echter waren de joden. Wanneer men den landman zelfs alles afneemt, zyn akker en ploeg kan men hem toch niet ontdragen; maer de joden hebben al hun vermogen in roerende goed, in geld en waren; daerdoor sidderden zy dubbel en drywerf meer. De joodsche kerkoverste, een voorzichtig en bedreven man, vond een listigen uitweg. Hy liet een groot vat met rooden wyn, die duchtig met brandewyn versterkt was, vóór zyn huis ontsteken en op eene tafel gevulde flesschen zetten, om daermede de ongenoodigde gasten te onthalen. De list gelukte, wyl de Franschen zonder dat haest hadden om verder te komen.
De dag des doortogts kwam en ging beter over dan men gehoopt had. De dorpsluiden stonden hoopsgewyze by malkander en beschouwden de voorbytogenden. Vooraf kwam de ruitery, dan kwam een geweldige troep voetvolk.
Hansjoris was met zyne kameraden Fideel en Xaveer naer de tichelhut gegaen; hy wilde voor alle geval daer zyn, opdat er aen Kaetje niets mogt geschieden. Hy ging met zyne kameraden in den tuin voor het huis, en over de haeg geleund, smoorde hy behagelyk zyne pyp. Kaetje keek uit het venster en zegde: - Indien gy wilt ophouden te rooken, Hansjoris, moogt gy met uwe kameraden binnenkomen.
- Wy zyn hier goed, - hervatte Hansjoris, dry rookwolkjes snel achtereen opjagende en de pyp vaster vattende.
Nu kwam de ruitery. Allen reden ongeregeld dooreen, zy schenen

{==114==} {>>pagina-aanduiding<<}
nauwelyks samen te behooren; eenieder scheen enkelyk voor zich zelven kommer te hebben, en toch zag men dat ze maer één korps vormden. Eenigen wierpen, schalk lachend en wenkend, Kaetje aen het venster handkusjes toe, en Hansjoris sloeg ras de hand naer zyn zydemes; Kaetje schoof het venster toe en keek nog slechts benauwd van achter de ruiten. Na de infanterie kwamen de voorraedwagens en de wagens met de gekwetsten. Dat was een roerend schouwspel. Een der verwonden stak zyne hand uit, aen welke ook slechts vier vingeren waren, dat liep Hansjoris door merg en beenen, en plotselyk was het alsof hy zelf daerop lag. De verwonde had niets dan een doek om den kop gebonden en scheen te vervriezen. Hansjoris sprong snel over de haeg, nam zyn kapsel van het hoofd en zette het den ellendige op; vervolgens gaf hy hem nog zyn geld met zyn lederen beursje. De verwonde maekte veelvuldige teekens met den mond en duidde daerdoor aen dat hy gaerne zou rooken; daerby zag hy Hansjoris biddend en bedelend aen en staerde immer op zyne pyp, maer Hansjoris schudde: neen. Kaetje bragt brood en hemden by, en legde ze op de wagens der verwonden. De kranke soldaten keken vergenoegd naer het frisch meisje en eenigen maekten eene militaire groete en praetten onder elkander. Dan reden zy, immer vriendelyk wenkend, voort. Niemand dacht daer meer aen, of het vyanden dan vrienden waren; het waren ongelukkige, hulpbehoevende menschen en ieder moest hen helpen.
Een aenzienlyke troep ruitery sloot den togt. Kaetje stond weder aen het venster, Hansjoris met zyne gezellen op hunnen post; eensklaps riep Fideel: - Kykt, daer komen maraudeurs.
Twee slordige kerels, in half uniform, zonder zadel nog stygbeugel, kwamen aengerend. Eenige schreden voor zy by Hansjoris waren, hielden zy stil en zegden iets tot malkander; men hoorde den eene lachen. Zy reden dan langzaem, en de ééne kwam zeer digt by de haeg, en zie hy rukte Hansjoris de pyp uit den mond, en maekte zich in vollen ren weg. De maraudeur stak zich de nog brandende pyp in den mond en rookte lustig, als om den beroofde te hoonen.

{==115==} {>>pagina-aanduiding<<}

Hansjoris hield zich den mond vast, het was hem alsof al de tanden hem uit het kaeksbeen gerukt waren; maer Kaetje lachte met vollen monde en riep: - Zoo, hael nu maer uwe pyp weêr!
- Ja, ik zal die halen, - zegde Hansjoris, en van woede knakte hy eene lat uit de haeg. - Komt, Fideel, Xaveer, nemen wy onze paerden en laet ons die boeven naryden, en moesten wy daerby het leven verliezen, ik laet die schurken myne pyp niet.
De beide kameraden gingen heen en haelden snel de paerden uit den stal; maer Kaetje kwam afgesprongen en riep Hansjoris in den huisgang; onwillig ging hy tot haer, want hy was boos omdat zy hem zoo uitgelachen had; doch Kaetje vatte hem sidderend de hand, en zegde: - Om Godes wille, Hansjoris, laet die pyp varen. Kyk, ik wil alles voor u doen, als ge my nu slechts wilt volgen. Wilt gy u om zoo een nietswaerdig ding laten ombrengen? Ik bid u, blyf hier.
- Ik mag niet. Al schoot men my eenen kogel door het hoofd, dat is my om het even. Wat zou ik hier doen? Gy kunt toch niets dan gekken.
- Neen, neen, - riep Kaetje en viel hem om den hals; - ik laet u niet gaen; ge moet blyven.
Hansjoris voelde zich zonderling trillen, en stout weg vroeg hy:
- Wilt gy dan myne vrouw zyn?
- Ja, ja, ik wil, ja!
Beide omarmden zich zalig en Hansjoris riep: - Myn leven lang komt my geene pyp meer in den mond. Kyk, de duivel mag my....
- Neen, zweer niet, gy moet ook zoo uw woord kunnen houden, dat is veel beter. Niet waer, gy zult hier blyven? Laet de pyp by den franzos of by den duivel.
Ondertusschen kwamen de kameraden te paerd; zy haden zich met hooigaffels gewapend en riepen: - Dapper, Hansjoris, kom!
- Ik ga niet mede, - zegde Hansjoris, Kaetje in den arm houdende.
- Wat krygen wy dan, als wy uwe pyp wederbrengen? - vroeg Fideel.
- Zy is voor u.

{==116==} {>>pagina-aanduiding<<}

Beide reden in vollen draef den weg naer Empfingen op, Hansjoris en Kaetje staerden hen na. Aen den kleinen heuvel voor de tichelhut hadden zy reeds de maraudeurs ingehaeld; maer als deze zich vervolgd zagen, maekten zy regts omkeer, zwaeiden hunne sabels en de eene mikte zelfs met een pistool. Als Fideel en Xaveer dat zagen, maekte zy even gezwind regts omkeer en waren spoediger weêr dan zy vertrokken waren.
Van dien dag aen stak Hansjoris geene pyp meer in den mond. Vier weken later werd zynen echt met Kaetje op den preêkstoel afgeroepen.
Zekeren dag ging Hansjoris naer de tichelhut; hy was tot achter de woon gekomen, zonder dat iemand hem gezien had; daer hoorde hy binnen Kaetje met iemand spreken. - Zoo kent gy haer van byna? - vroeg Kaetje.
- Hoe zou ik haer niet kennen? - hervatte de aengesprokene. Hansjoris herkende aen de stem dat het Maierke, een roste handelsjood, was. - Ik heb hem dikwyls genoeg met haer gezien; hy heeft haer zoo zeer bemind als hy u bemint; en ware het hem mogelyk geweest, ik geloof wel dat hy er zou mede getrouwd zyn.
- Luister, - zegde Kaetje, - ik wil slechts zien hoe hy de oogen zal opspalken, wanneer hy haer op zyne bruiloft zal wederzien. Zoo mag ik my daer gerust op verlaten?
- Zoo zeker als ik honderd duizend guldens ryk zal worden, zy moet daer zyn.
- Maer Hansjoris mag niets van haer vernemen.
- Stom als een visch, - hervatte 't rost Maierke en ging heen.
Hansjoris kwam schuchter by Kaetje, hy schaemde zich te bekennen dat hy haer afgeluisterd had; maer als zy nu trouwelyk nevens elkander zaten, zegde hy: - Ik wil u dit zeggen, laet u niet opmaken, het is niet waer. Men heeft achter my gezegd dat ik kennis had met de dienstmaegd uit den Adelaer, die nu te Rottweil dient; geloof my, het is niet waer; vroeger ben ik met haer wel naer den katechismus geweest, maer 't was enkelyk kinderspel.
Kaetje deed alsof zy een zeer groot gewigt aen deze omstandigheid hechtte, en Hansjoris had veel moeite om zich te verregt vaerdi-
{==117==} {>>pagina-aanduiding<<}
gen. Hy deed zich des avonds nog veel moeite om het rost Maierke uittehooren, maer deze was ‘stom als een visch!’
Hansjoris had nog vele aenklagten uittestaen en natuerlykerwyze door 't gansche dorp veel pligtplegingen afteleggen. Dat kwam hieruit voort: Des zondags voor den trouwdag ging, naer oudere gewoonte, Hansjoris en zyn makker Fideel, elk met een rooden strik om den arm en een rood lint aen den drykantigen hoed, door heel het dorp van huis tot huis, en de bruidegom hield de volgende aenspraek: - Gy zult heuschelyk toegelaten zyn tot de bruiloft op dynsdag in den Adelaer. Wanneer wy 't u weder vergelden kunnen, zullen wy het ook doen. Komt zonder nalaten. Vergeet het niet. - Komt zonder nalaten. - Daerop opende in ieder huis de vrouw de schuiflade der tafel, nam brood en mes eruit en bood het met deze woorden aen: - Snyd aen het brood. - De bruidegom moest nu eene brok brood afsnyden en dat medenemen. Hansjoris was zoo met zyne vier vingeren in het broodsnyden wat onhandig; het deed hem wee wanneer men in vele huizen, met goedmoedigen spot, hem zegde: - Gy moest eigenlyk niet trouwen, Hansjoris, want met uwen stompvinger kunt gy toch niet goed brood snyden.
Hoogst verheugd was Hansjoris, als deze uitnoodigingen gedaen waren.
De bruiloft werd onder zingen en jubelen gevierd, slechts mogt daerby niet geschoten worden, want, sints Hansjoris ongeluk of moedwilligheid, was zulks strengelyk verboden.
Aen de bruiloftstafel liep alles lustig af. Onmiddelyk na de tafel, trad Kaetje in de keuken, maer kwam spoedig weder, met de ons zoo welbekende pyp in den mond; men kon werkelyke niet onderscheiden of het de oude dan eene gansch gelyke was. - Kaetje trok met zonderlinge gebaerden eenige wolkjes uit de pyp, en reikte die dan aen Hansjoris met deze woorden:
- Daer, neem, gy hebt u moedig gedragen; gy kunt u goed iets ontwennen; voor my mogt gy wel rooken, ik ben geen betje daer tegen.
Hansjoris werd vuerrood, schudde echter neen en zegde: - Wat ik eens gezegd heb, daer zou geen muis een draed afbyten, myn

{==118==} {>>pagina-aanduiding<<}
leven lang geen pyp meer in den mond. - Hy stond op, en zegde voorts: - Zie, Kaetje, ik, ik durf u toch kussen, wanneer gy gerookt hebt.
De beide gelukkigen lagen zalig in elkanders armen. Daerop bekende Hansjoris dat hy geluisterd had toen Kaetje met het rost Maierke afsprak, en dat hy gemeend had dat de redekaveling op de meid uit den Adelaer liep.
Men lachte hartelyk om de klucht.
De pyp werd, ten eeuwigen aendenken, aen het bed gehemelte des jongen echtpaers opgehangen, en Hansjoris wees er dikwyls naer, wanneer hy bewyzen wilde dat men, met vast voornemen en door liefde, zich alles afwenden kan.
Twee woorden leiden ons plotselyk veel verder: Hansjoris en Kaetje zyn nu bedaegde grootouderen, in den kring der hunnen gelukkig, frisch en te vreden levende. De pyp is een eerbiedwaerdig familiestuk by de vyf zonen van Hansjoris; geen van hen of van hunne kinderen heeft zich tot heden aen 't rooken gewend.






{==119==} {>>pagina-aanduiding<<}

Van den trommeleer die eens graven dochter hylikte.


Door Prudens Van Duyse.

Liedeken.


Een trommeleer, met rooden mond, 
In 't bosch het schoonste roosken vond 
Dat iemand vinden kan; 
Ranplanplan. 
Hy trok het af, de snelle gast, 
En stak het in zyn knopgat vast. 
Ranplanplan. 
 
Eens graven kind met zoeten lach 
Dit roosken aen zyn knopgat zag; 
Haer oog dat hing er an. 
Ranplanplan. 
Geen bloemken schooner op der eerd'. 
De trommeleer was 't bloemken weerd. 
Ranplanplan. 
 
Zy kreeg er van een maegdenbloos: 
‘Wel, vriend, geef my die schoone roos, 
Gelyk een edelman.’ 
Ranplanplan. 
‘Die schoone roos en geef ik niet, 
Ten zy ge uw trouwe hand my biedt.’ 
Ranplanplan. 
 

{==120==} {>>pagina-aanduiding<<}

‘Myn trouwe hand en geef ik niet, 
Ten zy ge een regiment gebiedt: 
Kom weêr dan, vraeg my dan.’ 
Ranplanplan. 
Een jaer verliep; een morgen vroeg 
Was 't haer of weêr een trommel sloeg, 
Ranplanplan. 
 
Een officier, met rooden mond, 
Kwam nederbuigend tot den grond; 
Hy leek een edelman. 
Ranplanplan. 
‘Zie daer het roosje dat ik schenk, 
Opdat uw hertjen aen my denk'.’ 
Ranplanplan. 
 
En blyder dan de grootste vorst, 
Stak hy het op haer blanke borst. 
Haer hertje klopte er van. 
Ranplanplan. 
Er was nooit liefelyker bruid. 
De trommel sloeg by 't feestgeluid, 
Ranplanplan. 









{==121==} {>>pagina-aanduiding<<}

Italia 1, door Ch. J. van den Nest, priester.

1. Roma's domkerk.

Na de zegeprael van Constantinus over Maxentius, verklaerde de eerste, zich openlyk als voorstaender van de katholyke Godsdienst. De standbeelden van het Heidendom verdwenen, en Rome zag weldra verscheidene tempels aen den God der christenen opgerigt.
Ter plaets zelfs waer zoovele bloedgetuigen van de leer van Jesus onder Nero's moordlust gesneuveld waren; daer zelfs, waer het lichaem werd begraven van den heiligen apostel Petrus, na 't volvoeren zyner marteling; daer - liet de heilige Anacletus eene kapel bouwen, en de heilige Sylvester, ondersteund door de bescherming van Constantinus, stichtte hier, ter eere der Apostelen, en wel ten jare 323, eene kerk, die, na eene afwisseling van verval en herstel, gedurende elf eeuwen, eindelyk lot eenen volkomen ondergang geraekte.
Toen beraemde Nicolaes V het plan, om een tempel te bouwen, die alle andere in luister zou overtreffen. By zyn afsterven was de onderneming nog weinig gevorderd. De roem van zulk een ontwerp tot stand te brengen, was Julius II te beurt gevallen. Deze kerkvoogd deed, in 1503, het plan opmaken van

{==122==} {>>pagina-aanduiding<<}
het majestatisch meesterstuk, dat ten huidigen dage den aenschouwer nog verbaest en verrukt. De beroemde Bramante, de bouwmeester van de Paus, kwam op het denkbeeld, om er eenen prachtigen koepel op te plaetsen, voor wiens grootschheid het wonderwerk der kathedrael van Florentie zou moeten onderdoen. Doch de kunstenaer en zyn magtige beschermer werden uit het leven gerukt, vooraleer zy nog aen de uitvoering van hun gewrocht hadden kunnen denken.
Leo X sloeg de hand met yver aen het werk. Guliano van San-Gallo werd uit Florentie ontboden, en met hem, benevens Giocondo van Verona, de beroemde schilder Raphaël. De bouw werd begonnen en voortgezet. Helaes! in 1520 werd Raphaël, de hoop der kunsten, vroegtydig uit het leven gerukt. Het was Paulus III beschoren, het reeds tot standgebragte praelstuk eindelyk te voltooijen. Deze koos tot bouwmeester Michel Angelo, die aen de kerk de vorm gaf van het Grieksche Kruis, en die het uitvoeren des reuzenkoepels in de wolken te plaetsen op zyne krachten nam, en er wonderdadig in gelukte.
Onder Pius V zette Vignola het werk van Michel Angelo voort, doch met last van niets aen het plan te veranderen. Giacomo de la Porta voltooide den koepel, tydens de regering van Sixtus V. Deze bouwmeester was onder Clemens VIII ook de aenlegger der prachtige mozaïken, welke den grooten Dom versieren; hy luisterde het gewelf der kerk op met verguld beeldwerk, en belegde den vloer met den kostbaersten marmer. Eindelyk werd de tribune der oude kerk, die tot dan was blyven staen, ten jare 1592, afgebroken.
Paules V heeft geen gering aendeel gehad in het voltooijen van dit heerlyk gedenkstuk. Hy liet door Carlo Maderno het bouwen der kerk voltrekken en verwierp Michel Angelo's plan. Het is aldus, dat het Grieksche Kruis, eerst door Buonarotti ontworpen, door het Latynsche vervangen werd.
Op last van Alexander VII, bouwde Bernini den grooten zuilengang die Sint-Pieters plein omgeeft, en Pius VI stichtte de sakristy, waervan Marchionni de planteekening vervaerdigde.

{==123==} {>>pagina-aanduiding<<}

Dry eeuwen waren er reeds verloopen, en vier-en-dertig Pauzen hadden den stoel van den H. Petrus bekleed, toen Fontana, in 1693, berekende dat de som aen het oprigten van de Domkerk besteed, reeds over de honderd-vyf-en-twinlig miljoenen guldens beliep. Indien men daerby rekent het bouwen der sacristy en het versieren der kerk, kan, zonder overdrevenheid het geheel op eene waerde van twee-honderd miljoenen guldens geschat worden.
Dit prachtig gebouw is de schoonste en grootste kerk der christenwereld. Het is onmogelyk ergens een tempel te ontmoeten, welke dezen in luister en rykdom kan evenaren. Alle de kunsten hebben gewedyverd om hem het voorwerp te doen worden van de bewondering der wereld.
De voorgevel der kerk bestaet uit eene reeks zware zuilen. Men gaet tot Sint-Pieter op langs een trotschen marmeren trap aen wiens voet men de standbeelden van de prinsen der apostelen ziet. Het volgende opschrift boven het portiek duidt ons aen dat Paulus V, in 1612, dezen voorgevel ter eere van den H. Petrus heeft gesticht:
in. honorem. principis. apostolorum.


paulus. v. burgesius. romanus. pont. max.


anno. mdcxii. pontificatus vii.
Boven den hoofdingang bevindt zich het beroemd Balkon, van waer de Paus Rome en de wereld zegent.
Langs een prachtig portael treedt men door vyf poorten den verheven tempel binnen. Eene van deze wordt dan slechts geopend, wanneer de paus den christenen de gunst van het Jubeljaer vergunt. De andere zyn uit louter metael gegoten.
Het binnenste der kerk 1 is van eene verrukkende schoon-
{==124==} {>>pagina-aanduiding<<}
heid. Het eerste gevoel, dat den aenschouwer aengrypt by het intreden, is een gevoel van ontzagwekkenden eerbied. Men is als doordrongen van de majesteit des Heeren, aen wiens dienst zy is toegewyd. Men moet dikwerf dit prachtig gebouw bezigtigen, het analytischer wyze in alle zyne deelen nagaen, wil men de verhevenheid begrypen van zyn plan, de stoutheid der onderneming, en de onberispelyke kunstpracht van den uitvoer. Telkenmale men deze kerk binnentreedt, ontdekt men nieuwe schoonheden, die het verlangen doen ontstaen, om dezelve nogmaels te bewonderen.
Alle de deelen van dit voortreffelyk gebouw zyn zoo harmonisch ineengewrocht, dat geene enkele onevenredigheid, zelfs by nader en kunstmatig onderzoek, den aenschouwer in het oog valt, en dat, by den eersten aenblik, de kerk zelfs niet buitengewoon groot schynt te zyn.
Vier arkaden, wier kolommen tachtig voet hoog zyn, sluiten ter wederzyde het middenruim in. Boven de kolommen loopt een sierlyk lystwerk geheel de kerk rond, even onder de vensters, welke in gansch de massa een zacht daglicht verspreiden.
Behalve het hoogaltaer telt men er acht-en-twintig kleinere.
In het midden der kerk, juist onder den koepel verheft zich het altaer, waeraen alleen de Paus, of die van hem gedelegeerd is, het heilig misoffer opdraegt. Het staet onder een troonverhemelte, dat op vier vergulde bronzen zuilen van vier-en-dertig voet hoogte rust, en dat over de twee-honderd-vyftig duizend guldens aen verguldsel en arbeidsloon gekost heeft. Dit verhemelte is het grootste bronzen werk dat tot heden ergens is vervaerdigd. Urbanus VIII deed dit altaer onder het opzigt van Bernini en naer dezes teekening aenleggen.
Een dubbele marmeren trap, voor het altaer liggende, leidt naer het graf van de prinsen der apostelen. Op de leuning der trappen branden, dag en nacht, honderd-en-twaelf kostbare bronzen lampen. Voor de metalen deuren van de grafsteê, ziet men het knielend beeld van Pius VI. Het is de beroemde Canova die dit achtbaer Hoofd der Kerk door de kunst heeft vereen-
{==125==} {>>pagina-aanduiding<<}
wigd. Dit meesterstuk is zoo keurig uitgevoerd, dat men zou denken dat de biddende leeft en smeekt.
De heerlyke koepel, het wonderstuk der wereld, kroont het graf der heilige Apostelen. In hem bevinden zich zeventien vensters, en even zoo vele tusschenruimtens, versierd met fraeije mozaïken en verguld beeldwerk. In het binnenruim des Doms, leest men, in gulde letteren, de onsterflyke belofte van den Zaligmaker aen den heiligen Petrus gedaen:
tu. es. petrus. et. super. hanc. petram. aedificabo. ecclesiam. meam. et. tibi. dabo. claves. regni. coelorum.
- Gy zyt Petrus, en op deze rots zal ik myne kerk bouwen. en ik zal u de sleutels van het ryk der Hemelen geven. -
De vier hoofdnissen des koepels, waerin de marmeren standbeelden der heiligen Longinus, Helena, Veronica en Andreas, apostel, geplaetst zyn, bevatten merkwaerdige kostbaerheden, zoo als: de doek waermede de heilige Veronica het bloedzweet van het aengezigt des Verlossers droogde op den weg naer Golgotha; een gedeelte van het Heilig Kruis; de lans waermede Longinus de zyde des Zaligmakers opende, en het hoofd van den H. Andreas.
Aen het einde der kerk, in het middenpunt van het koor, bevindt zich nog een prachtig altaer, waerin de stoel van den H. Petrus bewaerd wordt, in eenen anderen stoel van verguld brons ingesloten. De vier kerkvaders Chrysostomus, Athanasius, Ambrosius en Augustinus, ondersteunen zinnebeeldig dien zetel met de hand. Een ryk vergulde gloriekrans, omringd van Serafynen, stralend in het zachte licht, dat langs de glasruiten der vensternissen in den tempel dringt, omgeeft het in het midden pralende zinnebeeld des Heiligen Geestes. Twee engelen dragen de Kroon en de Sleutels der H. Kerk.
Van beide kanten des altaers, ziet men eene prachtige grafstede, en wel die van Guilielmo de la Porta, aen Paulus III opgerigt. De liggende beelden, welke de Wysheid en de

{==126==} {>>pagina-aanduiding<<}
Regtvaerdigheid voorstellen, zyn kunstig uitgewrocht. De andere tombe werd aen de nagedachtenis van Urbanus VIII toegewyd. Het bronzen standbeeld des Pauzen is grootsch en schoon. De standbeelden der Liefdadigheid en der Geregtigheid zyn meesterstukken van Bernini.
Regts aen den middenbeuk, vooraleer men onder den koepel komt, verheft zich het bronzen afbeeldsel van Sint Pieter, zyne regterhand, als ten zegen uitstekende en met de linkerhand de sleutels der H. Kerk dragende. Gedenkschriften, in dezen tempel berustende, bewyzen dat dit beeld door den H. Leo opgerigt werd, na Rome's verlossing van de aenvallen van Attila.
Het Mosoleum voor den onsterflyken Pius VII, op kosten van den kardinael Gonzalvi gesticht, is door Thorwaldsen, een Deen, vervaerdigd. De Paus is zittende voorgesteld, met het prachtig kerkgewaed omhuld. Het beeld ademt die zachtmoedigheid van karakter welke men zoo edel in dien kerkvoogd zag uitstralen. Op de eene zyde staen de zinnebeeldige figuren der Kracht en der Wysheid.
De kostbare grafstede van Clemens XIII is het meesterstuk van Canova. Het beeld van den Paus is verrukkend schoon. Het ligt biddend op het Mosoleum geknield; ter linker zyde des aenschouwers staet de godsdienst met het kruis rustend in den arm; ter regterzyde bevindt zich de Engel des doods. Aen den voet van dit gedenkstuk liggen twee leeuwen, de schoonste voorzeker welke ooit de magtige beitel van dezen grooten kunstenaer heeft gewrocht. Het geheel van deze statige tombe laet eenen diepen indruk op den geest des bewonderaers. Voorheen was het de gewoonte, des woensdags in de Goede Week, den Sint-Pieterskoepel te verlichten by middel van meer dan dry honderd lampen blakerend achter een doorschynend kruis. Dit gebruik is onder Leo XII, om gewigtige redenen, die de godsvrucht stoorden, afgeschaft. Het is in den glans van dit luisterryk licht, dat, ten jare 1795, Canova's werk der verrukte menigte werd vertoond.

{==127==} {>>pagina-aanduiding<<}

In een der prachtige kapellen bewondert men den schoonen groep voorstellende de Moeder Gods het lyk van haren Zoon in den schoot dragende. De uitdrukking, op Maria's gelaet geprent is zoo treffend, dat men onweêrstaenbaer gedreven wordt, om in hare smart te deelen.
In de kapel, den H. Leo toegewyd, treft men het beroemd basrelief van Algardi aen. Dit beeldhouwwerk is het schoonste dat men in deze kerk bewondert. Het stelt Attila voor aen het hoofd van zyn leger, die zich van Rome wil meester maken, als ook de Paus Leo, die den overwinnaer te gemoet treedt en hem den toegang der belegerde stad ontzegt. In de uitdrukking van het gelaet des konings der Hunnen leest men den eerbiedigen schrik, welke hem op het bedreigend woord des kerkvoogds heeft doordrongen. De schikking der groepen is voortreffelyk uitgewerkt en duidt, van wegens den kunstenaer, eene merkwaerdige kennis aen van doorzigt en toonschakering.
Behalve de kostbare grafzuilen aen Christina, koningin van Zweden, en de gravin Mathilda opgerigt, verdient nog des beschouwers aendacht de graftombe van Alexander VII. De deur die zich ter plaets bevindt, heeft Bernini dermate gelukkig tot zyn ontwerp doen dienen, dat zy als de poort zelf van de tombe schynt. Boven deze poort hangt een groot deksel van siciliaenschen Jaspis, welke de Dood met de hand opligt, als had de beeldhouwer by een verheven zinnebeeld de onwederroepelyke wet des stervens willen voorstellen.
Onder de fraeiste mozaïken, die deze kerk versieren, moet voorzeker op den eersten rang geschikt worden, die, welke naer het meesterstuk van Guerchino vervaerdigd, de H. Petronilla voorstelt. De aertsengel Michaël, naer de schildery van Guido Reni uitgevoerd, is eene treffende zamenstelling; het gelaet des Aertsengels is onvergelykbaer schoon.
De onderkerk, of Sint-Pieters krypten, ligt in eene diepte van eif voet onder den tempel. De geheele oppermassa der Basiliek rust op dezer gewelven. Vier kapellen bevinden zich juist onder de vier zuilen die den koepel dragen. De kapel, waerin de licha-
{==128==} {>>pagina-aanduiding<<}
men van de prinsen der apostelen rusten, is door Clemens VIII met kostbare gesteenten en bronzen beelden versierd geworden. Op het altaer ziet men de heilige Petrus en Paulus in zilver afgebeeld.
Men bemerkt in deze krypten verscheidene graftomben van doorluchtige persoonen, onder anderen, die van keizer Otto II, van Jacobus III van Engeland, en van Christina van Zweden; behalve nog een aental lykgesteenten van Opperhoofden der Kerk, zoo als die van Adrianus IV, Bonifacius VIII, Nicolaus V, Urbanus V, Paulus V, en ontelbare anderen. Overigens rusten in dit onderaerdsch gebouw menigvuldige oudheden uit brons, marmer en mozaïk vervaerdigd.
Het heerlyke plein, dat zich voor Sint-Pieter ovaelvormig uitstrekt, is over de duizend voet lang, op eene gemiddelde breedte van zes honderd voet. Eene dubbele gaendery, gevormd door 284 zware Dorische zuilen en 64 pilasters, loopt rond een gedeelte der plein. De balustrade is versierd met 192 steenen standbeelden van heiligen, ieder twaelf voet hoog, en, even als de gaendery, onder het toezigt van Bernini uitgebeiteld.
In het midden der plein verheft zich de prachtige egyptische Obelisk, die uit een enkelen oosterschen graniet vervaerdigd is en op wiens spits het zegenryk teeken der Verlossing praelt 1. Sixtus V deed dit verschrikkelyk gevaerte door den beroemden Domenico Fontana oprigten, die al zyne kunst in de werktuigkunde te hulp roepen moest. Hy gelukte in zyne onderneming, en den 10 september 1586, kwam de Obelisk, onder het losbranden van 't geschut en het luiden van al de klokken, tot stand. Op het voetstuk liggen vier bronzen leeuwen op dewelke de zuil, zonder eenige andere vastheid dan hare eigene zwaerte, rust.
Aen beide kanten der Obelisk springt, onophoudend, eene fontein, wier waterkolom negen voet hoog, in eene ronde schael van graniet bevallig nederstort, en vervolgens in eene achtkantige travertynsteenen kom overvloeit. Men verhaelt dat Christina

{==129==} {>>pagina-aanduiding<<}
van Zweden, na deze fonteinen met verrukte aendacht beschouwd te hebben, tot den kardinael, die haer vergezelde, zeide: ‘Laet nu maer ophouden; ik heb genoeg gezien.’ Zy moest niet weinig verbaesd zyn geweest, toen zy hoorde dat sedert eene eeuw deze watersprongen niet hadden opgehouden het eerlykste gezigt opteleveren.

2. Roma's domkerk.


	I.
‘Boven 't steilste berggevaerte, 
En de hoogste torentin, 
Heffe men den breeden koepel 
Met het kruis de heemlen in. 
 
't Kruis wil in de wolken pryken, 
Op 't verhevenst van den dom: 
Daerom helpe gansch het aerdryk 
't Bouwen van het heiligdom.’ 
 
Nauwlyks had die stem geklonken 
Uit het diepst van 't Vatikaen, 
Of zie! door geheel Itaelje 
Ving men 't heilig opzet aen. 
 
Nauwlyks had de christenwereld 
By den oproep stilgestaen, 
Of - van uit de verste streken 
Aengehitst door 't grootsch bestaen, 
 

{==130==} {>>pagina-aanduiding<<}

Stroomden naer Itaeljes wallen 
Giften, werkers, schatten, goud.... 
Moest het kruis niet zegevieren? - 
Ja! de tempel werd gebouwd. 



	II.
Jaren, jaren vloden henen 
En daer praelt hy nog de Dom!... 
Treedt te voren, kunstgewrochten 
Van 't beroemde heidendom; 
 
Meet uw glans aen zulk een luister! 
En - dat dan, ten tweede mael, 
't Heilig teeken der Verlossing 
Op uw grootheid zegeprael'. 
 
Roemt niet meer op trotsche tempels 
Woonen van 't aloude kwaed; 
Om wier naektheid de natuer nu 
Haren bloemen mantel slaet. 
 
Roemt niet meer op 't Colysaeum: 
't Edel bloed dat daer in vloot, 
Deed een zaed ontkiemen waer uit 
Christen Roma's perel sproot. 
 
Treedt terug, o kunstgewrochten 
Der aloudheid! zinkt in 't niet: 
Aen den trans ryst Petrusdomkerk, 
En het Kruis praelt in 't verschiet. 



{==131==} {>>pagina-aanduiding<<}


	III.
Triomf! en de eeuwenreeks kan niets op haer vermogen! 
Der eeuwen God is 't meesterstuk gewyd, 
Nog reizen in de lucht die fiere tempelbogen, 
Wen 't al moest zwichten voor den tyd. 
 
Ha! krachtig als de geestkunst die u mogt bezielen; 
Onwrikbaer als de Kerk wier kroon uw koepel draegt; 
Onsterflyk als het Kruis waer voor de volken knielen, 
En welk ge als altaer onderschraegt, 
 
Staet gy, wat storm ook om u giere, 
Ontzaglykschoon gewrocht, steeds pal; 
En moet een wentling ooit uw steunpilaren morzlen: 
Dan zy het ook des werelds val! 




3. Het colysaeum of amphitheater van Flavius Vespasianus.

Dit amphitheater noemen de Italianen il coliseo, naer het kolossale bronzen standbeeld van 120 voet hoogte, dat Nero zich in den voorhof van zyn paleis had laten oprigten. Het geeft een juist denkbeeld van den verhevenen bouwtrant der Romeinen, en het doet den aenschouwer sidderen by het aendenken der ongehoorde wreedheden, waervan het getuigen is geweest.
Jerusalem was door den kryg verwoest en door de vlammen vernield, 72 jaer na de geboorte van Christus. Vespasianus zegevierde in zynen zoon Titus over Israël's volk. De keizer beraemt een schitterend plan: hy wil zyn volk eene schouwplaets

{==132==} {>>pagina-aanduiding<<}
openen, waer de luister zyner heerlykheid en magt zou uitschitteren, gelyk nooit te voren geschied was. De groote vyvers van Nero's paleis werden uitgedroogd, en tusschen de bergen Coelius, Palatinus en Esquilinus de grondvesten gelegd van een gebouw, dat nergens nog zyn weêrga heeft gevonden.
Titus, uit Palestina wedergekeerd, viert zyne zegeprael. Twaelf duizend hebreeuwsche slaven vingen te gelyk het reuzen werk aen. Na deszelfs voltooijen, wydde de overwinnaer van Jerusalem de schouwplaets in met praelvertooningen en spelen, die honderd dagen duerden, en waerby vyf duizend wilde dieren en by de tienduizend zwaerdvechters het leven verloren.
De gedaente van het Colysaeum is ovaelvormig, en meet 157 voet in de hoogte, en 1641 voet in den buitenomvang. Het is versierd met dry gaenderyen: de onderste van Dorische, de middelste van Ionische, de oppergaendery van Corinthische bouworde.
Op het strydperk (Arena) bevinden zich nog, ten huidigen dage, vele overblyfsels van de gewelven, waerop eens de trappen rustten. De beneden arkaden zyn met romeinsche getalmerken afgeteekend, waervan tachtig tot eenen dubbelen ingang leiden. Het Podium of balkon, was de plaets, bestemd voor den keizer en zyne familie, voor de heidensche priesters, de vestalen, de raedsheeren en hooge magistraten.
Het Colisaeum kon ook met zeilen overdekt worden, om de aenschouwers van de hitte der zon te beveiligen. Suetonius verhaelt dat keizer Caligula soms, om het volk te tergen en te kwellen, op brandend heeten middag, de zeilen deed wegnemen, en gebood dat niemand zich mogt verwyderen.
Om zich een denkbeeld van de weelde dier dagen te vormen, hoor wat Seneca ons verhaelt: ‘De Romeinen deden zich op den middag, ter verfrissching, overdauwen van een nevel, uitgewasemd door een mengsel van wyn, water, saffraen en andere kostbare kruiden.’ -
De bouwstoffen, aen dit Amphitheater gebruikt, bestaen uit groote blokken travertynsteen niet met kalk, maer met yzeren

{==133==} {>>pagina-aanduiding<<}
ankers vereenigd. Over de tachtig duizend zitplaetsen, en meer dan twintigduizend staenplaetsen waren hier voor de menigte beschikbaer.
De vreeselyke spelen der zwaerdvechters, die in het Amphitheater plaets hadden, werden in Rome door de zonen van Brutus het eerst ingevoerd. Weldra was de stad aen die gruwelen zoo gehecht, dat er geen feest zonder zulke moordery meer plaets kon grypen. By doodsplegten en zegepralen stroomde het bloed der slaven by beken. De moorddorst werd een vermaek, waer by edelen, burgers, vrouwen, Vestalen zelfs, met vereenigde juichtoonen deze bloedtooneelen aenhitsen. - Maer nog schandelyker was het dierenperk, waer de menschen gedwongen werden tegen tygers en leeuwen ten stryd te treden. Soms zelfs werd het Amphitheater als in een bosch herschapen, waerin men ter jagt trok tegen allerlei woest gedierte, dat van alle landen naer Rome gezonden werd. - Onnoemelyk is het getal christen-martelaren die hier aen zulk eene wreedheid geslagtofferd werden.
Eindelyk viel het Colysaeum met Rome zelf in de magt der Pauzen, die aen deze barbaerschheid een einde stelden.
Het grootsch gebouw, dat veel geleden had van den herhaelden inval der barbaren, en van brand en aerdbeving, geraekte, in de zestiende eeuw, byna geheel tot verval. Toen reeds nam men er steenen af, om de Kanselary, het paleis Farnese en dat van Venetie te bouwen. Een derde gedeelte van het trotsch geheel is thans nog over, en men staet nog verbaesd over deszelfs grootsch aenzien, vooral, wanneer men het van de noordzyde beschouwt, waer het in stand gebleven is. De puinen leveren de schoonste en schilderachtigste gezigten op.
De Pauzen hebben niets verzuimd om dit gedenkstuk van heidensche en christene oudheid voor een geheel verval en volstrekte vernietiging te beveiligen. De onsterflyke Pius VII deed het Colysaeum reinigen en de zuidzyde door een zwaer muerwerk onderschoren. Leo XII zette het plan zyns voorgangers voort, en deed een tweede schoormuer aen den noordwesten kant oprigten. Gregorius XVI hield krachtdadig de hand aen het bewaren van een

{==134==} {>>pagina-aanduiding<<}
gebouw, merkwaerdig voor de geschiedenis en heilig door het christenbloed dat daer eens werd vergoten.
In het midden van het Colisaeum praelt het teeken der Verlossing, dat door Clemens X opgerigt, ten jare 1672, en door Benedictus XIV hersteld werd. In veertien nissen zyn de voornaemste tafereelen van Jesus lyden ten loon gesteld. Alle feestdagen en ook elken vrydag, twee uren voor zonnenondergang, wordt door een genootschap den kruisweg processies-gewyze in het amphitheater gehouden, en door een Franciskaner geestelyke gepredikt, waerby steeds eene groote menigte volks aenwezig is.
Aen de deur eener kleine kerk aen de heilige Maegd, onder de benaming van Madonna della pietà, toegewyd, leest men de namen der martelaren, die hier eens sneuvelden. Tusschen deze dient een naem aengemerkt te worden, namelyk dien van den heiligen Gaudentius, welke, als bouwmeester, het Amphitheater had helpen stichten, waer hy later voor Christus leer den marteldood mogt onderstaen.


4. Het colysaeum.


En nu! wat blyft er nog van al die slaefsche weelde? 
Eens zag dit puin wat ons by 't denken huivren doet; 
Hier worstelde eens, en lyf aen lyf, en voet aen voet, 
Een wreedheid als zich nooit een menschenbrein verbeeldde. 
 
Hoe menig christenheld, verscheurd van 't tygerbroed, 
Heeft hier den vuigen grond geheiligd met zyn bloed, 
Wyl Rome's vrouwen rei van zacht genoegen kweelde 
En de edele matroon met d'elpen waeijer speelde! 
 
Ha! niet vergeefs!... het uer der boet mogt voor u slaen! 
Wat Hun of Goth niet kon, dat heeft de Tyd gedaen: 
Uw prael, als 't galgenrif, moet door zich zelv' verderven; 
 

{==135==} {>>pagina-aanduiding<<}

O fier gevaert! Reeds staet ge als zinbeeld van het niet!... 
Gy juichte! en 't graven stil omvat uw grondgebied, 
En daer gy woeldet, moet ge in een woestyn versterven. 




5. De katacomben.


Het Misdryf hoog vereerd ging met geheven hoofde. 
Het had der beulenstoet rond zyn banier geschaerd. 
Wee! wee der stoute ziel! die 't zich toen ooreloofde 
Zyn dwinglandy te stuiten in heur vaert. 
 
Toen treurde 't alles wat in s' Heilands Leer geloofde. 
De diepste wildernis, de afzigbre schoot der aerd 
Werd de eenge tempel, waer het Christendom vergaerd, 
Der Heemlen God, ter sluiks nog loofde. 
 
Welhoe! versmaed, vervolgd, in kuil en kroft gevlugt, 
o Heer! zaegt ge eens uw Bruid van weedom neêrgezegen! 
Nu - schoon als 't daglicht, praelt Zy 't altaer opgestegen! 
 
Eens juwde U 't Wanbedryf, in volle vrye lucht 
Baldadig uit, by tergend zegevieren, 
En Zy?... haer hoefde een graf om uwen Naem te vieren! 




6. Genua.


Eens blaekte u in de borst 't gevoel der eigenwaerde, 
En toen, o Genua, toen roemde u alles groot; 
Toen daverde uwe naem van 't noord tot 't zuid der aerde 
Door welke uw glorievaen langs zee en kusten vlood. 
 

{==136==} {>>pagina-aanduiding<<}

Ach! hoe verzwond die glans waerop de wereld staerde! 
Colombo's magtig kroost verkwynt in uwen schoot, 
En van uw grootheid, die voor immermeer ontaerde, 
Blyft niets meer dan wat tuigt van diep verval en dood. 
 
En nu, droefrustend in het stil van uwe dalen, 
Laet gy den verren blik op 't vlak dier baren dwalen, 
Die immer de oceaen aen uwen voet ontplooit.... 
 
Zoo zit des visschers weeze, in de eenzaemheid der stranden, 
Verlaten, en het oog aen 't blanke zeil geboeid, 
Dat kimwaerts snelt naer verre landen. 




7. De Vesuvius.


Daer ryst hy, de gevreesde! en hoe ontzaglyk schoon! 
Van 't wolkenheir als van een kleed omtogen, 
Omslingerd van zyn bliksemkroon, 
En razend als de stem des donders in den hoogen. 
 
Pompei!... Eens was hy in toren opgevlogen.... 
Hy brulde: en 't offer daelde levend by de doôn; 
Sints zweeg hy - en door weemoed als bewogen, 
Wil hy dat 't weeldrig Napels juiche rond zyn troon. 
 
Helaes! vertrouw u niet den schrikbren, d'ongeboeiden!... 
Ligt eens verveelt het hem, dat allen om hem stoeiden; 
En wyl ge uw marmren voet in 't zilvren golfnat baedt, 
 
Verrast hy u, zyn rustbed uitgetreden.... 
Dan wee u! want 't is hy - die over land en steden 
Den eeuwgen lavalykdoek slaet. 









{==137==} {>>pagina-aanduiding<<}

Het Portret.


Tooneelspel in een bedryf, door H. van Peene.

Persoonen:


Gustaef VAN GRAEF, jonge bankier.	Cecile, vrouw van Gustaef.
Lodewyk VAN GRAEF, zyn broeder.	Elisa vriendin van Cecile.


Een Knecht.

Het tooneel verbeeldt cene rykgestoffeerde kamer; lings en regts kabinetten.

Eerste tooneel.



Gustaef, driftig uit eene zykamer komende. 
De duivel hael de liefde en al haer zotte grillen! 
Gedurig argwaen, twist, jaloerschheid en geschillen. 
Ik houd het niet meer uit! Daer is op 't aerderyk 
Gewis geen slechter ding dan min in 't huwelyk. 
Nu is 't een oogslag of een wenk, een woord, een teeken, 
Een niet die smart verwekt, een tranenvloed doet leken. 
Wat rampen teelt dan niet een schuldeloos papier? 
't Brengt tusschen 't echtlingspaer het helsche tweedragtsvier. 
Verwenschte minnenyd! wat buitensporigheden 
Begaet gy dagelyks niet en dan nog zonder reden? 
Myn dierbre wederhelft sinds zy uit 't bedde trad 
Heeft reeds haer derde vlaeg van minnenyd gehad. 
Eén middel blyft my nog om haer te doen bekomen, 
Een dat nooit faelt; ik heb het dikwyls waergenomen, 
En 'k wil't gebruiken, ja. (Hy neemt zyn hoed en meent te vertrekken) 





{==138==} {>>pagina-aanduiding<<}

Tweede tooneel.

DE VORIGE, CECILE.


Cecile, aen de linker deur verschynende. 
- Gustaef! 




Gustaef ter zyde. - 
Goed zoo! zy wykt; 
Ik was er zeker van! De goede werking blykt. 
Cecile. - 
Vertrekt ge, vriend? 
Gustaef. - 
Och ja! ik mag 't u wel verklaren, 
't Is 't beste middel om u snel te doen bedaren. 
Cecile. - 
Vergeef het my, Gustaef, 'k had ongelyk, o ja, 
Ge zyt te goed voor my en zonder wederga. 
't Is waer, waerom toch steeds getwyfeld aen uw harte? 
Waerom my diep doorgriefd met minnenydsche smarte? 
Gy hebt my eens voor God den dierbren eed vertrouwd 
Dat gy my heel alleen en immer minnen zoudt. 
Gustaef. - 
Waerover klaegt gy dan? Heb ik dien eed gebroken, 
Of voor eene andre vrouw myn hart in liefde ontstoken? 
Heb ik door echtverraed ontrouwigheid geleerd 
En onzen huwlyksband lafhartiglyk onteerd? 
Kom, spreek thans. 
Cecile. - 
Ach Gustaef! wat zou 'k u zeggen moeten? 
Ik min u veel te veel en zal er steeds voor boeten. 
O noem het toch geen schuld myn overmaet van min! 
Tot heeling dezer kwael span 'k al myn krachten in. 
Gustaef. - 
Nu luister naer myn raed: Een weinig minder liefde 
En meer vertrouwen, en het wee, dat lang u griefde 
Verdwynt. 
Cecile. - 
Gelooft ge dit? 
Gustaef. - 
't Is stellig; ondervind 
Het eens... 
Cecile. - 
Nu ja, ik zal het doen - maer luister, vrind, 
Wat brief was dat? 
Gustaef. - 
Ha! ha! 't begin is waerd geprezen; 
Daer is 't vertrouwen reeds... zoo wordt ge vast genezen. 
Cecile. - 
Zoo dat my een geheim op nieuw verborgen wordt? 
Myn argwaen opgewekt?... 
Gustaef. - 
O neen! en om u kort 
Uw dwaling te doen zien, die brief vol erge zaken, 
Die u zoo verontrust en my moet schuldig maken, 
Daer is hy. 
Cecile, ter zyde. - 
Eindlyk, ha!.... 

{==139==} {>>pagina-aanduiding<<}

Gustaef, schimpend. - 
Nu is het zeker wel: 
Doch zorg, als gy hem leest, dat hy u niet onstel'! 
Cecile, na den brief overloopen te hebben, ter zyde. 
- Wat zie ik! van zyn broêr! ach! 'k voel myn wangen blozen. 
Gustaef. - 
Ha! ha! gy hebt uw stof tot argwaen slecht gekozen. 
Cecile. - 
'K had ongelyk, Gustaef! maer ach! vergeef het my. 
Gustaef. - 
Ik wil, indien 't van daeg de laetste vlage zy. 
Cecile. - 
'K beloof het u, myn vriend. 
Gustaef. - 
Nu goed, daervan gezwegen. 
Myn broêr, dien gy niet kent, myn broêr, my zoo genegen, 
Komt heden aen: zyn brief deelt my die tyding meè. 
Na afzyn van twee jaer, ach! wat ben ik te vreé. 
Thans is hy reeds op weg.... o ja, hy kan niet dralen, 
Hy zal hier spoedig zyn, men moet hem wel onthalen. 
Geef daer bevelen toe. 
Cecile. - 
Neem hier omtrent geen acht 
'k Belast my gansch daermêe. Gy weet het, ik verwacht 
Ook iemand, myn vriendin, mejuffer Vander Elzen, 
Die my per yzren weg uit Frankryk komt omhelzen. 
Die goede Elisa!.... 
Gustaef. - 
Best! Dit nieuws maekt my verheugd: 
Hoe grooter vriendenschaer, hoe grooter ook de vreugd! 
Maer 'k moet terstond ter beurse gaen, waer handelszaken, 
Van groot belang my wachten, 'k mag ze niet verzaken. 
Myn hoed? 
Cecile. - 
Zie daer. 
Gustaef. - 
Heb dank, en nu, vriendin, een kus? 
Cecile. - 
Gy blyft niet lange weg? 
Gustaef. - 
O neen! 
Cecile. - 
Tot flus. 
Gustaef, vertrekkende. - 
Tot flus. 




Derde tooneel.

CECILE, alleen.


Die beste vriend! ach ja! hy mint mỳ boven mate, 
En ik van 's morgens vroeg kwel hem tot 's avonds late 
Met mynen minnenyd; het valt my soms wat zuer, 
Maer 'k zeg gestaeg: men werp' nooit olie in het vuer. 
Het hart van onzen man, gezet op nieuwigheden, 
Ontvlamt en blaekt zoo ras by schoone vrouwenleden! 
Beteuglen wy in tyd dien ongetrouwen aerd, 
Zoo wordt ons in 't vervolg veel bitterheid gespaerd. 





{==140==} {>>pagina-aanduiding<<}

Vierde tooneel.

DE VORIGE, EEN KNECHT.


De knecht. - 
Een jonge juffer komt zoo even toegereden 
En vraegt naer u, mevrouw. 
Cecile. - 
Laet spoedig binnen treden. 
(De knecht vertrekt). 
Gewis zy is het, ja.... 




Vyfde tooneel.

DE VORIGE, ELISA.


Elisa. - 
Cecile! 
Cecile. - 
Elisa! ach! 
Wat ben ik vergenoegd dat 'k u omhelzen mag. 
Elisa. - 
En ik, vriendin, en ik! hoe zalig zyn de stonden! 
Waerop ik ons op nieuw als voortyds zie verbonden. 
Cecile. - 
Elisa! weel ge wel dat sinds onz' afscheidsgroet, 
Vier jaren reeds gerukt zyn in der tydenvloed. 
Zoo lange van malkaer! 't is buiten alle palen. 
Nu, dien verloren tyd gaen wy zien intehalen. 
En zeg, wat hebt gy al in Frankeryk gedaen? 
Zyt gy naer schouwburg, bals, soirécs, concerts gegaen? 
Te midden van dien kring van schittrende vermaken 
Hebt gy nu hier en daer een jonglingshart doen blaken? 
Elisa, glimlachend. - 
- Een eenig. 
Cecile. - 
Ha! 't is scherts? 
Elisa. - 
O neen! 
Cecile. - 
Als 't waerheid is 
Dan lach ik hartelyk met uw' bekentenis. 
Een eenig! maer ik dacht dat gy, op 't minst gerekend, 
Er een dozyn op uwe lyst hadt opgeteekend. 
Vier 's jaers dat kon nog gaen, maer éen! Nu 't is gelyk; 
Is het een lieve knaep, verstandig, jong en ryk? 
Elisa. - 
Al die hoedanigheên mag hy de zyne noemen. 
Cecile. - 
Zoo! dat is een conquête om waerlyk opteroemen 
En 'k wensch u veel geluks. 
Elisa. - 
Ik zal u zyn portret 
Zoo even laten zien, 't is sprekend.... O! ik wed 
Dat gy te vrêe zult zyn.... maer gy, kom, zeg 't me spoedig. 
(spottend) Uw man is oud niet waer, jaloersch, brutael, grammoedig. 
En leelyk als de droes? 

{==141==} {>>pagina-aanduiding<<}

Cecile. - 
Ho! ho! daer zyt ge mis 
Hy is geheel 't verkeerd en zoo 'k my niet vergis, 
Trekt hy veeleer op hem voor wien uw jeugdig harte 
Sinds lange klopt, vervuld van teedre minnesmarte. 
Elisa. - 
Is 't waer? o wat geluk! Wal is dat naer myn zin! 
Daerby bemint hy u? 
Cecile.- 
O! boven maet, vriendin. 
Elisa. - 
Waer is hy? Zal ik de eer niet hebben hem te ontmoeten? 
Ik brand van ongeduld om hem te zien, te groeten. 
Cecile. - 
Verschoon hem, eene zaek van zeker aenbelang 
Heeft heenwaerts hem doen gaen. Hy toeft gewis niet lang: 
Hy is slechts naer de beurs. 
Elisa. - 
'k Versta u, myne waerde 
Een beurzehandelaer. 't Is de eenge stiel op aerde 
Dien ik verfoei; ik ben van zulke mannen schouw, 
Hun kas gaet somtemets hun nader dan hun vrouw. 
Cecile. - 
Dit ongeluk, vriendin, maekt geenszins my verlegen 
Het geld door mynen man, hoe moeilyk ook verkregen, 
Is hem geen kommergod die 't hartsgevoel versmacht. 
Ge dwaelt als ge gelooft dat hy nooit anders dacht; 
Maer zwygen wy hiervan. Hebt gy deez' lange jaren 
In Frankryk doorgebragt? 
Elisa. - 
Ik ga u dit verklaren. 
Op 't eenzaem slot van myne tant' niet ver van Caen, 
Heb ik tot myn verdriet, twee jaren doorgestaen. 
'K betreurde daer alras der kostschool hooge muren 
En boeken, lessen, straf, en lange en droevige uren: 
Myn tante is leelyk, oud en mint my 't minste niet: 
Zoo oordeel wat vermaek men my daer smaken liet; 
Maer eindlyk mogt ik weg. Myn momber had vernomen 
Hoe ik daer was, hy deed my snel naer Ryssel komen. 
Hoe zalig achtte ik my! Wat was myn vreugde groot 
En hoe vervloog de tyd, dien 'k in die stad genoot. 
't Is daer dat ik, gy weet, dien jongling kennen leerde. 
Het was vooreerst op 't bal dat hy my overheerde, 
Dan in de renbaen; ach! wat houding, wat gelaet! 
Ik wed dat nooit een vrouw hem langer wederstaet. 
Zie liever. (Zy toont Cecile het portret). 
Cecile. - 
Groote God! 
Elisa. - 
Wat schort er? 
Cecile. - 
Kan het wezen? 
Deez' trekken, dit portret.... 
Elisa. - 
Welnu? 
Cecile. - 
Uw uitgelezen.... 
Het is myn echtgenoot! 

{==142==} {>>pagina-aanduiding<<}

Elisa. - 
Wat zegt gy? Is het waer? 
Cecile. 
- Ik zeg dat hy het is... ja, ja! (By zich zelve). Die huichelaer! 
Nu, had ik geen gelyk als ik zyn hart vermoedde, 
En nopens zyne trouw gedurig argwaen voedde? 
Bedrogen, o myn God! 
Elisa. - 
Neen, neen, het zy zoo niet! 
Myn onheil waer' te groot! te doodend myn verdriet! 
Cecile. - 
Wanneer heeft u, vriendin, dit monster, die verrader, 
Voor d'eersten keer gezien? spreek, onderrigt my nader. 
Elisa. - 
Het is nu ruim twee jaer... 
Cecile. - 
Daer is geen twyfel, neen; 
Op't zelfde tydstip juist trok hy naer Ryssel heen, 
Waer hy genoodigd werd, voor ettelyke weken, 
By zyn beminden broêr, gevestigd in die streken. 
Gy twyfelt nog? 't Verraed is meer dan zonneklaer. 
Elisa. - 
Vriendin, ik kan het niet gelooven, 't is niet waer, 
O neen... en echter! ach! wat lot bedreigt myn dagen! 
Wat onheil! (zy weent). 
Cecile. - 
Ach! men moet my nog veel meer beklagen... 
'k Besterf het! (eensklaps haer besluit nemende), 
maer neen, neen, geen nutteloos getraen, 
Ik val den trouwverraêr met andre wapens aen, 
En d'echtbreuk tot zyn straf en om myn hoon te wreken 
Zal ik welhaest door wet en regtbank uit doen spreken. 
Elisa. - 
In 's hemels naem bedaer. 
Cecile. - 
En zeg my, ik vermoed 
Dat hy na kort verblyf vertrokken is voor goed. 
Zoo is het immers dat die heerkens steeds het meenen, 
Als men hen heden mint, dan gaen ze morgen henen; 
Zy worden zonder schaemte of leed ons ongetrouw, 
En dragen hunne min by eene nieuwe vrouw. 
Elisa. - 
Hy kwam my inderdaed, na een'gen tyd verklaren 
Dat hy voor eene reis, welligt van een paer jaren, 
My moest verlaten, doch dat hy op't eerlyk woord, 
Terug zou zyn, zoodra 't hem mogelyk was. 
Cecile. - 
Akkoord; 
En 't was als toen dat hy, vol teedre mingedachten 
U deze beeldtnis schonk om 't afzyn te verzachten? 
Elisa. - 
Och ja! 
Cecile. - 
't Zy zoo. (zy belt). 




Zesde tooneel.

DE VORIGEN, DE KNECHT.


Cecile tegen den knecht. 
- Gezwind naer mynen advokaet 
En dat hy spoedig kome, ik wacht op zynen raed. (De knecht vertrekt). 

{==143==} {>>pagina-aanduiding<<}

Ha, ha, getrouwe man! Weldra zal ik u toonen 
Dat nimmer eene vrouw zich ongestraft laet hoonen. 
Elisa, kom, o kom. (Zy vertrekken links). 




Zevende tooneel.

LODEWYK tusschen de schermen.


't Is wel, 'k zal wachten, vriend! 
Doch by zyn wederkomst my spoedig aengediend. (Op het tooneel). 
De hemel zy gedankt! Daer ben ik aengekomen. 
Met spyt heb in myns broêrs afwezigheid vernomen. 
Die knecht, vol haest, zegt my, terwyl hy henen loopt: 
‘Mynheer is naer de beurs.’ Wat jammer! 'k had gehoopt 
Nog heden myne reis naer Ryssel te bespoeden 
En Lisa weêr te zien. Wat zou my 't harte bloeden 
Zoo ik door dat verwyl van haer verwyderd bleef! 
Elisa, dierbre schat voor wie ik enkel leef! 
Twee jaren reeds van haer! Hoe lang heeft 't my geschenen, 
Hoe traegzaem is helaes! die tusschentyd verdwenen! 
Ik telde 't dagverloop by 't kloppen van myn hart 
En mat haer droef gemis aen myne zielensmart. 
Wat deed zy al dien tyd te midden van verleiding? 
Heeft zy haer eed bewaerd of heeft zy myn verbeiding 
Te baet genomen en haer voorge min verzaekt 
Voor nieuwen hartengloed waerdoor zy heden blaekt? 
Ach! waer die twyfel weg die myn geluk komt stooren 
En mogt ik uit haer mond deez' zoete woorden hooren: 
‘Ik min u als voorheen, 'k ben d'uwe steeds.’ O God! 
Hoe vreugdvol waer' my 't uer! hoe zegende ik myn lot! 
Maer iemand komt, o ja! ik hoor 't; 't zyn vrouwenschreden; 
Myns broeders vrouw, zoo 'k meen.... Ik ben niet ontevreden 
Haer ééns te mogen zien.... Ha, ha... niet groot, maer wel. 
Daer is zy.... Goed. 




Achtste tooneel.

DE VORIGE, ELISA.


Lodewyk. - 
Wat zie 'k! 
Elisa. - 
Hy is 't. 
Lodewyk. - 
God, is 't een goochelspel! 
Elisa! Gy! gy hier... Ach! vreugde van myn leven, 
De hemel heeft me u dan op heden weêrgegeven. 
Elisa zeer koel. - 
Mynheer! 
Lodewyk. - 
Wat hoor ik! hoe, van waer die koelheid nu? 
Elisa. - 
Waerom het my gevraegd? Uw harte zegge 't u. 

{==144==} {>>pagina-aanduiding<<}

Lodewyk. - 
Myn hart! voor u alleen is 't vol van mingepeinzen. 
Elisa. - 
Ha ha! Mynheer Van Graef kan zeer behendig veinzen. 
Doch vruchtloos op dit uer. Myn ligtgeloovigheid 
Onkundig in 't bedrog, hebt gy éen dag misleid; 
Geen tweede mael zult gy my door uw tael verblinden. 
'k Weet alles; ja, de reèn die gy wist uit te vinden 
Voor dat vertrek, de reis, die gy hebt voorgewend 
Zyn my, ofschoon te laet, thans eindelyk bekend. 
Lodewyk. - 
Elisa! 
Elisa. - 
Ha! mynheer, gy moogt u zeker roemen 
Dat gy de schoone rol, wier naem ik niet zal noemen, 
Gespeeld hebt zoo 't behoort, doch weet hier tot uw leer 
Dat zy een eerlyk man onwaerdig is, mynheer. 
Lodewyk. - 
Maer, om de liefde Gods! houd op zoo uit te varen. 
Elisa, ach! wil my dit raedsel toch verklaren. 
Is 't waerheid of is 't droom - gy pynigt my; o spreek! 
Elk woord dat gy my zegt is my een degensteek. 
Elisa, ter zyde. - 
Die snoode huichelaer! hoe veinst hy nog koelbloedig. 
Lodewyk. - 
Wat heb ik u misdaen? Elisa, zeg my spoedig; 
Dat ik ten minste weet'. 
Elisa. - 
Neem deze beeldtnis weêr, 
My was zy nooit bestemd; een andere, mynheer, 
Een andre, zoo ik meen, rampzalig te beklagen, 
Heeft die terug geeischt; welaen ga haer die dragen. 
't Zal haer vertroosting zyn in haer geleden rouw. 
Lodewyk. - 
Maer wie toch? 
Elisa. - 
Wie? 
Lodewyk. - 
Ja, spreek.... 
Elisa. - 
Welnu, 't is uwe vrouw! 


(Zy werpt het portret voor zyne voeten en vertrekt schielyk regts).


Negende tooneel.

LODEWYK, alleen, hy raept het portret op en legt het op de tafel.


Myn vrouw! ha ha! de grap is heerlyk uitgevonden, 
't Is daervoor dan dat hier de duivel is ontbonden.... 
Myn vrouw!! zeer aerdig nieuws verneem ik in deez' stad; 
Myn vrouw! gelukkiglyk dat ik er nooit een had. 
Maer wie deed Lisa toch iets dergelyks gelooven? 
Zou het een valstrik zyn om onze min te dooven 
Of ben ik 't voorwerp van een heilloos misverstand, 
En op dit oogenblik onwillig aengerand? 
Ik wil op staenden voet 't geheim daervan ontdekken. 
'k Loop naer myn broêr, by zal my uit dien twyfel trekken. 

{==145==} {>>pagina-aanduiding<<}

Dat myne Elies verneme, als ik hier weêr verschyn, 
Dat wy elkanders hart nog altyd waerdig zyn. 
(Hy vertrekt spoedig). 




Tiende tooneel.

CECILE, met een papier in de hand.


De vraeg tot echtbreuk is volkomenlyk in orde 
En 'k wil dat die vandaeg nog onderteekend worde, 
Myn advokaet wou wel dat ik vergifnis gaf; 
Maer neen, zyn trouwloosheid verdient een goede straf. 
Te meer, 't zal voor de mans, die 't zelfde spoor betreden, 
Een schoone lesse zyn, vol nut en heilzaemheden. 
Helaes! wie had 't gedacht? bedrogen en misleid 
Door hem die eeuwig my zyn min had toegezeid. 
Een andre vrouwe kan zyn harte meer bekoren. 
Een hart dat voor my klopte en my nu is verloren; 
Een andre ontving den eed my vroeger reeds gedaen 
En my, my blyft thans niets dan droefheid en getraen. 
Hoe diep rampzalig, ach! - Zoo zyn wel al de mannen, 
Hun liefde is menigmael, in hunne snoode plannen, 
Niets dan een korte droom, dien men al slapend smaekt 
En spoedig henen vlugt zoodra als men ontwaekt. 




Elfde tooneel.

DE VORIGE, GUSTAEF.


Gustaef. - 
Daer ben ik, vrouwtje lief! kom, om myn haest te loonen. 
(Hy wil haer omhelzen). 
Cecile. - 
Ha! monster! durft ge u nog voor myn gezicht vertoonen? 
Gustaef. - 
Nu, nu, wat schort er aen? waerom die gramschap toch? 
Cecile. - 
'K zal 't u gaen zeggen, man vol snoodheid en bedrog. 
Ha, ha, 'k was een zottin, de grilligste aller vrouwen; 
'k Had in myn echtgenoot een al te klein vertrouwen; 
Met onregt werd door my zyn zuiver hart vermoed, 
Hy voedde voor zyn vrouw nog steeds den zelfden gloed. 
Die arme man! wel hoe.. (hem nabootsende), ‘Heb ik den eed verbroken, 
Of voor een andre vrouw myn hart in liefde ontstoken; 
Heb ik door echtverraed ontrouwigheid geleerd 
En onzen huwlyksband laf hartiglyk onteerd.’ 
O man dien ik verfoei, hebt gy dit niet bedreven 
En tevens my uw gade aen wanhoop prys gegeven? 
Een stond vernietigt al, en door uw gruwelstuk 
Verbryzelt gy myn hart, myn leven en geluk. 

{==146==} {>>pagina-aanduiding<<}

Gustaef. - 
Ha sa! gaet gy welhaest deez' groote alleenspraek staken 
Waermede een Vlaemsche actries gerucht zou kunnen maken? 
Bedaer u en vooral gezond gesproken, maer 
Laet die tragedietael en holle woorden daer. 
Zeg my waervan ge spreekt? 
Cecile. - 
Het schynt my toe, verrader, 
Dat gy my niet verstaet; wel ik verklaer my nader: 
Gy mint een vrouw. 
Gustaef. - 
Helaes! dit ongeluk is 't myn. 
Cecile. - 
Ha, gy bekent het! 
Gustaef. - 
'k Moet, als ik opregt wil zyn. 
Cecile. - 
Dat gaet te ver! hy durft om nog myn toorn te scherpen, 
My zyn bekentenis in 't aenzicht schaemtloos werpen. 
Hy mint haer, zegt hy zelf. 
Gustaef. - 
Van wie spreekt gy? 
Cecile. - 
Van wie? 
Van uwe minnares. 
Gustaef, willende vertrekken. - 
Ho! 
Cecile. - 
Blyven zult gy. Zie, 
Gy moet my hooren; ha! gy meent misschien als velen, 
Omdat gy over ons den meester weet te spelen, 
Dat ge ons bedriegen moogt, beladen met verdriet.... 
O neen, man zonder woord, het is zoo ver nog niet. 
Gustaef. - 
Wat slimmaert heeft er nu u de ooren volgeblazen? 
Of is het op dit uer de koorts die u doet razen? 
Ik min een andre vrouw! de spraek is wonderbaer. 
Cecile. - 
Gy loochent vruchteloos, ik heb de proef. 
Gustaef. - 
Is 't waer? 
Cecile. - 
Geen spotterny, mynheer. Herinner u het reisje, 
Dat gy naer Ryssel deedt, dat bal, dat jonge meisje 
En dat portret. 
Gustaef, verwonderd. - 
Portret? 
Cecile. - 
Ja, ja, dat onderpand 
Dat gy een dag, ontvlamd in nieuwen minnebrand, 
Aen zekre schoonheid gaeft, die, als ik 't wel onthoue, 
Elisa was genoemd. 
Gustaef. - 
Elisa! 
Cecile. - 
't Was die vrouwe, 
Niet waer, zoo teêr bemind, voor wie gy my verliet, 
Voor wie gy uwen naem van echtgenoot verriedt, 
Ten einde u ginds by haer voor jongman uit te geven! 
't Was heerlyk uitgedacht; men kon u niet weêrstreven. 
Gustaef. - 
Al wat ge my daer zegt is regt Hebreeuwsch voor my, 
'k Begryp er niets meer van. Van verre noch van by 
Ken ik die vrouw, waermeê gy my den kop komt breken, 
'k Mag sterven als ik ooit van haer heb hooren spreken. 

{==147==} {>>pagina-aanduiding<<}

Cecile. - 
Dus dat gy me in 't gezicht hier schaemteloos verklaert, 
Dat gy, mynheer, gy nooit Elisa's minnaer waert? 
En om uw snood gedrag het masker afterukken, 
Zoo ik hier voor uw oog, tot blyking van de stukken, 
Dit meisje komen deed, vol rouw en hartenzeer, 
Dat gy bedrogen hebt, wat zoudt gy zeggen, heer? 
Gustaef. - 
Wat ik zou zeggen, vrouw, in dergelyke zaken? 
Dat 'k brand van ongeduld haer kennisse te maken. 
Cecile. - 
Deez' stoutheid gaet te ver; hoe! durft ge 't nog bestaen? 
Welnu, stel u gerust, 't verlangen wordt voldaen. 
(Zy belet, een knecht verschynt.) 
Zeg dat mejuffre Elies zich herwaerts zou begeven. 
(De knecht vertrekt.) 
Gustaef. - 
De drommel! zy is hier? 
Cecile. - 
Gewis, zy komt zoo even. 
Gustaef. - 
Kom aen, de zake wordt belangryk in den schyn, 
En zeer vermakelyk. (Ter zyde) Wat vrouwe mag dit zyn? 
Ik kan niet denken wie. 
Cecile. - 
Daer is zy, 'k hoor haer treden, 
Gustaef. - 
Heb dank, mevrouw, gy stelt myn ongeduld te vreden. 




Twaelfde tooneel.

DE VORIGEN, ELISA.


Cecile. - 
Mejuffer, nader, en dat hy u, schaemte vry, 
Ook zegge: ik zag u nooit van verre noch van by. 
Elisa. - 
Genadig hemel! 
Gustaef. - 
Hoe! 
Cecile. - 
Wat nu? 
Elisa. - 
Die wezenstrekken! 
Hy is 't.... toch niet.... 
Cecile. - 
O spreek. 
Elisa. - 
Laet my 't geheim ontdekken. 
Is dat uw man? 
Cecile. - 
O ja.... 
Elisa. - 
De man die u verliet? 
Cecile. - 
Wel ja.... 
Elisa. - 
Te beter.... 
Cecile. - 
Hoe? 
Elisa. - 
Het is myn minnaer niet. 
Cecile. - 
God! 
Gustaef. - 
Oef!! 
Cecile. - 
Maer dat portret en die gelykenisse? 
Gustaef. - 
O hemel! waer' het eens. (Hy lacht). 
Cecile. - 
Wie? 

{==148==} {>>pagina-aanduiding<<}

Gustaef. - (nog meer lachend). 
Hy! op myn gewisse! 
De grap ware onbetaeld! (Hy lacht). 
Cecile. - 
'k Verlies 't geduld, mynheer. 
Gustaef. - 
Kom, geef my dat portret. 
Elisa. - 
Helaes! ik heb 't niet meer. 
In mynen toorn en smart, terwyl ik hem niet spaerde, 
Die my bedrogen had, wierp ik 't portret ter aerde, 
En vlugtte ver van hem; hy droeg het meê misschien. 
Cecile. - 
Hier op de tafel is 't... 
Gustaef. - 
Geef hier, laet spoedig zien. 
Ha, 'k was er zeker van.... ja, ja..... het is myn broeder. 
Cecile en Elisa. - 
Zyn broeder!! 
Cecile. - 
God! heb dank! heb dank, o albehoeder! 
Gustaef. - 
Men nam my dikwyls voor myn broêr: men dwaelde ligt 
Daer ik hem wel gelyk van leden en gezicht. 
Cecile. - 
En ik die u betigtte. Ach! 'k val voor uwe voeten. 
Gustaef. - 
Sta op, hier aen myn hart moet gy uw argwaen boeten. 
Cecile. - 
Gustaef, ach! 'k zweer u hier en 'k blyf myn eed getrouw, 
Nooit ben ik meer jaloersch. 
Gustaef. - 
Neen, neen, myn lieve vrouw, 
Zoo gy dit niet meer waert, 'k zou op myn beurt gelooven 
Dat uwe liefde in 't hart voor my ligt uit te dooven. 
Hetgeen men waerlyk mint is immers t' allen tyd 
Het voorwerp waerop mikt onze afgunst en ons nyd, 
Maer 't aenkomstuer genaekt der yz'ren spoorgeleiden, 
Myn broeder is er op. Komt spoedig alle beiden, 
Wy gaen hem te gemoet. 
Elisa. - 
Mynheer, vergiffenis, 
Ik denk dat deze moeite althans onnoodig is: 
Gustaef. - 
Waerom, hebt gy van hem dan eenig nieuws vernomen? 
Elisa. - 
Reeds is hy in persoon hier in uw huis gekomen: 
Ik zelv' heb hem gezien. 
Gustaef. - 
Hier? 
Elisa. - 
Ja. 
Gustaef. - 
Op dezen dag? 
Kan 't zyn? 




Dertiende tooneel.

DE VORIGEN, EEN KNECHT, LODEWYK.


De Knecht, aenkondigende. - 
Mynheer Van Graef. 
Cecile en Elisa. - 
Hy is 't!! 
Gustaef. - 
Myn broeder!! ach!! 


(Hy werpt zich in de armen van zynen broeder die slechts aen de deur verschynt).








{==149==} {>>pagina-aanduiding<<}

Boekoverzichten.

I. Houten Clara, door Hendrik Conscience. - Blinde Rosa, door den zelfden.

Voor de gewoone lezers van het Taelverbond zal het voorzeker overbodig zyn eene ontlediging der bovengemelde werken van onzen beroemden medewerker neder te schryven, daer Houten Clara en Blinde Rosa vooralleer afzonderlyk te verschynen, in ons tydschrift het licht zagen en onze lezers met deze twee overschoone verhalen dus sedert lang bekend zyn. Voor hem die dezelve nogtans niet zoude gelezen hebben, denken wy het noodig te zeggen dat Houten Clara en Blinde Rosa onder de beste en de gevoelvolste werken van den schryver van Siska van Roosemael mogen gerekend worden. Wanneer wy daerby voegen dat Hendrik Conscience voor het oogenblik, een der meest gevierde schryvers van Europa is, dan gelooven wy niet te overdryven. Tot staving onzer woorden, hebben wy slechts onze lezers naer de menigvuldige vertalingen welke allerwege van hem verschynen, te verzenden. Niet alleen het groote Duitschland, maer ook Engeland, Zweden, Noorweggen, Bohemen, Italie, en zelfs Frankryk, het alles wat niet op zynen bodem voortgeteeld is, verachtende Frankryk wedyveren, om de werken van den grooten antwerpschen dichter in hunne tael over te brengen. De ware oorzaek hiervan is ook niet verre te zoeken. Leest slechts Houten Clara en Blinde Rosa en wy hebben de verzekering dat gy overtuigd zult zyn, dat er weinige schryvers bestaen, die meer menschenkennis bezitten, fyner weten te schilderen, beter de gevoeligste snaren des harten kunnen doen trillen, dan Hendrik Conscience.
Verder hebben wy niets ter aenbeveling by te voegen; de werken van dien schryver hebben geene aenbeveling noodig. Alleenlyk denken wy onze lezers te moeten verwittigen dat de inschryving op een nieuw voortbrengsel van hem by de byzonderste boekhandelaren des lands geopend is. Volgens de fragmenten te oordeelen welke wy er hebben uit hooren voorlezen, mogen wy verzekeren dat die ware zedeschets de roem van onzen reeds zoo befaemden medewerker zal helpen vergrooten.


{==150==} {>>pagina-aanduiding<<}

II. Nederduitsch Letterkundig Jaerboekje voor 1851. - Achttiende jaergang.

Men heeft ergens in ons tydschrift gezegd: het Jaerboekje moet eene tentoonstelling zyn, waer ieder dichter en prozaschryver jaerlyks zyn beste gewrochten inzendt om te toonen of hy in rang in de hierarchy der priesteren van het schoone hooger gestegen is.
Indien dit eene waerheid is, dan is de verzameling van den heer Rens dit jaer voorzeker beneden zyne zending gebleven, ten minste voorwat de poëzy betreft.
Vooreerst moeten wy nogtans bekennen dat tusschen de nieuwe medewerkers jongelingen zyn wier opstellen veel aenleg verraden en ons dus hoop voor de toekomst geven. Tusschen deze bekleeden de Heeren J. De Geyter en F. De Beck eene voorname plaets: Ode aen Vlaenderen van den eersten bewyst dat hy zyne tael magtig en de vorm goed meester is; doch zy doet ons hier en daer het gedicht van den betreurden dichter Ledeganck, Ode aen Gent, te binnen schieten. Geeraerdsberg van den anderen is goed geleid; zyne rymlooze versen zyn wel geschreven. Beiden stappen moedig op het ingeslagen pad voort.
Nu voor wat de oudere inzenders aengaet, moeten wy met spyt bekennen dat geen enkel op zyne hoogte is gebleven. Niet, dat wy willen beweeren dat de overige stukken gansch van verdiensten ontbloot zyn: integendeel Jacob van Maerlant, van Prudens Van Duyse; De oude Reiziger en Hopen, van Mev. Courtmans; Drie verhalen uit den Talmud, van J.M. Dautzenberg; De Machabeën, van Hendrickx; De oude soldaet, van Hendrik Peeters; Bemoediging en De Tambour, van F. Rens; Aen myne nederlandsche kunstbroeders op 't Amsterdamsche letterkongres, van Mev. Van Ackere, en Een lentelied, van Jan Van Beers, leveren hier en daer schoone strofen op; maer wy zagen elders van de gemelde schryvers gewrochten die veel meer waerde en verdiensten hadden.
Wy hopen dat wy toekomende jaer met meer lof van de poëzy zullen kunnen spreken.
Thans de beurt der proza, waervan wy slechts één stuk in de verzameling aentreffen. Het stuk door Eug. Zetternam geleverd, onder den titel: eene zonderlinge Bedelares, is de perel van het jaerboekje.

{==151==} {>>pagina-aanduiding<<}

Het is een zielroerend tafereel der lotgevallen van een arm werkmanshuisgezin; even als in zyne vorige schriften, heeft de Heer Zetternam in hetzelve eene les besloten, die tot heil des volks strekken moet; maer haesten wy ons het te getuigen: hier heeft de krachtige schryver gansch andere dan zyne gewoone springveeren in werking gebragt. Geene bitterheid, geene wanhoop, geene schrikbarende wraekzucht; in tegendeel, hy heeft de zuiverste gevoelens van het menschelyk hart opgeroepen, de heiligste driften aengevuerd en zyn verbael gekleurd en verlicht door de stralen van weldadigheidsgevoel, van vaderliefde, van broedermin, van geduld in het lyden, van zelfsopoffering en van hoop. Getrouw bleef de heer Zetternam aen het grondbeginsel dat alle zyne voortbrengsels bezielt; de liefde tot het volk is ook in zyn verhael het innig gevoel, dat voortleeft door het geheel; maer, ons dunkens, heeft hy ditmael zyn verheven doel oneindig beter getroffen; dewyl na de lezing zyner zonderlinge bedelares, een gevoel van liefde tot den armen werkman ons den boezem vervult, en wy in bewondering staen dat in het hart van onze lydende medemenschen zoo veel edelmoed en zulken schat der heiligste zielenkrachten verborgen liggen. Zoo beminnen wy het magtig talent van den heer Zetternam, wanneer het troost giet over noodlottige smarten, wanneer het de weldadigheid in diepgevoelde toonen uitlokt, wanneer het de boosheid, de gierigheid en de eigenbaet geeselt en wraekt, doch ook het goede veredelt waer het zich bevinde.
Wat de styl en de vorm betreft in het stuk dat wy beoordeelen, wy mogen het in regtzinnigheid verklaren, nooit zagen wy van den heer Zetternam, zelden zagen wy in onze vlaemsche letterkunde, een schrift verschynen dat men zoo onvoorwaerdelyk kon pryzen. Vol waerheid, stille eenvoudige waerheid, vol vuer en leven, met diepe kracht bezield, kleurvol geschilderd, doorweven met tafereelen die sidderen doen of tranen uit de oogen rukken, - is het verhael van den heer Zetternam de openbaring van eene nieuwe gezichtszyde zyns talents: de schoonste en vruchtbaerste, waeraen hy, als schryver, onfeilbaer eene luisterryke toekomst zal te wyten hebben.
De vorige werken des heeren Zetternam schenen aen sommige persoonen dikwyls wat te eenzydig geschreven; evenwel heeft nooit iemand aen zyne verdiensten getwyfeld, en diegenen zelven welke met de vorm zyner voordragt geenen vrede hadden, bewonderden niet zelden de kracht zyner schilderingen en de rykheid zyner vinding.
Tot dezen zeggen wy: leest de zonderlinge Bedelares, in het jaerboekje,

{==152==} {>>pagina-aanduiding<<}
en gy zult u verheugen; de traen, die uw oog zal ontvallen, zal eene troostende traen van medelyden en van liefde zyn: gy zult den schryver beminnen en u verblyden in de overtuiging, dat de heer Zetternam geroepen is om het volk, het vaderland en de vlaemsche letterkunde onschatbare diensten te bewyzen.
Moge de man des volks, die tusschen ons opstond om zyne lydende broederen te verdedigen, in de openbare hoogschatting de belooning vinden, welke zyne begaefdheid en zyn edel doel hem verdienen!
P.C.



Kunst- en letternieuws.

Verschenen Werken.

- Te Antwerpen by J.-E. Buschmann: Grondbeginsels van werkdadige meetkunst, landmeting, waterpasmeting, opmaking en teekenen van plannen, met meer dan 200 houtsneêplaten, naer het fransch van A. Perrot, door doctor F.J. Matthyssens. Prys: fr. 2.00. - Verkrygbaer by Hendrik Peeters, Cité, 79.
- By Van Dieren et Comp.: Burgerdeugd. Een roman uit vroeger dagen, door A. Snieders, Jr. Met vier platen door J.B. Witkamp. Prys: fr. 1.50.
- Te Gent by de Gebrs. Michiels: Nederduitsch Letterkundig Jaerboekje voor 1851. Achttiende jaergang. Prys: fr. 1.00.
- By de Gebrs. De Busscher: De Grootboekhouder. Eene gentsche vertelling door baron J. de Saint-Genois. Prys: fr. 1.25.

Aengekondigde Werken.

- Te Antwerpen by J.-E. Buschmann: De Loteling. Tweede utigaef, door H. Conscience, met vier platen door Ed. Dujardin. Prys: fr. 1.75.
- By Van Dieren en Comp.: De arme Edelman, door Hendrik Conscience, met vier platen door Ed. Dujardin. Prys: 1.75.
- By C. Annoot-Braekman te Gent: Werken van het Nederduitsch Taelverbond. Eerste deel. Dit deel zal vervatten: 1o het Reglement des verbonds; 2o de redevoering en het gedicht, by de eerste algemeene vergadering te Antwerpen voorgelezen; 2o gelyke stukken, voorgelezen ter tweede algemeene vergadering te Gent; 4o het bekroonde burgerlyk tooneelspel: Schyn bedriegt of het hoogste Lot, door den heer M.W. Hentze van der Hout, van Amsterdam. - Prys: frs. 1.50. Buiten de inteekening zal de prys op fr. 2 gebragt worden.







{==153==} {>>pagina-aanduiding<<}

ST-Lievens-Zotten. (1467).


Door Baron Julius de Saint-Genois.

I. De begankenis.

De zucht naer het waernemen van avonturen, naer het bestatigen van wonderlyke voorvallen, naer het ondernemen van verre togten is iets wat byzonder de middeleeuwen kenschetst. Op geen ander tydstip, in de geschiedenis der volken, vindt men dien karakteristieken stempel terug waervan men ligt de rede zou willen zoeken in dien oorlogsgeest die de feodaliteit bezielde, in die bewegingsdrift, in die woelkoorts waerby toen gansche geslachten als verteerden. In die nog onbeschaefde tyden had het christendom het algemeen vertrouwen aen bovennatuerlyke dingen zonderling uitgezet, welk vertrouwen dan ook niets anders was dan eene wyziging van het geloof, dat de verbeelding met de bloemen der poëzy had omkleed.
Zelden had het uitvoeren der kruistogten het voldoen van zelfszuchtige belangen ten doel. Wat toen de ievervolle en vurige menigte tot die uitwykingen naer Syrië en Palestina aendreef, was de godsdienst, en het verlangen niet zoo veel om weinig bezochte of ongekende streken te doorloopen, dan om de plaetsen

{==154==} {>>pagina-aanduiding<<}
te zien waer de Heiland zyn tydelyk leven had voltrokken. Doch by poozen slechts, ving men die moeijelyke overtogten aen, en in den tusschentyd ontbrak er den volke een middel om de brandende geestdrift zyner godsvrucht gestand te doen - dit middel vond het in het plegen van pelegrimaedjen, of bedevaerten. In Frankryk, Duitschland, Engeland, zelfs by ons werden er zoo een aental plaetsen befaemd om mirakelen die er werden uitgewerkt, of om heilige relikwiën die er mogten berusten.
In zekere jaergetyden stroomde daerhenen de ingetogen menigte die, om zoo te zeggen, haer geloof er kwam verlevendigen en er, in geld of goud, die geringe doch heilige giften offeren die overal trotsche domkerken in de lucht deden ryzen en het bouwen hielpen van die tempels en kapellen welke heden nog onze bewondering mededragen.
Velen bezochten die plaetsen om er troost te vinden voor hunne kwalen; anderen begaven er zich henen uit erkentenis om den hemel te bedanken over eene gelukkige genezing of ettelyke genoten weldaden. De bedevaert was een wyd beroemd godsdienstig feest, waertoe al de rangen der maetschappy werden uitgenoodigd. Arm en ryk, klein en groot, het haestte zich alles om er deel van te maken. De eenen vonden er versterking in; anderen, troost en lafenis; allen, geestdrift en zalige vreugd. Ook werd het bezoek dier gewyde plaetsen eene straf den pligtigen door regters opgelegd; want in die tyden was men nog van gevoelen dat eene kastyding door de godsdienst geheiligd niet weinig by kon brengen om de zedelyke verbetering van het menschdom te bewerken.
Zoo zond het geregt den misdadige, blootshoofd en barrevoets, naer St-Jacob in Galiciën, naer St-Gilles in Provinciën, naer O.-L.-V. van Roche-Madour, naer Riga, naer Regensburg en Lubeek om er de snoodste schelmstukken uitteboeten. De eenen werden veroordeeld om al bedelende, anderen, om zonder spreken den weg afteleggen naer St-Andreas in Schotland, naer Yorck, naer Venetiën, naer St-Sophia te Konstantinopelen; er waren zoo 180 verschillende boetplaetsen tot welker bezoek het magistraet van Gent eertyds de veroordeelden kon verpligten.

{==155==} {>>pagina-aanduiding<<}

Dikwils om een feit te boeten, of om eene genade te verkrygen, ondergingen de magtigste vorsten, bereidwillig, die godvruchtige reizen. Men kent in dien aerd, de bedewegen van Lodewyk IX naer Amboise. Karel-de-Stoute beloofde eens dat, indien hy den koning van Frankryk gelukkig mogt bestryden, hy, te voet van Brussel naer Bologne ter zee, eene pelgrimaedje zou afleggen aen O.-L.-V. Na het behalen van den zege, bleef de hertog zyn woord getrouw en kwytte zich van de reis. Processiesgewyze togen Albertus en Isabella naer Scherpenheuvel en, in deze laetste tyden, zag men insgelyks de keizerin Maria-Theresia, uit godsvrucht, de kerk van O.-L.-V. van Hal bezoeken. Die gewoonten van eenvoudig geloof liggen voorzeker weinig in de hedendaegsche zeden. Dan ook - om een veelvuldig misbruik te keer te gaen heeft de geestelyke overheid meermaels getracht hen te vernieuwen. Echter zyn zy by het volk niet in verval geraekt - en nog heden, voor het volk, en byzonder voor de buitenlieden is het ter beêvaert gaen een heilige pligt gebleven waervan men zich alle jaren stiptelyk kwyten zal.
Eertyds bestonden er in Belgie een aental plaetsen, aldus, op gestelde dagen, van de geloovigen bezocht.
Velen onder haer, zoo als Halle, Scherpenheuvel, Bon-Secours, Echternach, Bavichhove, Assebroeck, bleven by voorkeur, tot heden, het verzamelpunt der godvruchtige scharen. Een der aenzienlykste nog bestaende bedevaerten is die van St-Hermès te Ronsse. Wie deze bidplaets bezoekt, is gehouden een weg te doen van zeven mylengaens - die zich niet zelden rekt tot aen den Kerselareberg naby Audenaerde.
De adel, het magistraet, de grootste heeren, begaven zich dikwyls stoetsgewys ter dier plaetsen waer men 't zy eenen heilige, 't zy een wonderdadig beeld vereerde of waer het een of ander voorname kerkfeest werd gevierd, als was: eene befaemde processie, het jaerlyksch inwyden van een boom, een veld, of eene rivier. Zoo werden by voorbeeld de schepenen en de aenzienlykste burgers van Gent naer Doornyk afgevaerdigd om er met grooten luister een ryk geschenk aen O.-L.-V. te offeren, en er deel te maken van

{==156==} {>>pagina-aanduiding<<}
die buitengewoone processie welke onder den naem van Ommegank, by allen Vlaming bekend staet.
Van al de pelgrimaedjen, waer de Gentenaers in de middeleeuwen het meeste van hielden, werd er geen hooger geschat dan de processie van St-Lieven, die jaerlyks op het einde van juny plaets greep en door een aenzienlyken toeloop werd opgeluisterd. Die patroon stond by de Gentenaers in zulkdanige achting dat zy hem maer enkelyk met den naem van hunnen Heilige hadden bestempeld.
Men weet dat St-Lieven, apostel van die streek in Vlaenderen welke heden het land van Aelst beslaet, den 12 november 653 te Essche gemarteld en er in eene krocht of onderaerdsche kapel begraven werd die in de kerke van dit dorp, tot huidigen dage nog bestaet. De Noordmannen en de Denen die gansch België in vuer en vlam zetteden, sloegen echter geene hand aen het graf van de Schotsche zendeling. Slechts in 842 begon Diederik, bisschop van Kameryk, de overblyfsels van dien heiligen apostel te vereeren. Omtrent honderd vyftig jaer later kwam keizer Hendrik in Vlaenderen oorlogen en vestigde zyn kamp in den omtrek van Hauthem. Zyne woeste krygerbenden ontheiligden het graf des martelaers en misschien had dezes assche verstroeid geweest, indien, voor die ellendigen de straf hunnen gruwel niet hadde gevolgd. Om het vernieuwen van dergelyke snoodheid te voorkomen, besloot Erembold, abt van St-Bavo, die Hauthem in leen bezat, het lichaem van den heilige naer Gent te doen overvoeren.
Gevolgd van eene groote menigte, hadden de monikken, met die zorg gelast, zich naer de grafplaets begeven. Reeds zelfs hadden zy de doodkist opgeligt. Doch nauwelyks waren zy eenige stappen buiten de kerk getreden, of de doodkist kreeg eene zwaerte die hun belette nog een tred te doen. Getroffen van zulk een wonder, ontdeden zich de monikken een stond van hunnen last en beraemden daer wat hun deswegens te doen stond. Eindelyk dacht de abt een middel te hebben ontdekt; hy trad de baer nader, stak de hand ten hemel, en beloofde plegtig dat men jaerlyks St-Lieven, met groote hulde, naer Hauthem zou overvoeren, om er hem een nacht

{==157==} {>>pagina-aanduiding<<}
in zyne eerste begraefplaets te laten rusten. Nauwelyks was deze belofte uitgesproken of de doodkist ernam haer vorig gewigt en liet dus de monikken toe hun weg te vervoorderen. Zy rigtten zich naer Gent en trokken over de Schelde niet ver van Destelbergen. In de nabyheid der stad gekomen, zetteden zy het lichaem neder op een heuvel, heden bekend onder de benaming van Bergekruis. Uit de abtdy werden de overblyfsels der HH. Landoald, Landrade en Bavo ontboden, en met die relikwiën trad men den H. Lieven te gemoet om hem plegtig in te halen. Edoch na het overvoeren van St-Lievens assche werd er aen de belofte van Erembold niet meer gedacht, en het was slechts in 1039 dat men de praelkas waer de beenderen des heiligen in berustten naer Hauthem overgebragt. Verders werd die processie der zotten niet meer onderbroken. Die spotnaem van zot werd den pelgrims toegekend, daer deze zich, onderwege en te Hauthem zelf verlustigden in allerlye poetsen en ongerymdheden, alware dan ook, by reglement, alle ongeregeldheid met de bedevaert verboden.
St-Lievens beenderkas in 1165 slecht geworden zynde, schonk Gautier, bisschop van Doornik, den heilige er eene nieuwe.
Om die befaemde processie meer luister by te zetten, sluijerden zich van in den beginne, de pelgrims in maetschappyen byeen. Die doenwyze bragt twee broederschappen tot stand: het eene, samengesteld uit inwooners van de stad Gent en van den omtrek, noemde men het broederschap van binnen; het andere, wiens leden ingezetenen van Hauthem waren of bewooners van den platten lande droeg den naem van broederschap van buiten. Deze nieuwsoortige associatien telden talryke lidmaten; ieder korps had zyne dekens en verzorgers. De medebroeders waren gehouden, by hun aflyven eene gift aen St-Lieven te maken. Wat hunne verbindtenissen betrof, deze waren gansch eenvoudig: jaerlyks moesten zy, betamelyk uitgedoscht den overtogt van St-Lievenskas van Gent naer Hauthem en van Hauthem naer Gent vergezellen. Later verviel de regeltucht over hunne kleedy in ongebruik.
Uit hoofde der groote hitte van het jaergety namen de pelgrims ter harte de zorg voor 't welvoegelyke in hunne kleeding te ver-
{==158==} {>>pagina-aanduiding<<}
waerloozen. Deze bestond slechts uit broek en linnen jas. Geen ander kleedingstuk eronder. De meeste droegen een soort van sluitende lyfrok gansch benaeid met yzeren schyfkens welk hem niet weinig het voorkomen gaf van het stalen maliekleed eens ridders. Zoo iets als een van metalen helm dekte hun het hoofd, en aen hunne zyde rammelde er een duchtig zwaerd of iets soortelyks. Die krygersdosch was verre van hunne uitgelatenheid in te toomen; hy liet hun toe om vryzinniger en straffeloozer ontallyke geweldenaryen te bedryven. In het begin der XVe eeuw werd er een derde broederschap ingerigt. Ter handhaving der algemeene regeltucht werd gewoonlyk gedragen in byzyn van twee schepenen welke te paerd den stoet volgden; en den schout van Aelst door den abt van St-Bavo, aenzocht om, tydens de processie, Hauthem met eene voldoende ruitery te bezetten.
Niettegenstaende al die wyze voorzorgen, gaven die overgroote samenkomsten, immer rede aen alle slach van buitensporigheden, welke gemeenlyk in dronkenschap en eerlooze baldadigheid hunne oplossing vonden. Onder godvruchtig voorwendsel, en om des te vuiger den dievenstiel kunnen uitteoefenen, de boeren uitteplonderen, de snoodste lusten bot te vieren, sloop zich in de rei der echte beêvaertgangers, een volk verloken van alle eer en zeden: boeven, bannelingen, vagebonden van allen aert en slach.
Reeds had eene wet van Philips van Bourgondie, aen allen pelgrim de dragt verboden van wapenrokken, wapens, of stokken. Later werden er nog andere maetregelen genomen. Eindelyk vermoeid van de klagten die hem langs alle kanten over de processie van Hauthem-St.-Lieven toekwamen, schafte ze Keizer Karel voor immer af, ten jare 1540, na den opstand der Gentenaren. Omtrent dien tyd werd de abtdy van St.-Bavo vernietigd; de relikwiën van St-Lieven met degene van vele andere heiligen gongen over aen de kerk van St-Jan, sedert de hoofdkerk van St-Bavo, en werden eindelyk vernield en verstrooid in de heiligschendende plonderyen der Kalvinisten, ten jare 1578.
Den zaturdag 27 juny 1467 werdt de oude abtdy van St-Bavo, waervan nog heden eenige kunstige overschotten bestaen, omzet

{==159==} {>>pagina-aanduiding<<}
van eene tallooze menigte, uit alle de binnen en buitenwyken der stad er heen gesneld. De oplettende en onverduldige houding dier wachtende scharen, deed ligt vermoeden dat daer iets buitengewoons te gebeuren stond welk haer van geen gering belang zou wezen.
Tegen alle gewoonte, was de poort der abtdy gesloten gebleven. Aen den dorpel, gerangschikt volgens hunne waerdigheid, verbeidden de deken en verzorgers der twee broederschappen van St-Lieven, de schepenen, gelast om den stoet te vergezellen en meer dan dry honderd persoonen, allen uit de volksklas, met witte wissen in de hand en de kapruinen opgesmukt met een eiken loovertak. Reeds lang had dit verbeiden geduerd; ieder brandde van ongeduld om te vertrekken.
Eindelyk kondigde Roelant, de groote klok uit het Belfort, dit plegtig oogenblik aen; de breede poort ging langzaem open en uit de diepten van het klooster trad allengs eene lange monikkenrei te voren. Deze, gevolgd van den abt, den prevost en den schout, droegen op hun schouderen een sierlyk rustbed, welk, met gulden lakens omhangen, tot outer diende aen die kostbare relikwiekas van St-Lieven, waeraen duizend edele gesteenten vonkelden en rond welke de jonge kloosterbroeders, blyde wierookwolken ten hemel zonden. Nauwlyks had het volk de overblyfsels ontwaerd van zynen geliefkoosden patroon, of het maekte het teeken des kruizes, viel godvruchtig op de knieën en begon koorgewyze te antwoorden op de versetten van St-Lievens litanie welke de monikken zongen. Na het eindigen van den koorzang, trad de abt weêr binnen, en zyne kloosterlingen wandelden voort met de kast, naer de brug van St-Joris waer het regtsgebied der abtdy ophield. Daer gaven zy het kostbaer heiligdom over aen de broeders van St-Lievens genootschap en de stoet trok door de stad, te midden van een toeloop die van uit alle straten de menigte der pelgrims kwam vergrooten. Mannen, vrouwen, kinderen, van allen rang en ouderdom kwamen toegestroomd om den patroon van Gent te groeten, gene fakkels dragende, gene groene takken, deze, lange wissen waer strikken linten om wimpelden, dan weer anderen allerly godvrugtige giften.

{==160==} {>>pagina-aanduiding<<}

Zoo begaf zich de processie buiten de poort van St-Lieven en rigtte zich op Hauthem langs den weg die men sedert onder de benaming kent van St-Lievens baen.
Al dit volk stapte te voet; geene reden te paerd dan wel de twee Schepenen, de Dekens der broederschappen, de Schout en de Proost van St-Bavo, met eenige en aenzienlyke heeren uit den adel en de burgery. - Nogtans liepen er in die blyde menigte ettelyke sombere figueren, wier verdachte wezenstrekken men niet gewoon was tusschen de Zotten van St-Lieven aen te treffen. Men kon zelfs bemerken dat de processie in schoonheid moest onderdoen voor die, der vorige jaren; een aental groote heeren van het hof en van den platten lande waren er niet bytegenwoordig. Vele deftige burgers, die eertyds deel maekten van den stoet waren nu achteruit gebleven. De meeste hadden Gent niet willen verlaten om de blyde inkomst van den hertog van Bourgondië by te woonen, die des anderendaegs moest ingehuldigd worden.
Doch de menigte was daerom niet min talryk, niet min woelig; grootendeels bestond zy uit werklieden der verschillende gilden; uit metsers, hoefsmeden, timmerlieden, schoenmakers, volders, brouwers, schaliedekkers, en andere, alle kerels, welke men om hunne woelzucht, zoo veel als mogelyk van het inhuldigings-feest trachtte te verwyderen.
Eens in 't vlakke veld gekomen, gongen de pelgrims met minder orde, en slechts van verre en op verschilligen afstand volgden zy nog de kast van hun patroon; luid op werd onder de groepen geklapt, er werd nu onderwege in kroeg en bierhuis druk uit en in geloopen, men tierde, men zong: het liep alles uiteen zonder dat men zich langer met het godvruchtig doel der reize nog bekommerde.
Meest al werden die vrolyke tydstipen een bron van jammer voor de buitenlieden die op den doortogt woonden van St-Lievens-Zotten; zy zagen het, en wel teregt, duchtend te gemoet, om hunnen vruchtboom die men schaemteloos afplunderde, om hunne velden waer de begankenis maer roekeloos overheen toog; wat de hoofdgroep betreft, in wier midden het glinsterend heiligdom prykte, deze hield zich even zedig als godvruchtig. De kast van

{==161==} {>>pagina-aanduiding<<}
acht werklieden uit verschillende ambachten gedragen die alle halve uren van andere vervangen werden, was gevolgd van twaelf monikken uit St-Bavos abtdy, van de dekens en verzorgers der twee broederschappen. Het was waerlyk schoon om zien, hoe het in de verte langs de groene velden heen dreef dit kostbaer kleinood van den heiligen Lieven welk in het zonlicht schitterde boven het hoofd dier ware godvruchtige menigte die haer biddend, en met neêrgeslagen oogen volgden.
Voor de andere was die begankenis een feestparty, welk men lang reeds ongeduldig had te gemoet gezien; ook wachtten zy zich wel den stoet der bidders te naby te komen, daer men alsdan gezwind een einde aen hun onophoudend gesnater had weten te stellen.
- Ouf! dat is my eene zou die u, zoo het schynt, levend zou willen braden, - sprak zekere Maes, een dikbuik die, na eene pooze stilstaens, zyne krapruin van het hoofd wierp en zynen makkers, een kale schedelpan te voren bragt, waer het overvloedig zweet in glinsterende droppelen op perelde.
- En nogtans, Maes, is het al vyf ure, wel te verstaen, indien de zandlooper van de kroeg waer wy ons daer laetst een weinig mogten verfrisschen, niet gelogen heeft. Ja! blyven zy er zoo op aenstappen zoo wil ik zien of wy heden nog te Hauthem zullen geraken. Myne voeten beginnen het zich reeds op te geven.
Wie dus gesproken had, was een lang opgeschoten kerel, met name Kolf, en wier beenen onder de vermoeijenis plooiden.
- En denkt gy, luije metzer, dat het beter zou gaen indien men u de relikwiekast eens op de schouders plaetste?
Een schaterlach begroette deze woorden.
- Wat er van zy, - viel Maes in de rede, - nu van vermoeijenis bezwyken en morgen gansch den dag, van vreugde flikkeren.
- Hum! als ik van het spel niet was! - sprak een sterk gebouwde wever, wiens gelaetstrekken drift en onversaegdheid te kennen gaven.
- Wat zal die Klaes de Bruyn hier de heimelyke uit gaen hangen? - vroegen tevens dikbuik Maes en lange Kolf.

{==162==} {>>pagina-aanduiding<<}

- Zou er soms te Hauthem geen goed bier of geen goede hesp meer voor te disschen zyn, zei een kruidenier uit de Lange-Munte, terwyl hy als een wezelsmuil zyn spits gezigt over de schouder van den wever heen stak.
- Kompeer van Loo er raekt ons iets anders dan jaermarkten, bier, en hespen, wees daer zeker van.
Hier onderdrukte de spreker zyne stem, uit vreeze van gehoord te worden. De anderen schaerden zich om hem in 't ronde.
- Wy zyn eene duchtige grap aen 't aenleeren om ze den hertog voor te spelen by zyne blyde inkomst.
- Dan wilde ik wel in 't spelen meêdoen, - sprak metzer Kolf.
- Dat kunt gy zoo ge wilt. Het meestendeel van allen die zich hier bevinden, zyn gekomen om een beêvaert af te leggen. Zie! aen dit teeken kunt gy hen allen ligt erkennen.
Ter zelver tyd wendde hy zich om en toonde den omstaenderen een klein dik borduersel welk hy zich op de schouder had genaeid.
- Dan zie, - ging hy voort - ik draeg het niet alleen: er zyn er nog.
Inderdaed, verscheidene mannen uit de volksklas staken buiten den groep uit waermeê wy kennis hebben gemaekt; allen waren zy gekenmerkt door een gelyksoortig teeken, welk zy op hunne jassen droegen.
- By den drommel, - mompelde de burger vreesachtig, als elkeen die by een volksopstand iets te verlieren heeft. - En wat is er dan voor handen?
- Wat er voor handen is, vrienden, wy gaen aen het welzyn werken van onze goede stad en van de ambachten waer wy deel van maken. Zult gy weigeren met ons samen te spannen?
- Neen, neen! - riepen Kolf, van Loo en de anderen, welke de woorden van den wever gansch hadden op geschud.
- Hier is de tap van St-Lieven, komt in die kroeg, - zei Klaes de Bruyn, - en zetten wy een beker op wat wy daer mogten hooren. He! zoo juist loop ik hier vlak op eenen onzer aenvoerders.
- Mattheus Blok, - riepen al de werklieden uit, die in den nieuw gekomenen den volder hadden erkend welke eenmael aen-
{==163==} {>>pagina-aanduiding<<}
leiding tot oproer met het ballingschap en met eene geeseling in het midden van den Vrydag-markt mogt bekoopen.
- De kat zal op de koor gaen komen, - sprak de dikbuik Maes, die voorzichtig ter zyde trok; - ik begin waerlyk te gelooven dat het met St-Lieven-beêvaert niet zal afloopen zoo als het plagt in vorige jaren.
- Maer hoe hebt ge terug den voet in Vlaenderen durven zetten? - vroeg Kolf, vriendelyk den beker klinkende met den banneling Blok.
- Oh! dat is gansch zoo een verhael welk gy later wel eens zult vernemen.
- En de twee makkers Bruneel en Oosterlinc?
- Die zullen wy vinden te St-Lieven-Hauthem! op u kunnen wy ook rekenen, niet waer, myn goede vrienden? - vroeg Blok, terwyl hy zich naer de Bruyn, van Loo en de anderen wendde.
- Waerom daer aen twyfelen, lompert?
- Ik herhael het nogmael! - riep de banneling uit, - deze reis zullen St-Lievens-Zotten waerlyk geen gekke daden begaen. Ziet liever; - ter zelver tyd toonde hy onder zynen jas een korte en scherpe spies, wier punt hy in zyne onderkleederen had verdoken.
- He wel! - ging hy voort, terwyl hy den blik liet dwalen op de werklieden der verschillende ambachten die de kroeg vervulden. - Alwie geen vyand is van onze goede stad Gent, dat hy morgen om dry ure in den nanacht zich bevinde by St-Lievensfontein.
- Wy zullen er zyn! - riepen eenpariglyk alle de toehoorders.
Blok verliet de kroeg, en zich tusschen de beêvaertgangers sluipend, wier denkwyze hy gelykvormig aen de zyne dacht, verzocht hy hen om des anderendaegs van de byeenkomst deel te maken.
Nogtans, was de zon aen 't dalen, achter de schilderachtige en lieve heuvelen die Hauthem beheerschen.
Reeds hoorde de inwooners van dit anders zoo rustige dorp, de woelige stemmen van St-Lievens-Zotten in de verte weêrgalmen; de bazen uit kroegen en schink-huizen wreven zich de handen uit innig genoegen; de kramers van de groote jaermerkt die er

{==164==} {>>pagina-aanduiding<<}
jaerlyks werd gehouden, jubelden van vreugde, want hoe meer volk er op de begankenis was, hoe beter dan ook hun lederen geldzak zich met penningen vervulde.
Dit jaer 1467 was byzonder een gelukkig jaer voor het dorp Hauthem, want buiten alle gewoonte, zou ditmael de kostbare relikwiekas, er twee dagen en even zooveel nachten verblyven daer de processie des zaturdags en niet des zondags van Gent had moeten vertrekken uit hoofde der plegtige inhuldiging des hertogs van Bourgondië.
Eindelyk, omtrent 9 ure s'avonds kondigde de klok van Hauthem dat de heilige het gebied der parochie was genaderd.
Heel de bevolking, alsmede de beêvaertgangers, uit andere plaetsen toegekomen, snelden de heilige relikwiën te gemoet en verzelden den stoet tot in de kerk. De monikken van St-Bavo, die, eens op den grond van Hauthem, een leengoed hunner abtdy, alleen het regt hadden om de heilige kast te dragen, plaetsten dezelve met groote plegtigheid op een soort van langwerpig vierkant van dry voet hoog dat nog heden zich naby het choor ter linker zyde van den middenbeuk bevindt en het voormalige graf des martelaers was geweest.
Na het eindigen van de dienst verliet het volk de kerk. De gansche stoet verspreidde zich door heel het dorp dat weldra als n een onmeetbare karvan-serail werd herschapen. Wat de twee schepenen, den proost en den schout van St-Bavo betreft, deze gingen in hunne gewoonlyke afspanning vernachten.
Die oude herberg, het Kalf geheeten, bestaet nog ten huidigen dage, en beslaet die plek gronds waer volgens de overlevering St-Lievens eertyds by de godvreezende Caphraildis, kwam middagmalen.


{==165==} {>>pagina-aanduiding<<}

II. De bannelingen.

Philips, hertog van Bourgondië en graef van Vlaenderen, was te Brugge in den Heere ontslapen den 15 juny 1467. Nauwelyks had de ziel des vorsten het ligchaem begeven of de stad Gent, waer zyne begrafenis met de grootste pracht was gevierd geweest, kwam zynen zoon den graef van Charolois, dringend aenzoeken om den dag zyner inhuldiging zooveel mogelyk te verhaesten. Na rype beraedslaging met zyne trouwste vrienden, besloot Karel zyne blyde inkomst in Vlaenderens hoofdstad niet langer meer uittestellen. De 28 juny werd uitgekozen als de dag waerop die belangryke plegtigheid zou gehouden worden. Twee dagen te voren trok de graef uit Brugge waer hy eene laetste hulde aen de assche zyns afgestorven vaders was komen bieden en te Deynze stapte hy af om er den nacht door te brengen. Aldus by poozen reizende: wilde hy den Gentenaren den noodigen tyd laten om hunne feestbereidsels tot stand te brengen.
Tydens de oneenigheden eertyds tusschen Philips en zynen zoon ontstaen, hadden immer de ingezetenen van Gent voor dezen laetsten party getrokken, aerdige handelwys waerop de hartog doelde wen hy eenmael zei: Zy hebben het immer met de zonen hunner vorsten, met hunne vorsten nooit.
Zy droegen Karel eene hooge achting toe niet zooveel om zynen heldenmoed en het krachtdadige van zynen onplooibaren wil, als om het ongekunstelde zyner ruwe vrypostigheid die zoo zonderling van dien kouden en ingetogenen hoogmoed zyns vaders verschilde. Ook hadden zy geene kosten gespaerd, om hem eene betamelyke inhuldiging te bereiden, het vurig verlangen waermêe zyne komst werd te gemoet gezien, mogt echter ook wel eenigermate uit zeker hebzuchtig belangen ontstaen.
Immers zy hadden altoos gehoopt dat de regering van den Stouten, zoo als zy hem noemden, hun de afgeschafte voorregten en

{==166==} {>>pagina-aanduiding<<}
vryheden zou hebben teruggeschonken; en gewis ware hunne hoop niet te leur gesteld geweest, hadde eene heillooze volksopstand de welwillende inzigten van Karel jegens hen, niet geheel veranderd.
In den morgen van zaturdag 27 juny, terwyl de begankenis zich naer Hauthem had gerigt, was de hertog van Bourgondië met een talryken stoet edelen en ridders, op eene myl van Gent afgestapt in het kasteel der abtdy van St.-Pieter.
Dit kasteel was een groot en oud gebouw welk niet weinig aen eene verschansing geleek, eene plaetse om by onlust en oorlog gansch het vlak der Schelde te beheerschen. Sedert onheugelyken tyd, vooraleer zy te Gent zouden ingehuldigd worden, moesten de graven van Vlaenderen, daegs voor hunne krooning zich oponthouden in dit verblyf, welk dan ook, deels om zyne schoone ligging en de gezonde lucht die men er ademde, deels om de kalme rust dier wyde groene velden waer ontallyk bont vee op graesde, niet onwaerdig was eenen vorst ter wooning te strekken.
Dit herbergzame kasteel van Zwynaerde werd dikwerf betrokken van persoonaedjen uit den hoogsten adel; den ongelukkigen zelven, mogt het niet zelden een oord van toevlugt worden. Immers, Kristiern II, na hy uit Denemarken was verjaegd, vond er eene heilzame schuilplaets, en ten jare 1525 overleed er ook Isabella van Oostenryk, zyne godvrugtige gemalin.
Alle de monikken van St-Pieter trokken de komst van Karel te gemoet. Deze was verzeld van zyne dochter Maria, eene jonge maegd van een twaelftal jaren welke hy met zich genomen had om de Gentenaren te believen. De abt zocht hem aen om in het kasteel den nacht doortebrengen en om het trotsche avondmael er hem toebereid, wel te willen aenvaerden, waerop de vorst dadelyk inwilligde.
Nauwelyks had hy aen 't hooger einde der tafel plaets genomen tusschen den abt en zynen trouwen raedsheer, Mher van Gruthuse, of, toevallig blikkend in den voorhof van het kasteel, zag hy dezen aengevuld van eene groote menigte die er zwygend en met ernstige houding binnen drong.
- By St-Joris! Myn beste vriend en abt, waer wil dat heen? Zal my dit volkje op staenden voet hier gaen belegeren?

{==167==} {>>pagina-aanduiding<<}

By het uiten der woorden vloog Karel op naer het venster terwyl hy in zyne haest, een tot den rand gevulden beker over de tafel heen deed tuimelen.
- Bedaer u, vorst, - sprak Lodewyk van Gruthuse, - gy vergat toch niet dat er by elke inhuldiging van Vlaenderens graven, een aental bannelingen zyn, die te Zwynaerde, hunne vergiffenis van den vorst komen smeeken?
- Ha! dit is waer! - antwoordde Karel, die zich wederom aen de tafel voegde - dit bezoek was my uit het hoofd ontgaen. En tot dus verre zetten zy my digt?
- Myn genadige heer, - viel haestig en zachtmoedig de goede abt den hertog in de rede, - dringen die arme lieden wat vermetel aen, 't is enkel om op nieuw in uwe gunst te komen en om hunne geboortestad terug te zien, waervan zy al over de dertien jaren verwyderd zyn.
- En niet ten onregt zoo 'k vermeen, - onderbrak Karel met ongeduld; - 'k herinner my den oorlog van Gavere en nog andere soortgelyke muitery.
- Waerlyk, genadige heer, zy hadden ongelyk zich tegen zulk een deugdzaemen vorst te verzetten; doch wees zeker dat het hun van harte leed doet.
- Ja, om morgen hunne poets op nieuw te spelen. Ik ken dat razend ambachtsvolkje. Een eind daer aen. Mher van Gruthuse, doe my dit boeltje eens op staenden voet den voorhof ruimen. Ik ben niet van zin er meê in onderhandeling te treden.
- Genadig vorst, - ging de abt smeekend voort, - nimmer verstoot de goede God den zondaer, die hem ootmoedig en berouwend tot hem terugkeert. Met die arme, verdwaelde lieden in genade optenemen, doet gy hen allen ligt uw trouwste vrienden worden.
- Wy zullen later zien.
- Eene regering is goed begonnen wen men haer op eene edelmoedige daed mag gronden.
- Amen, - antwoordde de hertog welke die morgen met vrolyken zin was opgestaen, - wel nu! dringt de prelaet van St-Pieter

{==168==} {>>pagina-aanduiding<<}
zoo sterk aen om den bannelingen haerd en kroost teruggeschonken te zien, zoo willen wy eens gaen zien met welk een slach van volk wy hier te doen gaen hebben. Komt op, myne heeren, en gy ook, prelaet.
Dan van tafel opstaende en gevolgd van Philips van Commene, van den heer van Halewyn, Lodewyk van Gruthuse en andere edellieden, trad hy naer beneden en ging zich plaetsen in het balkon dat op den voorhof uitzigt had.
By het zien dier ruwe en indrukwekkende wezens die allen, als ware het uit den kleischenen gekneed waeruit men muiters en opstandelingen uit vormt, betrok innig ongenoegen het gelaet des hertogs; zyne gemoedelyke inzigten verdwenen. Eindelyk rigtte hy hun het woord toe en sprak:
- Wat komt gy hier doen in dit kasteel waer my de gastvryheid werd geschonken?
- Genade en vergiffenis afsmeeken, - antwoordden er eenigen.
- Sedert zoo vele jaren hebben wy onze goede stad niet meer terug gezien - zeiden er anderen.
- Onze vrouwen, kinderen, vrienden, snakken naer het uer onzer terugkomst, - voegden er eenige stemmen by.
- Wy slaen ons de borst uit boet voor al wy tegen onzen genadigen vorst en heer, uwen geduchten vader mogten bestaen, - prevelden die, welke het digste by den nieuwen graef van Vlaenderen stonden.
- Ja, ja, spreek nu maer uwe biegt in 't openbaer, leelyk volk; schreeuw het op de daken en dat elk Vlaming immer er zich naer spiegele, - zei de hertog die begon gram te worden by het aendenken der ongelukkige burgeroorlogen van weleer.
- Ontferm u onzer, - stemde tegelyk de menigte, - immer zyn wy u, trouwe en ootmoedige onderzaten.
Er lag in het tooneel, welke zich voordeed, iets grootsch en tevens ook iets vleijends voor het hoogmoedige karakter van Karel van Bourgondië, by de achthonderd, sterkgespierde kerels, alle met dien leeuwenmoed bezield waerop men nimmer meer de hoverhand kon behalen, stonden daer smeekend en nederig voor

{==169==} {>>pagina-aanduiding<<}
eenen man die hun, by een enkelen blik, den schrik in 't hart kon jagen en wien het gegeven was hen by het enkel sein van zyne hand tot deemoed en onderdanigheid terug te roepen.
- Waer zyn uwe smeekschriften? - sprak eensklaps de hertog wien het niet langer beviel zich met dit volkje in te laten. Terzelver tyd gebood hy zynen geheimschryver Jan Petitpas hem hunne rekwesten te overhandigen. Deze laetste stapte den trap af om de bevelen des vorsten uit te voeren.
In dit oogenblik zag men hen, een voor een, voorby het balkon heentrekken, van waer Karel met zeker genoegen hunne houding en gelaetstrekken gadesloeg. Van tyd tot tyd grommelde hy binnen s'monds terwyl hy in bedenking zich, onophoudend met het gevest zyner dagge voor de tanden sloeg:
- Harde koppen! ontembaer ras! leelyk muitersbroed!....
Wen gansch die menigte zoo een voor een, voorby het balkon was omgewandeld, stuerde Karel haer op nieuw het woord toe:
- Nu gaet gy ons met vrede laten en van hier vertrekken. Uwe rekwesten willen wy ryp onderzoeken en morgen....
- Genadige heer, genadige heer, om Godes wille, - waegden er eenigen uitteroepen, - vonnis ons: niet morgen! maer heden! St-Lievensbegankenis wordt te Hauthem gevierd en allen zouden wy er willen deel van maken.
- By St-Joris! ge valt me niet weinig lastig: doch, voor ditmael lust het ons uwr bede eens te aenhooren, en op eigen stond te zien of gy wel onzer genade waerdig zyt.
Inderdaed, de hertog trok met zyne raedsheeren binnen, en twee uren later verscheen hy weder in het balkon, omgeven van geheel zyn hof. Jan Petitpas ving aen een lyst af te prevelen, waerby 400 bannelingen, aen wie, om het geringe hunner feilen, volkomene vergeving en genade dadelyk werden geschonken.
Wat den anderen betrof, dezen werd het opgeleid tot 's anderendaegs de beslissing van den hertog af te wachten. Uit die reden begaven zy zich naer eene weide die aen den overkant der Schelde lag, om er onder den blauwenhemel den nacht doortebrengen.

{==170==} {>>pagina-aanduiding<<}

Onder deze telde men er velen, wie, van eerst af, alle hoop op genade werd ontzegd, daer hunne misdaden dan ook te groot en te onvergeeflyk waren. Het zien van dry dier ellendigen mogt byzonder den hertog in woede op doen vliegen; de namen van Mattheus Bloc, wever, Mattheus Oosterlinc, wambuismaker, en Otto Bruneel, meester-metser, waren hem ten afgryzen. De eerste was ingelyfd geweest in die muitersbende, welke in den slag van Ruppelmonde ten jare 1452, Kornelis, den grooten bastaerd van Bourgondië, den trouwsten makker van hertog Philips had doen sneven. De tweede had zich op het kasteel van Poucke bevonden terwyl er de moord van den eerzamen ridder Jacob de la Laing werd voltrokken. Wat den derden aengaet, deze had te Gent, in elken volksopstand als een der razendste aenvoerders uitgesteken door het plegen van ontelbare geweldenaryen: gedryën waren zy geduchte doodsvyanden voor de party des vorsten, gedryën werden zy van het volk in eere gehouden, en niet dan met de grootste achting werd hun naem in de vergaderingen der gilden en ambachten uitgesproken. Voor het leven gebannen, hadden zy niettemin gemeend de inhuldiging van Karel te moeten benuttigen om ongestraft op gentschen grond te verschynen. Zulke mannen in genade opnemen ware voor Karel eene feil geweest waerby hy onder het volk, die zucht naer omwenteling had gesterkt, welke overal en niet dan te veel reeds heerschte.
Nauwelyks had de hertog dit drytal zien te voorschyn treden of ter nauwer nood kon hy zyn opwellenden toren onderdrukken. Ware het niet zyne Blyde Inkomst geweest, zoo hadde hy hen allen om ze over hunne banbreuk en vermetelheid te straffen, aen de hooge boomen van het kasteel, op 't eigen oogenblik doen opknoopen.
Eindelyk hernam de vorst na een stond beramens:
- Bloc, Oosterlinc en Bruneel, daer zy met eeuwigdurend ballingschap de misdryven moeten bekoopen welke hun nimmer meer kunnen vergeven worden, zullen, binnen de vier-en-twintig uren ons graefschap Vlaenderen ruimen. Hun lyf en have blyft my borg voor het gezegde. En zoo helpe hen God.
Alle dry wierpen by die woorden op den hertog een blik van be-
{==171==} {>>pagina-aanduiding<<}
klemde wraekzucht. Bloc bragt dreigend de vuist vooruit en mompelde met sombere stem:
- Niet lang toch zal het duren, weldra ziet gy ons weder.
Karel had zich omgewend en de dry gevonnisten, stapten, met haestigen tred, het voorhof uit. Een weinig later waren zy in de velden verdwenen.
Des anderendaegs vernamen de bannelingen uit het veld wier smeekschriften gansch den nacht van den hertog onderzocht waren geweest, de eenen 's morgens, de anderen later in den dag dat hun eene plegtige en volkomene kwytschelding was geschonken. Dezen trokken naer Gent en by het inhalen des vorsten, bragten zy niet weinig toe, om het feest, woeling en luidruchtige vreugde by te zetten.


III. St-Lieven's put.

Langs den weg die heden nog den naem voert van St-Lievensbaen, in de rigting van Essche naer Hauthem, ontwaert men, een kwaert uer gaens achter de kerk van dit laetste dorp, een tamelyk hoog verheven veld in de omstreken bekend onder de benaming van St-Lievenskauter. Ter dier plaetse ontspringt er den grond eene bron, wier water, den heiligen bisschop toegewyd, om zyne wonderdadige kracht niet weinig van de dorpelingen werd vereerd en hoog geschat. Volgens overlevering, is het by die bron dat de heilige stand hield, wanneer hy na het volvoeren zyner martelie, met zyn afgehouwen hoofd in de handen, van Essche naer Hauthem wederkeerde.
De St-Lievens Zotten waren onder elkander afgesproken om zich by die fontein terug te vinden. Twee ure 's morgens was uit den zwaren dorpstoren over de wyde en stille velden heen geklonken: nauwlyks begon in de vaelkleurige oosterkim het daglicht aen te breken. Nog was het rustende dorpjen uit den

{==172==} {>>pagina-aanduiding<<}
stillen nachtsluimer niet ontwaekt, wanneer Bloc en zyne makkers, alle reeds ter been, met de grootste omzichtigheid en groepsgewyze, hunne verzamelplaets betrokken.
Er lag iets geheimzinnigs in het tooneel welk dien vroegen optogt aen moest bieden; wat niet weinig bybragt om er het fantastische nog van te vermeerderen, was die sprakeloos wandelende scharen zoo weifelend verlicht te zien van den eersten schemer, die aen alle die verschillende gestalten het voorkomen gaf van lange, dryvende schimmen.
Bloc, Bruneel en Oosterlinc bevonden zich al een geruimen tyd ter vergaderplaets wen die zoo gewaende pelgrims er henen trokken.
Van kindsbeen af verbonden door eene nauwe vriendschap, en nu onderling verwand door de eensgezindheid welke hunne gevoelen van liefde of haet mogt kentschetsen, hadden die dry makkers by duren eede gezworen van geen voet op den vadergrond terug te zetten ten zy, om er het veroveren hunner voorregten en vryheden te bewerken. Ofschoon gebannen, hadden zy nooit hunne betrekkingen, met hunne gentsche broeders onderbroken; deze zonden hun immer inlichtingen toe over wat dan ook in het minste den uitvoer hunner ontwerpen mogt bevoordeelen, in dier voege dat de oproerige party steeds in gereedheid stond om by de eene of andere gelegenheid een geduchten slag te wagen.
Die gelegenheid vonden zy in den dood des hertogs van Bourgondië. Van dit oogenblik werd er druk in de byeenkomsten der gilden en ambachten gepleit en geraedpleegd; men gaf zich het woord, om, by wat middel het ook zy, het ellendig traktaet van Gavere te keer te gaen en tot niet te brengen; de vermetelste voorstellen werden er van Bloc en zyne makkers op het tapyt geworpen, die, hoewel den lande uitgebannen, toch nimmer nalieten, om, in 't geheim en onkenlyk uitgedoscht zich op die byeenkomsten te bevinden. Om des te zekerder den nieuwen vorst onder hun beheer te brengen, meenden zy de grieven welke het volk hem had voor te leggen, immer met gewapende hand, te moeten doen gelden. Om zyne regten te staven wilde de burgerstand van geen geweld hooren; bezadigdheid in de doenwyze scheen hem daertoe het

{==173==} {>>pagina-aanduiding<<}
echte middel. Die splitsing in de gevoelens der verschillende volksklassen, bragt eene tweespalt welke de noodlottigste rampen met zich kon slepen. De dry aenleiders verlieten de stad en bedachten iets anders om tot hun doel te geraken. Juist werd toen St-Lievensbegankenis gehouden. De zaek was klaer; weldra waren alle maetregelen genomen, om dit volksfeest tot den uitvoer hunner ontwerpen te doen dienen.
Des te vryer vermogten de muiters hunne oproerplannen te brouwen daer de hertog, door zyne raedsheeren over de gemoedsgesteltenis des ganschen volks, slecht ingelicht zich dan ook niet aen geenen hoegenaemden opstand kon verwachten. De afgevaerdigden, die hem genoopt hadden om zynen intrede in Vlaenderens hoofdstad te verhaesten, waren voor de goede inzichten der Gentenaren borg gebleven: zy hadden den vorst verzekerd dat er geene gentsche burger meer dacht aen het herbekomen zyner verlorene voorregten; dat er hem geene enkele aenvraeg zou geworden welke hy niet ligt zou toestaen; ten slotte, dat zy hnnnen nieuwen vorst met ongeduld verbeidden, om hem met opene armen te ontvangen.
Die welwillende verzoekers waren alle bemiddelde of ryke burgers, te hoog boven de ellende des volks verheven, dat zy die ellende of het volk zelfs zouden gekend hebben of naer waerde geschat. Ook konden zy den vorst, over den echten staet der zaken geene ware inlichtingen geven.
Om hunne medewerking aen den ontworpen aenslag eeniger wyze te verbloemen, hadden Bloc, Bruneel en Oosterlinc zich met de andere bannelingen aengesloten om hunne plegtige pooging by den hertog af te leggen; tot dus verre meenden zy, in die handelwyze, ten minste eene verontschuldiging te vinden, wanneer verraed of lichtzin soms hunne plannen zou hebben aen den dag gelegd. Doch daer hadden zy wel om te duchten; tot heden was het geheim bewaerd gebleven, en zulks liet hun dan ook toe zich onbeducht, met de begankenis naer Hauthem te begeven.
Al wat in de samenzweering deel had, bevond zich om dry ure 's morgens op St-Lievenskauter.

{==174==} {>>pagina-aanduiding<<}

De vergadering bestond uit by de 700 leden. Ieder wachtte met ongeduld om de dringende rede te kennen welke hen zoo ontydig had byeengeroepen, want reeds brak het daglicht aen, en het verraed waekte toch om hen alle oogenblikken te verrassen. Ofschoon men reeds gegist had dat er over oproep ging gehandeld worden, liet echter niemand na, zynen makker over het echte doel der byeenkomst te ondervragen. Angst en nieuwsgierigheid hadden alle die ruwe wezenstrekken bestempeld waerop dan nog de morgenkou eene pynlyke uitdrukking opbragt.
By de fontein, lag er een ontwortelde stronk. Bloc benuttigde hem als spreekgestoelte. Die muiter was een ruwe kerel, lang en mager van gestalte; zyn gelaet, immer gemeen en onbeduidend wen de driften 't niet bezielden, kwam op een plegtigen stond als deze, zoo indrukwekkend voor, dat de aenhoorders er zich als begeesterd doorvoelden. Zyner stem wist hy eene kracht by te zetten welke zyn ziekelyk en verflenst voorkomen niet weinig tegensprak. Hem was dan ook van natuerwege die woeste welsprekendheid geschonken, welke, eens aen 't bulderen, alles, als een stortstroom, mederukt. In zyne twee gezellen trof men het tegenoverstelde aen.
Deze, zwaer en sterk ineengeschokt, en als echte werklieden breedgeschouderd, verrieden, in spier en leden, eene kracht, waervan men niet ligt de weergâ had gevonden; in hun immer levendig oog vonkelde 't vuer der ontembare driften, blonken moed en mannenkracht in alle hare naekte woestheid.
Gedryen beklommen zy den stronk en stonden, met de armen om elkanders hals geslagen als hadde hen de nauwste vriendschap in denzelfden bloede vereenigd. Nauwlyks had hen de menigte ontwaerd of uit haer midden, steeg een lang gejubel, dat kon doen vermoeden hoe zeer dit drytal by het volk in liefde en achting stond.
Toen nu de stilte weder heerschte, liet Mattheus Bloc een langzamen blik over gansch de menigte nederdalen en nam vervolgens het woord:
- Hertog Philips is niet meer. God hebbe zyn geeerde ziel, indien hy haer wel nemen wil. Des Hertogs zoon, de graef van

{==175==} {>>pagina-aanduiding<<}
Charolois, gaet op den vader volgen. Vrienden! ik beeld my in dat 't spreekwoord: zoo als de vader, is de zoon, hier eenigzins gedyen mag. Dus vooraleer, de zoon in het bezit van de erfenis zyns vaders zal treden, moet hy ons terug beschikken wat de vader ons ontnam; onze voorregten en ons....
- Ja, ja! dat willen wy terug, - riepen alle met eenparigheid van stemmen.
- Morgen doe die geduchte heer zyne blyde inkomst in Gent; noch edelen, schepenen, noch souverein-balliu, noch de stadsballiu en groote heeren welke ons by den neus leiden, zullen in de tegenwoordigheid van den vorst geen enkel woordje durven reppen over wat wy zoo duer verloren hebben. Zy zoeken te gaerne met hun meester wel te staen, en zoo op hun gemak, de vette inkomsten op te doen die zy jaerlyks uit die afgryselyke accynsen op de granen halen......
- Weg de Cueillette! - brulde de menigte welke die laetste woorden tot toorn hadden opgevoerd.
- Zy, ze bekreunen zich weinig, met wat wy, ongelukkig volk, mogen lyden, indien hunne ledere geldzak maer goeden klank geeft, en er maer altoos kostelyk fluweel bestaet om er hun jassen uittesnyden!... het overig gaet hun niet aen. Met die onverbiddelyke stroopers die zich voeden met ons zweet, en die, om van den hertog eene gunst te verkrygen, niet aerzelen zouden eenen knieval te doen - met die aterlingen, neen! hebben wy niets gemeens. Zouden zy wel eens de stem durven verheffen om hem tegen te werken, dien onzaligen vrede, te Gavere aengegaen, en die onze eer geschonden en ons van den grond der vaderen heeft heen gejaegd. Steken wy de vuist slechts op en zwaeijen wy de messen; anders kan er ons nimmer regt geworden. De Cueillette moet weg! Ha! om al het hatelyke van die schandbelasting te verbloemen, beweeren zy, dat er de penningen van dienen om de oorlogskosten van den kryg van Gavere te vereffenen? Alle leugens! Die penningen dienen om in den overvloed te doen zwemmen die verbleeken zouden, vroeg men hun rekenschap over de hun toevertrouwde rykskas. Wilt gy nog meer weten? De leden van het magistraet die

{==176==} {>>pagina-aanduiding<<}
men naer den hertog heeft afgevaerdigd om hem te verzoeken naer Gent te komen, hebben hem geraden de Cueillette te laten voortbestaen. Zy hebben hem gezegd dat die belasting niet alleen der stad ten nutte strekte, maer ook den hove wiens onkosten zy hielp dragen; en dat hy, hertog, dus van dien buit menigen vleijer kon met goud belaen. Ha! die accynsen moeten de gerezene kosten van den laetsten kryg vereffenen? Ellendig! Ziet! ik weet wel wat ik zeg! die accynsen hebben reeds het dubbel van die onkosten opgebragt. Waer is het overige gebleven?....
- Te niet die wet! Te niet met het traktaet van Gavere! - tierde de menigte welke de woeste tael van dien volkstribuin als buiten zichzelve had gebragt.
- En nu, hoort verder! Men heeft niet gewild dat de begankenis zou plaets grypen, tydens het inhuldigen van den geduchten Karel; men heeft gevreesd dat het volk dat zich zoo gemaklyk niet laet hoonen dan wel alle die hooggetitelde grootmeesters in lafheid laten doen; men heeft gevreesd dat het volk, zeg ik, by scharen, den vorst zyne klagten niet ging overhandigen; men heeft geraedzaem gedacht het kleine volk met zyne relikwiekast der stad uit te zenden, om de hooggetitelde, zeg ik, en de bloodaerds in volle vryheid den hertog te laten huldigen met voor zynen voet te kruipen. Uit dien hoofde moest de begankenis, des zaturdags, de stad ruimen, om er niet dan des maendags met zonnenondergang in terug te treden. Doch by alle heiligen, vrienden! zy weten niet met wie zy hier te doen hebben! De hertog en des hertogs hof willen hier eens aerdig naer ons pypen dansen. Onze geëerde meester weet van niets; onze netten zyn uitgespannen; nog eerlang bevindt hy zich met ons te Gent; en dan is onze poets gespeeld, en hy gevangen! Voor 't gelukken onzes opzets blyf ik borg, daer wy magtig in getal en ryk aen moed en kracht zyn. Niet waer makkers, wanneer 't er op handelen aen zal komen zult gy immers niet wyken?
- Neen! neen! riepen allen.
- Slechts jammer dat wy aen 't lyf noch maliekleed, noch spies noch degen hebben hangen, - merkte een der omstaenders aen, -

{==177==} {>>pagina-aanduiding<<}
sedert het sluiten van het vreêtraktaet van Gavere, mag men wel begankenissen houden doch nimmer wapens dragen.
- Wapens draegt ge als gy wilt! hebt gy er geene, zoo kan men er u beschikken, jongens; ziet maer, ziet.
Terwyl Bloc deze woorden zegevierend uitte en hy den vinger rigtte naer eene groote houten kist welke zich aen den voet van hun koddig spreekgestoelte stond, was Bruneel toegesneld om ze te openen. Na eene pooze zag het volk verwonderd op een ryken schat van daggen, degens, zwaerden, dolken en ander soortgelyk krygerstuig: het alles, oud en verroest, of met der haest ruw uit de hand gesmeed.
Bloc ging voort:
- Een gansch arsenael! wapens voor iedereen. Nochtans kwam er hier en daer, ettelyke dagge of spies te kort om u allen uit te rusten, jongens, wel, begeeft u dan nog heden ter Hauthemsjaermarkt. Daer liggen op de kramen goede welgeslepene, sterke messen; die zyn voor u. Gy hoeft ze slechts te vragen en den kramer het woord: willekom in 't oor te zeggen. Wat de malierokken aengaet, vrienden, men heeft er u de dragt van ontzegd, en welligt, om slag - en steekvry tegen des Hertogs wapenknechten stand te houden zoo zy u van nutte konden zyn. Er valt dus een ander middel uitgedacht te worden. Hoort wat u te doen staet. By de meeste kramers ligt er tusschen speel- en poppegoed ettelyke looden lattekens. Wel, begeeft u maer ter jaermerkt, fluistert de kramers het afgesproken woord in 't oor en steel maer stout die looden weg. Dan, verbergt u ergens met uwen buit en naeit omzichtig uwe latjens langs binnen in de jassen. Ha! yzeren malierokken mag men niet dragen, doch de dragt van kleederen met lood gevoederd werd niet verboden. Wanneer men u ontmoeten zal, dan zal men lachen, schreeuwen!... Maer ziet eens aen! hoe koddig die St.-Lievenszotten zich toch uitdosschen. Wel, vrienden, laet hen lachen, lacht ook, en tracht byzonder dat er niets van ons opzet aen den dage kome.
- Goed! goed! Dat wordt gedaen, - riep de menigte, in bewondering over de geestryke vonden van Mattheus Bloc.

{==178==} {>>pagina-aanduiding<<}

- En als wy nu dit alles zullen hebben, wat valt ons dan te doen? - vroeg een oude wambuismaker die aen dit alles niet veel trouw te hechten scheen.
- Zachtjens, - hernam Bloc, - en zonder gerucht, morgen avond, met den geëerden patroon, de hoofdstad binnen treden en niet nalaten, als ware zotten rond zyne heilige beenderkast te dansen en te springen.
- Maer, - waegden er eenige stemmen by te voegen.
- Vertrouwt ge u in ons: ja of neen, - viel de tribuin stampvoetend uit.
- Ja! ja! wy volgen u overal, - was het eenstemmig antwoord der gilden.
- Morgen, - ging Bloc voort, - morgen hebben het de geregtsbedienden van onzen geachten hertog niet weinig druk. Ze zullen van ons hooren, vrienden! Wy gaen hun iets voordisschen, wat geenszins van hunnen smaek zal wezen, en duer zal staen, aen wie er eens heeft van geproefd. Doch tot morgen avond, geen woord gerept van wat hier ook gebeuren mag. Opgeknoopt die ons zou durven leveren! En nu, kinderen, op uw kniën, bidt onzen heiligen patroon, en dat dit heilzame water zyner fontein u besproeije, u versterke en onze stoute onderneming zegene.
By die woorden van dolle geestdrift en dweepery, ontdeed hy zich van zyne lederen kapruin, putte er mede in het hoogvereerde water en wierp haer ledig voor de geknielde en diepzwygende menigte.
Vervolgens rigtten allen zich hoop-en krachtvol op, gingen uit een om een vryen doortogt te laten aen de bedevaertgangers der naburige dorpen, die reeds te Hauthem waren aengekomen, en nu van alle kanten zich naer den wonderdadigen St-Lievensput begaven.


IV. De blyde inkomst.

De Zondag, 29 juny des jaers 1467, ging voor de goede stad Gent een dag wezen van woeling en uitgelatene volksvreugd. Van

{==179==} {>>pagina-aanduiding<<}
zes ure 's morgens had het zwaer gelui der groote klok het feest der inhulding afgekondigd. Het bestaen dier klok, kostbaer pronkstuk van 't aloude Gent, dagteekende van 1317; in dien jare werd zy gegoten, en gedoopt met den hoogbefaemden naem van Roeland, als hadde men zoo een dapperen krygsmakker van Karelden-Grooten willen huldigen, wiens jagthoren even als haer metael, tot zeven mylen in de verte rond mogt klinken.
De lucht glansend in de zonnenstralen van den schoonen zomerdag, weêrgalmde bly van 't harmonisch beijaerdspelen, en het statig luijen aller klokken in wier geluid Roeland gedurig zyn breed dommelend brommen aenhief, als hadden zich naer die groote metalen stem alle de mindere moeten regelen. Er lag over gansch de stad zoo iets feestelyks wat van het innig genoegen der inwooners mogt gewagen, iets wat op aller gelaet de uitdrukking had geprent van eene losse en jubelende blydschap. Ofschoon het opzicht welk zekere groote straten opleverden, eeniger wyze, de algemeene volksvreugd scheen tegen te spreken; en niet zonder rede, droeg het uiterlyke der hoofdstad, en wel op ettelyke plaetsen, kenteekenen van rouw welke niet weinig uitlosten op de jeugdige toebereidsels van het feest; want, haesten wy ons het te zeggen: om de smart te huldigen waerby hertog Karel den dood betreurde van zynen toen laest gestorven vader, hadden de Gentenaren de voorgevels hunner wooningen, en de straten langs welke de stoet voorby zou trekken, zoo onthangen met allerlye rouwbekleedsels, dat men in zekere wyken gegist zou hebben, of Vlaenderens hoofdstad had zich uitgedoscht, niet om zynen vorst, maer om eenen plegtigen lykstoet intehuldigen.
Om tien ure des morgens kondigde het geschut der vestingen den gentschen volke het naderen af van zynen nieuwen meester. En inderdaed hertog Karel had toen al vroeg het kasteel van Zwynaerde verlaten om zich Gentwaerts te begeven, gevolgd van alle zyne edelen en ridderen, rondom dewelke de jubelende menigte der in vryheid gestelde bannelingen zich nu ook had aengesloten.
Zoo als het toen meestal by elke inhulding plaets greep, trok

{==180==} {>>pagina-aanduiding<<}
een talryke stoet afgevaerdigden, grootendeels gekozen uit wat de klerizy, het magistraet, de adel en de burgery het hooggeroemste onder zyne leden telden, den komenden hertog te gemoet, om hem de stadsleutels te overhandigen ter plaetse genaemd het Kruis van Schreyboom waer het armhuis van Hebberecht stond, dat dan ook een gasthuis was waer ziekenen en reizenden noodigen onderhoud en verzorging vonden. Tusschen die afgevaerdigden bemerkte men de schepenen van de Keure en van de (Gedeele), de dry grootdekens der burgery, der gilden en der weversambachten, de dekens, gezworene en andere bondgenooten der onderscheidene neeringen der stad, allen ryk uitgedoscht, en op schoon geharnaschte paerden gezeten. In die omstandigheid was de klerizy aen haer pligt niet te kort gebleven: al wat maer tabberd en kruin droeg; trok op naer Schreyboom. De Beggynen der twee Beggynhoven, voorgegaen van hunne Groot-Juffrouwen, stapten aen het hoofd van de rei der geestelyken; op deze volgden de reguliere orden, het kapittel van St-Pharaïldis, de monikken van St-Bavo, de reguliere klerizy van alle de parochiën, en eindelyk de bisschop van Doornyk zelf die gemyterd en gestaft, met plegtigen tred den stoet sloot. Er was echter nog een ander gedeelte der bevolking, waer tusschen ettelyke magistraten, dat zich niet aen de aloude gewoonte had willen houden en den vorst tot Zwynaerde zelfs was te gemoet gereden, om hem meer hulde te bewyzen en hem van daer tot naby de hoofdstad te vergezellen.
De poort van St-Pieter, nu genaemd de Petercelle-Poort, was toen zoo verre niet van het binnenste gedeelte der stad afgelegen; zy was het uiteinde der abtdy van St-Pieter op de velden, terwyl men langs die welke men insgelyks nog heden onder de benaming kent van Ketelpoort, in de abtdy stedewaerts, uitgang had.
By het naderen des hertogs, vingen tallyke muziekspelers en pypers aen van op het boven gedeelte der St-Pieterspoort duchtig geluid te geven.
Toen zang en spel hadden opgehouden, stapte de hertog uit den zadel, en maekte zich bereid om zooveel mogelyk de lange fransche redevoering welke meester Mattheus de Grootheere hem in name

{==181==} {>>pagina-aanduiding<<}
der abtdy ging voordisschen, gedwee en goedsmoeds te onderstaen. Deze begon over de groote deugden van wylen hertog Philips uit te weiden, en, nam de gelegenheid te baet, om ter sluiks hier en elders, op beleefder wyze, zyn eigen lof doen uit te blinken. In zyne slotrede voer hy voort met te zeggen, dat de goede stad Gent den hemel innig dankte daer hy een vorst als Karel van Bourgondië had geschonken en dat hy den nieuwen Graef van Vlaenderen hartelyk toewenschte hem eens na zyn aflyven, by den Heer zoo willekom te zien als hy het toen was voor de brave poorters der goede hoofdstad.
Na voleindigen van die niet onaerdige peroratie, werd het de beurt van Nikolaes Bruggeman, den predikheer. Deze trad voor en smeekte van den hertog, in naem der inwooners zyner wyke, dat de St-Pieterspoort, welke immer des donderdags, sedert het vredetraktaet van Gavere moest gesloten blyven, op nieuw mogt geopend worden. Hy kreeg tot antwoord dat men, by tyd en stond, zyne smeeking zou onderzoeken. Alsdan, in stêe van den Nederkauter in te slaen, begaf zich de hertog ter plaets, genaemd de Spriet, naer de abtdy van St-Pieter, langs de O.-L.-V.-straet welke schuins in de Kortrykschestraet uitkomt. Terwyl de muzikanten van de poort in haest naer het Belfort liepen, om nu weder het feest met beijaerdrammelen te begeleiden.
Sedert Lodewyk van Crecy, hadden de graven van Vlaenderen de gewoonte aengenomen, alvorens zy hunne inhuldiging te Gent deden, er den eed af te leggen in de abtdy zelfs van St-Pieter.
Dit gebruik bleef in voege tot in deze latere tyden en onze vorsten kwamen het des te stiptelyker na, daer zy, immer den titel hadden gevoerd van beschermers der St-Pieters abtdy.
Hertog Karel was in rouw gekleed. Zyn dosch bestond uit een zeer eenvoudig zwart zyden wambuis en bovenkoussen van dezelfde stof en kleur. Een juweel uit diamanten gewrocht, glinsterde aen zyne kapruin, en aen den halze droeg hy de eerteekenen van het Gulden Vlies.
Gansch zyn uiterlyk, waer anders iets ruws en aenstootelyks in

{==182==} {>>pagina-aanduiding<<}
voor mogt komen, ademde de statig kalme treurigheid als van een man die, gelaten, het wigt begint te torschen van een nieuw overkomene smart. In de kleeding en houding van hen die zynen hofstoet uitmaekten, lag er iets niet min somber. Althans bestond zyn gevolg uit de aenzienlykste heeren van zyn hof. Mannen, zoo als de Heeren van Gruthuuse, van Halewyn en Haveskerke, Thibald van Neufchâtel, Marschalk van Bourgondië, Antoon Bollin, Heer van Aymeries; de heeren van Crève-Coeur, Contay, Beveren, Vogelzang, en vele anderen kon men er onder bemerken. Hy ging zich met moeite een doortogt banen te midden der onafzienbare menigte welke van wyd en zyd was toegestroomd en wier gejubel de lucht deed weêrgalmen als ten antwoord aen de vreugdekreten die uit de straten, van daken en vensters ten hemel stegen. By St-Quentins kapel gekomen, stapte de hertog links af en naderde de groote poort des kloosters, waer hy plegtig van abt en monikken, allen in het kostelyk kerkgewaed uitgedoscht, ontvangen werd. De prelaet bood den vorst het wywater aen, bewierookte hem, volgens oud gebruik, en liet hem de heilige evangelien kussen. Dan overhandigde hy hem een brokjen van het echte heilig kruis en leidde hem vervolgens binnen in de abtdy en van daer naer het hooge choor der kerke, waer Karel op een fluweelen kussen ging knielen tot de mis geindigd was, welke er door den bisschop van Doornyk werdt gecelebreerd. Aen het offertorium, naderde Karel het outer, en, zoo als het immer, by elke inhulding werd gepleegd, bood de hertog met eigen hand aen den prelaet een kostbaer gouden laken, welk hy als gift der kerke schonk. Na het eindigen van het H. misoffer, ging de nieuwe graef godvruchtig op de trappen van het altaer knielen, waer de abt, na hem de versetten en de collecta voorgelezen te hebben, hem deze woorden toestuerde terwyl hy hem met den degen omgorde:
- Neem dit zwaerd, magtig vorst, en vergeet nimmermeer dat het u werd toevertrouwd om de geregtigheid en het geloof uwer voorvaderen te helpen staven.
Dan legde de vorst de regterhand op den Bybel en zwoer eeuwig de voorregten en vryheden voortestaen van St-Pieters

{==183==} {>>pagina-aanduiding<<}
abtdy, welke eenmael de koningen van Frankryk, zyne voorzaten, hadden gesticht.
Vervolgens liet hem de abt de relikwien eeren en alle de kloosterlingen deden Karel van Bourgondië uitgeleid tot ter plaetse waer zy hem hadden onthaeld. Dan verbeidde hem de stoet der Gentenaren, die hunnen nieuwen heer en meester vergezelden tot aen die kerk die nu hare oude benaming van St-Jan voor die van St-Bavo heeft verruild. Hier werden dezelfde ceremoniebeden geplogen. De vorst wierp zich voor het altaer van St-Jan ter aerde. Ridder Joos Triest, greffier van den Bloede, las hem in het dietsch den inhoud van den te doen inhuldingseed, en Karel met de hand op de heilige Evangelien en kruis van St-Blasius, zwoer aenstonds Vlaenderens onafhankelykheid te waerborgen, Vlaenderens regten en vryheden alsmede de voorregten der stad Gent te verdedigen en te handhaven, den armen zoowel als den ryken regt te doen geworden, in een woord, zich als een ware ridder en goede graef van Vlaenderen te gedragen.
Na al zulks geeindigd was, leidde Mher Triest den hertog onder den toren en reikte hem het zeel der klok; aenstonds deed de vorst alsof hy luidde en inderdaed de klok klepte tot drymael toe; zoo als een oud gebruik het vergde.
Een wyl daerna, hief de bisschop van Doornyk het Te Deum aen in dien prachtigen tempel, wiens hooge toren, men toen aen 't voltooijen was.
Nauwlyks had de graef van Vlaenderen de kerk verlaten of hy viel in de handen van een derden redenaer. Ditmael was het Meester Peeter Bierman die den vorst, in name der Dekens, het woord toestuerde.
Na dit nieuwe plegtverdriet onderstaen te hebben begaf zich Karel langs de St-Jansstraet en het Belfort naer het Schepenhuis, dat gansch in zwart behangen was. Hy dronk er den eerewyn en benoemde er Niklaes Triest, broeder van den greffier van den Bloede, tot opperballiu der stad.
Eindelyk mogt de hertog van Bourgondië het einde zien van al dit gedwongen en weinig verlustigend pligtgepleeg. Na eene pooze

{==184==} {>>pagina-aanduiding<<}
stand te hebben gehouden ten stadhuize, klom hy weder te paerd en begaf zich laugs de Schepenenstraet naer de Vrydagmarkt daer hy in een gebouw intrad dat den naem voerende van Hooghuis, sinds onheugelyken tyd gebezigd wierd ter inhuldiging van Vlaenderens graven.
Dit Steen, (het is zoo dat men te Gent soortgelyke gebouwen noemde), was breed van omvang, doch niets merkwaerdigs trof men er in aen, ten ware de groote zael waer de gentsche gilden niet zelden hunnen vorst ten disch verzochten, en die diepe kuilen waer, het magistraet, by oproer ter Vrydag-markt gepleegd, aengegrepene muiters voor het oogenblik in opsloot. Heel de voorgevel van het Hooghuis was met zwarte wollen stoffen omhangen, waer witte festoenen en zilveren franjen opheen kronkelden. In het balkon der middenvenster die als een spreekgestoelte op de markt vooruit sprong, rustte een zwartvloeren kussen dat het wapen van Bourgondië scheen te dragen. De Vrydagmarkt krielde van volk. Alle de gilden waren er verzameld. Het ware niet ligt geweest, alle die onderscheidene ambachten tusschen die krioelende menigte te erkennen, daer dan ook by het vreêtraktaet van Gavere alle hunne vanen werden aengeslagen, doch wie een weinig met de toen bestaende volkskleedy bekend stond, kon ligt opmaken aen welk slach van ambacht, deze of gene gilde toehoorde.
Karel verscheen in het balkon, liet zyn styven blik op die menigte dwalen die hem onthaelde met de grootste toejuichingen, welke hy beantwoordde, met by poozen en als werktuigelyk toe te knikken. - Toen het een weinig stil geworden was, verscheen Nikolaes Triest, de nieuwe stadsballiu, op den voortrap van het Hooghuis, waer de dry hoofddekens, en alle de opperdekens der ambachten verzameld waren. De trommen sloegen een sein en er werd onder de menigte eene plegtige stilte. In den naem des volks, welk zy hier vertegenwoordigden, legden de dekens, de eene na den andere in de handen van Mher Triest den gewoonen eed af, van trouw en onderdanigheid aen den nieuwen Graef van Vlaenderen.
De Hertog van Bourgondië bereidde zich om het balkon uit te

{==185==} {>>pagina-aanduiding<<}
treden, wanneer Philips van Commene die zich aen des hertogs zyde bevond, hem eene groote woeling, welke onder het vensterrif plaets greep, deed bemerken. Karel boog zich om er heen te zien, en op hetzelfde oogenblik naderden eenige schepenen den voortrap, alsmede ook de grootdeken der wevers, der ambachten en der burgery, de deken der 52 neeringen; en een aental aenzienlyke poorters wierp zich met opgeheven handen op de kniën, en baden hem met vurig smeeken, dat hy uit hoofde zyner Blyde Inkomste, den Gentenaren alle die voorregten en vryheden zou terugschenken, waervan men hen reeds sedert dertien jaren had beroofd. Weldra verhief het volk zyne stemme om hunne smeekende bede te staven. Zulks bragt een gerucht te wege zoo hevig en verward, dat er de hertog als duislig by werd. Echter hield zyne koelbloedigheid stand en, ofschoon een innige toorn zyne wezenstrekken betrok en men bespeuren kon dat hy niet ongaerne ter helle had willen zenden wie hem zoo in dergelyken strik had uitgelokt, gaf hy by een teeken te verstaen dat hy tot de menigte wou spreken.
Er ontstond aenstonds eene diepe stilte en men hoorde den hertog met eene van aendoening bevende stem de volgende woorden uiten:
- Wy kennen nu uwe aenvraeg en nu ook verzoeken wy u deze ons schriftelyk in ons paleis te overhandigen; wy willen over de punten welke gy ons voorstelt, ryp beramen. En zoo blyve u God gewillig en genadig.
Dan om de algemeene aendacht van zich af te wenden, en een einde te stellen aen den allezins neteligen toestand waerin hy begon te verkeeren, riep hy tot zyne wapenknechten:
- Strooi geld onder het goede volk van Gent!
Terwyl er zoo allerlei munt, gouden, zilveren, koperen penningen ter vereeuwiging van het feest geslaen, over de gretige menigte regende, verliet de hertog met zyn gevolg het Hooghuis. Eenige stonden later bevond hy zich vermoeid en misnoegd terug in die vorstelyke woon welke sedert Lodewyk Van Male immer te Gent, onder de benaming van het Hof te Walle, de verblyfplaets van Vlaenderens graven was gebleven.



{==186==} {>>pagina-aanduiding<<}

V. Mattheus Bloc.

In weêrwil van de ontydige en onverwachte pooging door de goede lieden van Gent by den hertog aengewend, was deze geenzins ontevreden over het onthael welke hy in die stad genoten had. Ook wilde hy er openlyk zynen dank over toonen met in het hof te Walle de aenzienlykste ingezetenen op een ryk en kostelyk gastmael te vereenigen. Op dit feest mogten ongedwongene vreugd en de gulhartigste eensgezindheid ongekrenkt tusschen de uitgenoodigden heerschen. Hevig werden er bekers geledigd op de gezondheid van den nieuwen graef; elke tong werd er welsprekend om er de liefde te uiten welke de wyn des hertogs in aller herten mogt ontsteken; dezen kenden hem een hoogst aenminnend voorkomen toe, genen spraken met grooten lof over het keurige zyner houding en het lieftallige van zynen glimlach; anderen konden niet genoeg uitweiden over de wonderlyke hoedanigheden van zyn vernuft, en smolten als weg in verwondering over de immer wel gepaste geestigheid zyner antwoorden; allen waren eens (iets wat niet zelden voorvalt, wen men zich ter tafel bevindt van een nieuw ingehuldigd vorst,) om den zoon verre boven den vader te verheffen en in hem allerlei begaefdheden te ontdekken, waervan zyn voorzaet heel en gansch verstoken was. Gelukkig bekleedde Karel aen den disch eene plaets van waer het hem onmogelyk werd zulke uitgekraemde vleijery te hooren, hoewel het den vleijers niet aen moed en gorgelgeluid faelde, om hunne waer, den hertog maer te doen geworden. Deze zelfs vergat zich in driftigen kout met de uitgenoodigden welke naest zyne zyde gezeten waren.
- Welnu! - riep hy eenmael opwellend in eene vlaeg van goedwillige luim; - allen spot ter zy! Toen ik uit Zwynaerde optrok om hier myne Blyde Inkomste te vieren had men my die inkomst toch zoo nog al aerdig doen te gemoet zien.

{==187==} {>>pagina-aanduiding<<}

- Aen lastertael hoeft er nimmer geloof gehecht te worden, edele vorst, - antwoordde de deken der burgery.
- He, he! ware ik slechts my zelven te rade gegaen, had ik begonnen met myne inhulding in andere steden te doen vieren, en Gent had my niet dan ten laetste in zyn net gelokt.
- Daer uit blykt dan toch ten minste - onderbrak een schepen van de Keure, wien die losse vrypostigheid des hertogs had gestooten - dat het niet zelden goed is een andermans raed te volgen.
- En nogtans - vervolgde Karel allengskens en buiten zyne wete vergramd, - met daer gisteren op die Vrydagmarkt te komen knielen, om uwe voorregten af te eischen en my er nieuwe te onttruggelen, hebt ge toch een weinig met myn gezag gespeeld, en myne langmoedigheid willen op den toetsteen zetten. Ik kon zulks voor eene onbeleefdheid nemen, die zoo wel een weinig verre ging, geloof me.
- Edele vorst, - viel hem aenstonds de grootdeken der wevers in de rede, - wy doen niet immer wat wy willen, wen het volk ons in den rug stoot, moeten wy wel vooruit ten ware wy liever ons lieten onder de voeten trappen.
- He! ja, ja, uw stielenras laet zich zoo gemakkelyk niet leiden; myn geëerde vader zaliger mogt het eenmael bitter ondervinden.... Doch om 't even. Ik heb myn woord gegeven om de voorgestelde grieven te onderzoeken.... en....
- Daerom hoeft de vorst toch niet dit woord te houden; - snauwde een klein onderkomen manneken, op wiens gelaet men valschheid en lage fleemzucht lezen kon, - om zich by dit gespuis rust te trekken, belooft men, doch men maekt geen schuld.
- Ellendeling - knarsten eenige der uitgenoodigden; want wie die woorden daer had geuit, maekte deel van 't magistraet, en enkel om den hertog te believen had hy gemeend dien vuilen laster uit te moeten kramen.
- Wie zulke tael durft voeren, - sprak de Stoute met nadruk, terwyl hy zyn styven en scherpen blik in 't oog zond van wie hem zoo onheusch had onderbroken, - is onwaerdig van het volk te

{==188==} {>>pagina-aanduiding<<}
vertegenwoordigen en onder de leden van een magistraet, als dit van Gent, geteld te worden. Voor 't overig, myne heeren van dit magistraet, - vervolgde Karel, die nu den vernederden en onthutsten vleijer den rug had gekeerd, - wel wil ik bekennen dat gy u by wylen in de onmogelykheid bevindt van aen den volkswil te wederstaen, doch wordt u dit eene rede om het bestaen van zekere geheime vergaderingen voort te dulden, die niet gehouden worden dan om te zoeken hoe gy my ter wedergaef van uw voorregten zult dwingen?
- Wat! - riepen er eenigen, verwonderd over dergelyke aentyging - geheime vergaderingen in Gent?....
- Daer weet gy niets van?... Dat antwoord had ik voorzien. Doch ik weet, ofschoon maer halvelings, dat er by myne intrede in Gent, onlusten zouden plaets gegrepen hebben. Men had my zelfs laten hooren, dat de Zottenstoet van St.-Lieven met de oproermakers de hand aen 't werk zou slaen.
- Men heeft gelogen, - onderbrak Michiel Overloop, schepene van de Keure, wiens loffelyke verontwaerdiging ten minste toch van eene echte onwetenheid in de zaek getuigde - men wil, vermeen ik, de Gentenaren by u in 't zwart doen boeken. Myn vorst, geloof me en wees er van overtuigd: de Gentenaren denken aen niets wat zelfs naer muitery mag zweemen. Na wat er gisteren zoo al zonder erg ter Vrydagmarkt gepleegd werd, wil het volk zich voortaen stil houden.
- Zulks ten minste hope ik, - antwoordde Karel tydens de vorige ernst terug kwam - sedert wat hun over dertien jaren is wedervaren, mag nimmer hun de omwentelingszucht bekruipen. Wat dit afschaffen betreft van de wet op de granen...
- Bekreun u daer niet aen, myn vorst, - viel Mher Van Halewyn hem in de rede - het wordt u slechts van eenige muiters afgevergd.
- Weet gy dat wel zeker? - vroeg de hertog aen wiens onderzoekend oog, de bedwongene en stuersche houding van de leden des magistraets, in dit oogenblik niet ontsnapte.
Nauwelyks had Karel die vraeg geuit, of een paedje trad in de

{==189==} {>>pagina-aanduiding<<}
zael en ging tot by den vorst wien hy eenige woorden in het oor fluisterde. Zichtbaer was die hofknaep aengedaen; zyn gelaet was bleek, gansch zyne houding verriedt de hevigste zielsontsteltenis.
By 't vernemen van 't hem aengebragte nieuws, was Karel ylings opgevlogen of ware hy van een elektrischen schok getroffen geweest; stampvoetend sloeg hy met de hand waer hy zyn kristallynen drinkbokael omknelde, dermate hevig op het tafelbord dat hem de schermen in het aenzicht sprongen en hy riep met woede:
- By het kruis des Heeren! wee hun, wee u hier allen die my logenen voor waerheid venten willen. Ja! weet gy, myn schoone jonkers en trouwe raden, wat er zoo al rondom ons in Gent gepleegd wordt, terwyl wy ons met bekerklinken hier onledig houden? Wel de stad verkeert in vollen opstand. St.-Lievens-Zotten, by hunne terugkomst der begankenis, hebben het sein van den oproer aengeheven en 't volk ter Vrydagmarkt te wapen opgeroepen. Plette de vermaledyding de daders van dit helsch bestaen! - voer de hertog voort met beklemde woede.
- Maer, edele vorst, - waegd een der aenwezenden er by te voegen - toch mag het gebeuren dat de paedje u de zaken wel wat te zwaer heeft opgegeven.
- Dan luistert maer, - ging Karel voort - ik hoor het muiten tot in de zael hier dommelen.
En inderdaed men kon er het schokkend tinten ontwaren van de noodklok welke men in St.-Jacobs toren klepte, en duidelyk vernam men huilen en tieren dat by vlagen uit de verte tot in 't paleis weêrgalmde.
De hertog was bleek als een doode; gansch zyn hof en alle de omstaenders wachtten met innigen angst op den uitslag van het gebeurde.
- Twyfelt gy er thans nog aen? - vroeg de hertog van Bourgondië - Vooruit! daer wil een einde aen komen. Mher Van Gruthuuse, eene wacht wapenknechten met u genomen en te velde getrokken tegen dat rooversvolkje dat ryp is voor de strop. De sekretaris en Reichard Utenhove zullen u op togt gezelschap houden; en nu, vertrek en breng my nieuws over het gevaer welk wy hier mogen loopen.

{==190==} {>>pagina-aanduiding<<}

De dry trouwe raden van den hertog stegen te paerd en weldra bevonden zy zich in den vollen drang der menigte, welke langs alle omliggende straten naer de Vrydagmarkt heenstroomde. Toen verzochten zy het volk aen om het roekloos opzet niet verder te dryven, en de tegenwoordigheid van hunnen vorst toch met onderdanigheid te willen huldigen. Maer zy vermogten niets over die opgeruide scharen welke by het oorverdoovend roepen van: weg met de graenaccynsen! ter helle het vreêtraktaet van Gavere! hen als duizelig deed worden. De sekretaris des hertogs had wel te zeggen dat zyn meester hunne klagten met welgevallen zou aenhooren dat hy hun zelfs volkome kwytschelding schenken zou. Niets kon gelden. Door den drank en de woedende roovertael hunner aenleiders tot het toppunt der razerny opgevoerd, schenen zy met ongeduld het sein te wachten om hunne snoodste lusten bot te vieren. Het zwoer alles dat men niet wyken zou voor aleer hun de hertog de cedulle had overhandigd, waerby het vredetraktaet van Gavere zou vernietigd en zy terug in het genot hunner oude voorregten zouden hersteld worden.
Te leur gesteld in hunne hoop van dit vermetel en hardnekkig volk tot betere gedachten in te roepen, besloten de dry afgevaerdigden, naer onverrigte zake, ten paleize terug te keeren. Zoodra had hen de hertog niet vernomen, of uit hunne kommervolle houding had hy al het netelige van zyn toestand gegist.
- Te paerd, myne heeren, te paerd! en ter Vrydagmarkt! - riep hy stuiptrekkend en van woede zich de vuisten tot ballen wringende. - By St-Joris en alle Heiligen! dat volkje wil my van nader eens beschouwen.
Gansch het hof verwyderde zich om het bevel des vorsten uit te voeren, terwyl, de leden van het magistraet langs een ander uitgang heen trokken om zich ten stadshuize te begeven.
Doch verlaten wy hier een wyl hertog Karel, om te zien hoe het eenige uren vroeger met den terugtogt af mogt loopen der St-Lievens-Zotten naer Gent.
Te Hauthem was alles voltrokken zoo als het Mattheus Bloc zynen aenhangeren had opgelegd. Een ondoordringbaer geheim

{==191==} {>>pagina-aanduiding<<}
bleef immer het poogen der samenzweerders begunstigen. Gansch de morgen des maendags werd er benuttigd om de wambuizen duchtig met lood in te voederen, en om de dragt van hunne daggen, dolken en stokken te beproeven. Tegen den middag trad de begankenis in aftogt naer Gent.
Ongeveer ten getalle van duizend beliep de menigte, welke met het snoode doel, van de bedevaert had deel gemaekt; meestal waren in kracht en vermetelheid uitgerust. By het naderen der stad (iets wat tegen alle vroegere gewoonte streed) kon men in de gaenwyze der St-Lievens-Zotten niets onbetamelyks bespeuren, en wat de bewooners van St-Lievens-baen niet weinig verwonderde, er liepen byna geene dronkenbroers tusschen dezen anders immer zwymelenden hoop der eerzame beêvaertgangers. Zoo trokken zy de hoofdstad binnen, om vyf ure des avonds, zonder dat in 't minste iets van hunne inzigten was gebleken.
Die het eerste op de Koornmarkt waren gekomen, begonnen allerlei koddige sprongen en gebaren te huichelen; met geveinsde poetsen te spelen gaven zy de achteruitgeblevenen den noodigen tyd en gelegenheid om zich met hen te vervoegen en dus het aental der samenzweerders te vergrooten.
Wanneer gansch de zottenstoet nu byeen geschaerd was, maekten zy zich bereed om hunnen doortogt naer St-Bavos-abtdy te rigten. In het midden der Koornmarkt, een weinig tegenover het nog bestaende pakhuis stond in 1454, een klein houten huisje waer de accynsbedienden de toen zoo diep verwenschte belastingen op het graen in ontvongen. Nauwelyks had de stoet der beêvaertgangers dit gedeelte der markt bereikt of Mattheus Bloc, ziende dat dit houten kot zynen makkeren eenigzins in den weg stond, kwam vooruit gesprongen, en riep terwyl de menigte hem vryen doortogt bood, uit schrik voor den geduchten voorhamer dien hy om zich heen deed slingeren:
- De relikwiekast van St-Lieven wykt geen stap voor niemand, zelfs niet voor die hatelyke kroeg! Op, mannen! lustig hier aen 't werk! Ter neder met de accynsen op de graenwet en dat vuil stinkend houten kot.

{==192==} {>>pagina-aanduiding<<}

Niet zoodra hadden die woorden over de wyde plaets gegalmd of men hoorde het duchtig gedruisch der hamerslagen die het ongelukkig bureel langs alle kanten bestormden. Mattheus Bloc had met eenige kerels van zyn slach de hand aen 't werk geslaen; dak, planken, vensters, op een oogenblik lag het alles uit een gerukt, vernield, tot spaen en scherf geslagen; terwyl de accynsbedienden, om verdere mishandelingen te ontkomen, bureel en ontvangst hadden in den brand gelaten en het hazen pad gekozen.
- Goed, jongens! onverbeterlyk! - riepen Bloc en Bruneel die met welgenoegen staerden op wat hunne eerste zege daer had te weeg gebragt, - en nu vooruit! Van leêr getrokken en ter Vrydagmarkt!
Oogenblikkelyk werd de kast van St-Lieven weder op de schouders geheischt; en het ongeduldigste gedeelte der bende liep vooruit ter dier plaetse welke immer in tyd van oproer en omwenteling den gendschen volke tot standplaetst had gediend. Vele anderen wie de begankenis in den zin van Bloc en Bruneel hadden waergenomen, begonnen de byzonderste straten der stad te doorkruisen overal schreeuwend: - weg de graenaccynsen! Ter helle de vreê van Gavere. Dezen, begeleid van een standerd dien zy den schildknaep van St-Lievensgenootschap uit de handen hadden gerukt, traden onbeschroomd in de huizen om er zich wapens aenteschaffen, de vreedzame burgers tot opstand te nopen en hen ter Vrydagmarkt te lokken.
In de schrikkelykste bedreigingen vielen die onzinnigen uit tegen al wat maer eenigzins in betrek stond met den hertog. Er werd gehuild, getierd en gezworen dat zy hun doel zouden bereiken of het alles 't onderste boven keeren. Niet veel tyds was er hun dus noodig om heel de stad in rep en roer te zetten, al wat iets tegen het vredeverdrag van Gavere op het hart had liggen en eenigzins aen het veroveren hield der oude voorregten en vryheden en zich thans gestemd vond om een dolk te zwaeijen en in de wyde lucht te tieren; dit alles snelde St.-Lievenszottenbende te gemoet of liet niet na haer onversaegd te volgen.
Weldra woelde er eene onafzienbare menigte over de Vrydag-
{==193==} {>>pagina-aanduiding<<}
markt. In het midden der plaets rustte de relikwiekast rond welke zich werklieden van elke neering in slagorde hadden geschaerd. Bloc, Bruneel en Oosterlinc voerden het bevel over dit zoo schielyk byeengeraepte leger; het was waerlyk treffend om zien hoe dit breede plein, waer zoo dikwerf menige burgertwist 't bloed des volks had doen vlieten, zich ylings van alle slach van ambachtslieden had volgetooverd. Uit de gelaetstrekken dier ruwe menigte las men dat zy het opzet gingen wagen alleen, om hunne verdorvene driften, den teugel ongestraft te vieren. In al die gebaren van wilde kracht, lag er iets vreeselyks wat het slechts den Stoute van Bourgondië gegeven was te tarten. En inderdaed die vorst was met een kracht van wil begaefd die zich immer in het barnen des gevaers dermate verstaelde, dat dan geen hinderpael voor hem meer stand kon houden. Ook, in weêrwil van wat Mher Van Gruthuuse hem over den toestand der gemoederen gezegd had, liet hy niet na zich aenstonds naer de Vrydagmarkt te begeven.
Op dien togt was de hertog verzeld van de byzonderste ridders zyns hofs en van eene wacht boogschutters die met gespannen boge, schietens gereed, rond hunnen meester draefden. Iets verschrikkelyks lag er toen op het gelaet des hertogs. Verachtend en met vonkelende oogen zag hy die muitende menigte aen, door welke hy zich met moeite een doortogt baende. In allerlei ongeduldige gebaren liet hy zich deels tegen de zynen, deels tegen den draver die hem door de opeen gepakte scharen niet naer wel behagen voerde. De menigte daer zy thans in het besef harer magt den moed vond om ongedeerd haren meester te kwellen en tegen te werken, verre van voor den hertog uiteen te gaen, sloot zich immer digter rond hem toe als hadde zy hem in handen willen houden als een borg voor wat hy en de zynen zoo al vyandelyks tegen haer hadden mogen bestaen. Immer bewoog zich die menigte in eene hachelyke stilte, het schreeuwen had opgehouden, slechts hoorde men nog, hier en elders, tusschen de groepen ettelyke stemmen, het bedreigend: sluit aen uw rangen, hunkeren. Het werd de hertog onmogelyk door den volksdrang heen te dringen.

{==194==} {>>pagina-aanduiding<<}
Woedend van ongeduld, terwyl hy de burgers wegstiet die naest zyne zyde stonden, riep hy met ontroerde stemme:
- Achteruit! achteruit! wat kwelt u dan? wilt ge dan, vermetele lieden...
- Om Godes wille, sla niet meer, - fluisterde hem in 't oor Mher van Gruthuuse, die aen des hertogs zyde draefde. - De hemel weet wat er ons hier tusschen die muiters te worden staet, indien gy 't dus nog verder aenlegt.
En inderdaed, die welke de woedende vorst had weg geduwd bruischten op in tegenstand, de onversaegdsten hielden zich reeds vechtens gereed, toen er een man, welken de hand van Karel duchtig had geraekt, zich ylings omwendde en de armen kruisend, den vorst spottend in 't aenzicht zag, en hem honend toesnauwde:
- Sla, sla voort, myn geduchte heer en meester, wy zyn daerom uwe onderdanen en gy onze hertog, doch dat nimmer de mannen van uw gevolg het wagen my te raken, want wy zouden hen niet sparen zoo als wy u mogen huldigen, genadige vorst.
- By St-Joris! - viel de Stoute uit, die in den spreker eene oude kennis terug vond en begon te bevroeden dat hy gevaer liep. - My dunkt ik zie dien kerel niet voor de eerste mael.
De andere hernam:
- Heeft Mattheus Bloc u eergisteren in het kasteel van Zwynaerde niet gezegd dat gy hem nog eerlang zoudt hebben terug gevonden. En gy ziet het wel, - voegde er zacht de gebannen muiter by, - hy heeft zyn woord gehouden.
Ter zelfder tyd verdween hy tusschen de menigte en liet dus gelukkiglyk het voorgevallene daerby blyven.
Karel van Bourgondië vervolgde zynen weg naer het Hooghuis. Lodewyk van Gruthuuse trok hem op nieuw by den arm en fluisterde hem binnensmonds:
Edele vorst, ik smeek het u nogmaels, bedaer u, wy loopen hier levensgevaer. En dan alle oogenblikken kunnen die verdwaelden naer uw paleis heenstormen, waer uw dochter zich bevindt en uw juweelen zyn. Gaet gy zoo voort is het met ons gedaen.
- Ik zal my dan van dien hoop ellendigen laten onder de voeten trappen? - beet Karel zynen hoveling toe.

{==195==} {>>pagina-aanduiding<<}

- Zie maer, zie maer ginds, - ging Gruthuuse voort - en zeg my dan nu of myn raed gegrond is.
De hertog zag in de rigting hem door zyn raedheer aengeduid en in de verte bemerkte hy een talryke, van hoofd tot teen gewapende groep, die slechts het sein scheen te wachten om den komenden vorst te gemoet te trekken, hem verderen doortogt te ontzeggen en misschien om hem te slaen. Aen het hoofd dier kerels bevonden zich de dry bannelingen, tusschen welke Mattheus Bloc, hevig stond te gebaren, of vertelde hy zynen makkeren hoe hem de hand des onvoorzigtigen hertogs had gehavend.
- By myns vaders ziele, eenmael wil hun myne wraek dit toch vergelden, - knarstandde Karel van Bourgondië die toen den vertoornden leeuwe geleek wien de boeijen het niet meer toelaten zyne tergers nog aentegrypen.
Het gerucht welk in de straten heerschte, liet gelukkiglyk die laetste woorden des vorsten van de menigte onopgemerkt. Eindelyk, na veel poogens, mogt de hertog het Hooghuis bereiken: daer stapte hy uit den zadel en stoof de wooning binnen met eene haest die niet weinig te kennen gaf hoe zeer 't den hertog op de ziel gewogen had zich in een dergelyken toestand te bevinden. Tusschen de burgers die aen den voortrap van het Hooghuis stand hielden, bevonden zich echter talryke hertogsgezinden, die by Karels aenkomst zich eerbiedig verwyderden en hem doorgang boden.
- Uwe hoogheid vreeze niets, - riepen zy hem toe - wy zyn uwe kinderen en dienaers, wy dragen u liefde en eerbied toe, met ons hebt gy geen gevaer te duchten; indien het zyn moet kunnen wy u verdedigen.
Doch Karel gaf weinig aendacht op die troostende woorden. Hy trok binnen en eenige stonden later verscheen hy in het balkon van het Hooghuis. Niet zoodra had het volk hem bemerkt of een onzaggelyk geschreeuw steeg uit de scharen over de breede plaets; tusschen het schallend handenklappen hoorde men de woorden: willekom! willekom! en van uit de hoogte mogt de vorst thans een treffend tooneel gadeslaen.

{==196==} {>>pagina-aanduiding<<}

In het midden der plaets en in de laetste stralen der ondergangszon troonde St.-Lievens gulden relikwiekast. Rond het heiligdom stonden St-Bavos monikken geschaerd, die hunnen schat niet hadden willen verlaten; rondom krioelde nog eene aenzienlyke menigte, vrouwen en kinderen van allen ouderdom. Die hoofdgroep was als het middenpunt van dit kamp dat daer zoo ylings de beêvaertgangers en ambachtsvolk, op het geklep der noodklok toe geloopen, hadden opgeslagen. Meestal waren zy met dikke kluppelen gewapend, echter tusschen het ruwe wapentuig door de werklieden gebezigd, kon men hier en daer, ettelyke degens, dolken, messen en lansen zien glimmen. Tegenover het balkon had die muitersbende plaets genomen, welke zich onder het gestolen vaen van St-Lievensgenootschap had geschaerd. Voor het Hooghuis stonden Karels boogschutters en wapenknechten in slagorde gerangschikt. Naest dezen bevonden zich beenhouwers, vischverkoopers, schippers en kaeigasten die geraedzaem hadden gevonden zich met de St-Lievens-Zotten, oproerstichters, althans niet in te laten. Het was als hielden er ter Vrydagmarkt twee legerkorpsen stand die, ten oorlog uitgerust, het sein slechts afwachten om ten dood of leven handgemeen te worden.
De zwarte houten puntgevels der omliggende huizen losten akelig op 't gewoel dier bonte menigte uit; en om het vertoog dat zich toen ter plaets den toeschouwer voordeed, nog meer statigheid by te zetten, mogt men den vorst, in rouw gehuld en met bleek gelaet, het op hem starende volk, van uit het hooge balkon zien beheerschen.
Karel, naest wiens zyde zyn vriend Gruthuuse en zyn kanselier, ridder van Wedergrate stonden, bragt de hand voor en gaf een sein ter stilte. Onmiddelyk sprak de vorst in de vlaemsche tael.
- Myn trouwe onderzaten en kinderen, God houde u in zyne heilige hoede. Ik ben uw vorst en wettige meester. Gisteren beloofde ik op het Evangelie uwe regten te huldigen en te verdedigen; gy daertegen zwoert my als uw vorst te eeren en getrouw te zyn.
- Ja, ja! dit zwoeren wy en by duren eede, - riepen eenige aenhangers des hertogs die zich onder het balkon bevonden.

{==197==} {>>pagina-aanduiding<<}

- Dan, voor u ben ik bereid te doen al wat myne eer en uw welzyn mag staven.
- Willekom! willekom! leve onze geduchte meester, - klonk het door alle de scharen, welke die welwillende woorden in geestdrift en liefde voor den hertog hadden op doen vliegen.
Mattheus Bloc, Bruneel, Oosterlinc en heel de bende over welke zy gedryën 't bevel schenen te hebben, bleven stom in die blyde opwelling en blikten op de toejuichers met nydige en sombere verachting. Daer de hertog de vlaemsche spraek met weinig gemak bezigde en hy dan ook niet gewoon was in die tael het woord te voeren, verzocht hy ridder van Gruthuuse om in zyne plaets het volk toe te spreken. Deze trad dus tot by de leuning van het balkon en sprak met klare en bevallige stem:
- Onze vorst de hertog gelast my om u te vragen wat gy van hem verlangt. Hy werd u als wettige meester gegeven; en als zulks hoort hy immer met welgevallen de aenvragen zyner onderzaten aen. Wat hy van u slechts vergt, is dat gy hem uw grieven vreedzamer en betamelykerwyze voorstelt.
Toen traden er onbeschroomd eenige mannen uit de menigte voor en spraken:
- Hoort de hertog onze grieven aen, onze grieven luiden als volgt. Wy willen de accynsen op de graenwet, daer deze tegen alle regt en vryheid op het volk drukken, voor immer afgeschaft. Wy bidden den vorst, dat hy rekenschap verge van die welke van den roof dier inkomsten leven, en die van arme ellendelingen als zy waren, thans als groote heeren tot het toppunt der verwaendheid en kwaedwilligheid geklommen zyn. Uit dien hoofde verwittigen wy hem dat hy zal gehouden zyn gehoor te geven aen wie het volk naer zyn geduchte hoogheid zal afvaerdigen, ons tevens verbindend om dus te handelen zoo als het antwoord mag luiden welk den afgevaerdigde zal gegeven worden.
Terwyl de vorst al die opmerkingen met gedwongen welwillendheid scheen te aenhooren, liep er eene uitdrukking van innig ongenoegen over de gelaetstrekken der dry bannelingen.
Met een kon de menigte eene drukke woordenwisseling bespeu-
{==198==} {>>pagina-aanduiding<<}
ren tusschen den hertog en zyn raedsheer de Gruthuuse. Vervolgens hernam die laetste:
- Zyne hoogheid neemt uwe aenvraeg in acht. Morgen kunt gy u, ten getalle van zes, ten zynen paleize begeven om hem uwe grieven voor te dragen. Wat meer is, hy verleent u volle boetontslag voor al wat er heden laekbaer in muitery en oproer mogt bedreven worden. Doch dit wel voor zoo veel de heilige relikwiekast wordt heengedragen en gy allen nu vreedzaem ten uwent terugkeert. Dit laetste wordt u, als onderzaten van den vorst opgelegd, op boete van, by weigering, lyf en have te verbeuren.
Die vredestichtende woorden had de drang der omstandigheden den hertog tegen wil en dank ontrukt. Echter mogten zy een gunstigen invloed op de menigte te weeg brengen, die verre was van aen Karel-den-Stouten, zoo veel langmoedig- en toegevendheid toe te kennen.
Ook weêrgalmde het aenstonds van alle kanten:
- Leve de hertog! Leve Karel van Bourgondië! Kom op, kom op, ten onzent! Gaen wy ten onzent!
Reeds trok een gedeelte des volks naer St-Lievensbeenderkast om haer onverwyld naer St-Bavos-abtdy over te voeren, toen Otto Bruneel, zich ylings tusschen den hoop werpende, de kast bevool neêr te zetten en vervolgens in dier voegen tegen het ambachtsvolk uitvoer:
- Lafaerds! bloodaerds! Ziet gy niet dat de hertog met uwe goedheid den spot dryft! Maer wat hebt ge dan toch voor, ware ongelukkige zotten als ge zyt? Uit een gaen? U naer huis begeven? Maer voelt ge dan niet dat men u uiteen dryft en ten uwent zendt, om u des te gemakkelyker aen te grypen, om u van nachte in uwe wooningen te verrassen, en u morgen op te knoopen, te radebraken of den nek te breken.
- Dan hoeven wy maer hier stand te houden, - sprak de menigte, welke de kracht en overtuigingvolle woorden van Bruneel tot haer vorig besluit had terug geroepen.
Ondertusschen had Mattheus Bloc dit alles te baet genomen om met eenige zyner aenhangers langs eene achterdeur het Hooghuis binnen te sluipen.

{==199==} {>>pagina-aanduiding<<}

By het vernemen van dit enkelmoedig bestaen by welk hy thans voor immermeer zich van alle gezag en eerbied verstoken achtte, was de hertog woedend naer het balkon gevlogen om er zyn toorn lucht te geven en eene laetste aenspraek tot de muiters te doen. Niet zoodra stond hy sprekend gereed, of uit de jubelende scharen steeg er een lange kreet van genoegen en verwondering. Een lange magere kerel uit de volksklas had den kanselier ruw weggestooten en tusschen dezen en den hertog in het balkon plaets genomen. Nog dacht men niet van hem doen heen te gaen, nog had geen der omstaenders hem erkend, of reeds had die overmoedige ambachtsman het woord genomen:
Broeders, - sprak hy, na ettelyke malen stilte gevergd te hebben met de steenen leuning van het balkon onder zyne yzeren vuistslagen te doen dreunen, - broeders en makkers, er moet een einde komen aen al dat nutteloos gejammer. Schapen hoeven niet te bleten wen zy voor de wolven staen. Legt uw grieven bloot, doet uwe regten gelden, hebt slechts moed en houdt maer stand. Zegt my, broeders, wilt gy niet dat men spoedig en bloedig regt plege, met die u bestelen en u opvreten als waert gy schuldelooze lammeren en zy verhongerde wilde dieren?
- Ja! Ja! - brulde nu het muitersbroed dat die ongehoorde stoutheid van dien opgeraepten volkstribuin meer en meer onversaegdheid byzette.
- Wilt gy niet dat men de wet op de granen voor eeuwig vernietige, uwe poorten weder opene, de ontroofde banieren terugbehandige en u volgens oud gebruik uw magistraten late kiezen?
- Ja! Ja!
- Vergt gy uwe kastelleryen, uwe witte kapruinen, alle onze oude afgeschafte vryheden en voorregten niet terug?
- Ja! Ja!
- Wilt gy niet dat het vreêtraktaet van Gavere voor immer verbroken worde?
- Om niet, het vreêtraktaet van Gavere! ter helle met de graenwet! Vlaenderen den leeuw!
- Dus, myn geduchte vorst, - voer onverschrokken de rede-
{==200==} {>>pagina-aanduiding<<}
naer voort, die zich nu had omgewend naer den hertog, welken hy, met de armen op de borst gekruist, honend aenblikte, - nu verneemt gy in weinige woorden waerom al dat volk zich hier ter plaets bevindt. En nu, stem in zyn wenschen toe, want ik verklaer het u, geen man zal wyken voor aleer hun 't gevergde regt geworden zy.
- Bloc, - sprak de vorst met opgekropte woede, daer hy in zyn beleediger dien banneling van Zwynaerde had erkend die hem nu ten derdenmale in den weg stond; - Bloc, dat zult ge my betalen, en nu gaet gy vertrekken, of ik doe u door het venster smyten als een ondier, al was 't dan ook maer om eenigen uws gelyken onder uwen val te pletten.
- Waeg zulks niet, - antwoordde de woeste muiter, - ik ben hier niet alleen, geduchte vorst, op den dorpel van die zael verbeiden my de vrienden.
Ridder van Gruthuuse, duchtend voor de schrikkelyke gevolgen welke dergelyk gesprek mogt te weeg brengen, viel haestig in de rede en sprak met zachten nadruk.
- Compeer, dat is hier uwe plaets niet; zyne Hoogheid zal neeringen en ambachten wel weten te voldoen, zonder gy het op u nemet hier voor hen te komen pleiten. Ga dus heen, ik bid u, en doe niet te kort aen het gezag van den hertog van Bourgondië.
- Gaen zal ik, - antwoordde Bloc met klem, - doch ik herhael het u en ik sta er borg voor, geen duim breed zal het volk van de Vrydagmarkte wyken, dan voor aleer men de groote dieven gevat en aen zyne eischen voldaen zal hebben.
Dit zeggende trok de banneling in fiere houding uit het Hooghuis en ging wederom als te voren tusschen de menigte plaets nemen.
- Er is dan aen dit volk niets meer te doen, - sprak de vorst innig ontmoedigd.
En inderdaed, in den staet van opschudding waer aller geest zich in bevond, werd het onmogelyk de muiters eenigzins te bedwingen. Karel besloot dus naer het paleis terug te keeren. Het was echter niet zonder moeite dat hy van daer kon geraken, want weinig schol het, of hy werd genoodzaekt oogenblikkelyk op alle

{==201==} {>>pagina-aanduiding<<}
de eischen van het volk in te willigen. Te paerd gestegen verliet hy dus de Vrydagmarkt om zich ten stadhuize te begeven. Daer vond hy de opperdekens, de aenzienlykste leden uit den burgerstand en het magistraet in geringer getal en in de grootste verlegenheid verkeerend. De hertog trad plotselings de zael binnen waer zy hunne zittingen in hielden en na hun ruw het woord te hebben toegestuerd, vervolgde hy in 't vertrekken:
- Het is uwe schuld! begeeft u nu ter Vrydagmarkt en dryft me er zonder verder dralen alle de gilden uit een.
Van daer trok Karel naer de Koornmarkt om in 't voorbygaen te zien wat er van het gesloopte accynsenbureel nog overbleef, vervolgens rigtte hy zich ten zynent.
Nauwelyks had de vorst zyn paleis betrokken, of hy haestte zich om zyne dochter, de jonge Maria, tegen alle gevaer te beschutten en haer in 't geheim, van Gent naer Brussel te doen overvoeren. Wanneer hy des aengaende niet meer had te duchten, vergaderde hy gansch zyn hof om te beramen over wat er hen in die dringende omstandigheden te doen stond. Een gedeelte des nachts werd in raedbeslagingen doorgebragt. Allen waren eens om den vorst aen te raden met behendigheid te werk te gaen en zich jegens de Gentenaren te houden of zou hy in hunne wenschen toe stemmen en hun al het gepleegde vergeven. Geen ander middel mogten zy ontdekken om den nieuwen graef van Vlaenderen uit den strik te redden, waer hem de muitery zoo trouweloos had ingelokt. Nog was de hertog niet tot besluit gekomen, toen eenige edele Gentenaren, hem des anderendags 's morgens kwamen aenzoeken om den gilden hunne aengeslagene bannieren terug te doen geworden, daer elk ambacht, onder eigen standerd, zich alsdan van de Vrydagmarkt zou hebben weggeruimd. Zy gaven den vorst te kennen dat, indien zulks nog niet gebeurd was, het alleenlyk had gefaeld aen een opperhoofd welk den dag te voren de gewenschte rigting aen de gunstige gemoedsgesteltenis des volks had kunnen geven. Karel, die, by eene toestemming, uit de verlegenheid meende te geraken, bewilligde de hem gedane aenvraeg, doch zoo als de Charter luidt, en enkel voor deze reize.

{==202==} {>>pagina-aanduiding<<}

Oogenblikkelyk werden de banieren uit het Belfort gehaeld en in zege naer de Vrydagmarkt gedragen. De afgevaerdigde edelen namen de goedwilligheid van Karel te baet om er de muiters tot pligtbesef en vreedzaemheid aen te manen. Zy weigerden zich ten onderen te geven en zwoeren het niet te doen dan vooraleer de hertog in alle hunne wenschen zou hebben toegestemd. Om nieuwe en nog ergere onlusten te voorkomen, stelden de afgevaerdigden op staenden voet een tweede en meer uitgebreid smeekschrift op. Jakob van Raveschoot, Baudewyn Rym, Jan Van Loo en Pieter de Rycke werden gelast hetzelve den hertog te overhandigen, met bevel van het hem te doen onderteekenen, zoo als het luidde zonder dat de tekst, het zy dan ook in het minste, verminkt werde of veranderd.
De vier afgevaerdigden vertrokken, ter markte bleven de gilden en ambachten onder de wapens en met vliegende vaendel fier op die vermetele pooging wachten. Eenige uren verliepen eer hun het antwoord uit het paleis toekwam. Tegen den avond ontstond er gewoel tusschen het volk in de nabyheid van het Hooghuis. Aller aendacht vestigde zich derwaerts. En inderdaed men zag een stoet aensnellen tusschen welke men bemerkte, de heeren van Gruthuuse, Commene, Maldeghem, den opperballiu van Gent, Nikolaes Triest, de schepenen der twee afdeelingen en de grootdekens der onderscheidene neringen.
Gansch de menigte stroomde hun nieuwsgierig te gemoet, om uit hunnen mond te hooren welk een antwoord den afgevaerdigden was geworden.
Meester Jan Petitpas, geheimschryver des hertogs, verscheen in het eerebalkon van het Hooghuis en ving aen er eene Cedule af te lezen, met eigen hand van Karel onderteekend en de volgende punten bevattende:

1oDe hertog vergeeft den ingezetenen van Gent de verpleegde onlusten en muitery, alsmede de vernieling van het bureel der accynsen op de granen.

2oDie accynsen zyn voor immer afgeschaft.

3oDe ambachten en neringen treden terug in het bezit van

{==203==} {>>pagina-aanduiding<<}
hunne banieren. Zy zullen hen voeren zoo als voordezen; onder voorwaerde dat men hen buiten de stad niet drage.

4oDe dry geslotene poorten zullen weder geopend worden.

5oOnder de leden der korporatiën mag de grootdeken der gilden gekozen worden.

6oWat andere, min belangryke punten betreft, deze zullen van den vorst by tyd en lust, rypelyk worden onderzocht.


Na het lezen van dit schrift steeg er een onzaggelyk gejubel uit de zegevierende scharen. Nu troonde het volk, het achtte zich voldaen. In dien immer heugelyken dag, was zyn trots reuzenstallig opgerezen; een vorst als Karel van Bourgondië had onder het juk van den stalen volkswil moeten bukken; de zege zonder bloedstorting behaeld, werd zooveel te grooter in de oogen des volks daer het duchtiger had moeten kampen om den onwrikbaren hertog van Bourgondië dus ten onderen te krygen.
Echter was dit zoo kostbaer schrift niet dermate opgesteld en bezegeld dat het in 't toekomende, als onecht en van geener waerde niet kon verbroken worden. Doch zulks werd in dit oogenblik van uitgelaten vreugd niet in aendacht genomen. Ook van Mher Petitpas geen de minste opspraek noch wederstand toen hy plegtig het perkament aen het magistraet overhandigde.
Eenige stonden daer na week de menigte uiteen. Processiesgewyze en voorgegaen, elk van haer hoogvereerende vaendel, ruimden de gilden de Vrydagmarkt. St-Lievens-Zotten trokken henen met de relikwiekast die zoo onschuldig in den oproer had gedeeld - en kort daer na mogt weder de kostbare asch van den patroon der goede stad Gent zoo als te voren vereerd, in de St-Bavos-abtdye rusten.
Eene tallooze bende werklieden, wederom aengevoerd door Bloc en zyne twee handlangers, ylde in aller haest om de Dendermondsche en de Heuverpoort te openen die sedert dertien jaren waren toegemetst.
Des anderendaegs, 1 july, by 't morgenkrieken, trok de hertog van Bourgondië uit die stad, in welke hy zwoer nimmer terug te treden dan om den Gentenaren te doen boeten voor wat hem op

{==204==} {>>pagina-aanduiding<<}
zyne Blyde Inkomste wedervoer, en zoo onheilspellend zyne regering instelde.


VI.


De kwytschelding.

Twee maenden waren nauwelyks verloopen, sedert den dag waerop St-Lievens-Zotten, hertog Karel hunnen beroemden oproer hadden berokkend. Wyzere en meer bezadigde lieden ofschoon zy dan ook met innig verlangen de teruggaef te gemoet zagen van die voorregten en vryheden welk een onregtig vredeverdrag sints dertien jaren had geslopen, dachten kommervol na op de wyze waerop men ze had veroverd en vreesden des aengaende dat de verbolgen hertog wel éénmael op het onzalig Gent zyn toorn uit mogt woeden. Daerom wisten zy niet dan te goed hoe onbuigzaem en wraekzuchtig 't hoogmoedige karakter was van Karel-den-Stouten. Redelykerwyze kon men niet vermoeden dat hy, magtige vorst, zich goedsmoeds had ten onderen gegeven. Men moest dus veronderstellen dat zyne wraek het gunstig oogenblik af zou wachten, om de andere steden van zyn bewind, welke het voorbeeld der Gentenaren ligt mogten volgen, een duchtig lesje voor te disschen.
Reeds had het magistraet eenige dagen na het volvoeren der gebeurtenissen van 30 juny, een aental monikken, regtsgeleerden en aenzienlyke burgers naer den hertog afgevaerdigd, om zyne genade af te smeeken, hem hun innig leedwezen, over al het geplogen, te toonen, en hem, ongevraegd en met eigen hand, die cedulle terug te beschikken waeronder hy zyn naem had gegrifd en welke hy zelf dus had doen gelden.
Eene strenge bestruffing was het eenig antwoord welk de afgezanten van den vorst ontvingen. Doch daer hy, zoo als het in den akt zelf werd aengestipt, zyne langmoedigheid liever dan zyn

{==205==} {>>pagina-aanduiding<<}
toorn te raden ging, nam hy hunne pooging met welgevallen aen en bevool hun terug naer Gent te keeren, om hunne afvaerdigers van zynent wege tot dergelyke pooging aen te manen, er by voegende dat hy, hertog, het zich dan nog zou voorbehouden om later met de hoofdstad te handelen volgens eigen beliefte en goeddunken.
Dit weinig bemoedigend antwoord werd den gilden en neringen ter hand gesteld. Deze, hoe zeer het dan ook hun smarten mogt daer zy hunnen laetsten zege nog niet gansch vergeten hadden, stemden toe die harde vernedering gedwee te ondergaen.
Den achtsten dag van oogstmaend zond de hoofdstad van Vlaenderen naer hertog Karel zeventig wel befaemde persoonen, en wel namelyk: meester Jan Utenhove, licentiaet in godsgeleerdheid, en meester Nikolaes Bruggeman, van het orde der predikheeren, twee schepen van de Keure en twee van de Gedule, Mattheus de Grootheere, pensionnaris, Jakob Ballot, overdeken der neringen, Kristoffel de Grave, overdeken der wevers; de overdeken der burgery en negentien afgevaerdigden, onderling gekozen uit elk dier dry korpsen.
De vorst, omringd van zyne bloedverwanten en van geheel zyn hof, ontving hen in gehoor in de groote zael van het paleis. Zoo als Karel het had voorgeschreven, verschenen zy in zyne tegenwoordigheid blootshoofds en ongegordeld. Toen zy den hertog genaderd waren bogen zy de knie ten gronde en in den naem der stad Gent bad hem de pensionnaris, de Grootheere, vergeving af, welke hy den vorst verzocht aen te boeken en te bezegelen, 't geen hem aenstonds werd toegestaen.
Doch Karel wiens beurt het nu geworden was, verspaerde het oproerige Gent nog andere en niet min grootere vernederingen.
Indien hy, by brieven van 28 july laestleden, de gilden hare banieren had terugverleend en het openen der toegemetselde poorten toegelaten, indien hy, zoo als het by de akt van 8 augustus mogt blyken, de Gentenaren in erbarming had genomen, was het het alleenlyk alsom kortwyl geweest en om later de hoogmoedige stad die afgebeden genade allerduerst te doen betalen. En inder-
{==206==} {>>pagina-aanduiding<<}
daed, de huidige omstandigheden waerin hy zich bevond, vergden van den hertog ten minsten schynbare toegevendheid jegens zyne beleedigers. Het muiten in Vlaenderen kwam hen min gewigtiger voor dan de andere vyandlykheden welke hem toen van uit het vreemde aenvielen, om des te gemakkelyker de magt zyns vyands te ondermynen, kwam Lodewyk XI ten derden male de Luikenaren tegen hunnen wettigen vorst op te ruijen.
Karel brandde van ongeduld om zich op den trouweloozen koning der Franschen te wreken en de onlusten in de hoofdstad van Vlaenderen voorgevallen, mogten hier den uitvoer zyner wrake eenigzins in den weg staen. De echte genade welke hy de Gentenaren verleende was als eene opschorsing der straf welke de vorst hun toch wou doen ondergaen.
Ook, wanneer de pensionnaris den vorst bad om in zyne goede stad terug te keeren, vloog de hertog van Bourgondië op, en voer uit, na de afgevaerdigden met verachting te hebben aengeblikt.
- Zeker om my weder als gyzelaer er in op te sluiten? Elk zyne beurt, myne lieve heeren, eens was het de uwe, nu is 't de myne. Wel wil ik u in erbarming opnemen en zoo al niet gansch aen uw leedwezen twyfelen. Doch er moeten my eerst proeven van dit leedwezen geworden; tot dus verre is het my onmogelyk u volle genade toe te gunnen. In waerheid! myn gezag ware ver te zoeken, mogt myne goedertierenheid u er zoo ligt van af laten komen. Heb ik in july laestleden, by akte, de cedullen welke gy my had doen onderteekenen, voor echt verklaerd, daerom toch heb ik ze niet goedgekeurd. Met den eersten akt door eenen tweeden te bevestigen heb ik slechts dan van myn handteeken willen gestand doen. Gy brengt my dien eersten akt terug? 'T is wel; myn handteeken is gered, heb dank er voor, en wend nu slechts uw poogen aen om de afgebeden genade meer en meer te verdienen. Wilt ge waerlyk my nogmaels in uwe stad terug zien hoeft gy u aen alle de punten van Gaverens vredetraktaet te onderwerpen. Zulks wordt u voorgesteld ter voorwaerde en nimmer wyk ik van die eisschen af.
Terwyl hy met verbitterden klem die laetste woorden uitte, ging

{==207==} {>>pagina-aanduiding<<}
Karel de zael uit, zonder zich verder nog te bekreunen, met de afgevaerdigden die zoo onvergenoegd als verwonderd naer hunne hoofdstad terug keerden.
Ondertusschen waren de onlusten te Gent gedempt geweest, en terwyl de vlaemsche afgezanten te Brussel hunne vernedering onderstonden, streek men te Gent het vonnis der dry bannelingen welke den Gentenaren die vernederingen hadden over den hoofde getrokken. Het magistraet, dan ook immer regtvaerdig in het uitoefenen zyner pligten, had, met de dry volkopruijers, voor zyne vierschaer te dagen, den hertog willen betoogen dat niet alle inwooners van Gent aen het muiten der St-Lievens-Zotten hadden deel genomen. Men had dus geraedzaem gedacht het woeste drytal in echtenis te nemen. Bloc, Bruneel en Oosterlinc die zich nog immer van de menigte gesteund waenden, dachten er niet aen om hunne banbreuk in eene regtpleging zien veranderen. Tydens den oproer was elk daer geweest, om hunne dapperheid en onversaegden wil in de wolken te heffen; van allen werden zy bewonderd en aengemoedigd. Doch, niet zoodra had het uer der ontgoocheling geslaen, of het volk welk schrikkend op zynen euvelmoed en de wraek des hertogs terug zag, trok de hand van zyne dry beminde leiders, en (zoo als het immer in dergelyken toestand plaets grypt) om op nieuw by den vorst in genade ontvangen te worden, nam het niets meerder ter harte dan zelf den val te bewerken dier mannen van wie het zich éénmael blind had laten leiden. Toen de volksgunst voor al deze rampzaligen was verzwonden, meenden de schepenen niet langer meer te moeten dralen, om hen, zonder de burgers verdere onlusten te veroorzaken, eene straf te doen ondergaen welke de andere muiters ten voorbeeld mogt strekken. Mattheus Bloc en zyne twee makkers werden aengegrepen om, in weêrwil van hun vonnis dat hen ter ballingschap veroordeelde, in Vlaenderen te zyn teruggekeerd en zich aen het hoofd der muiters gesteld te hebben. Hun pleit werd plegtig ter vierschaer ontvouwd en onderzocht. De woeste der dry, Bloc, bekende ter pynbank dat hy voornemens was geweest het gansche Gent in brand te steken en de wooningen te doen 
uitplonderen van al wie hy

{==208==} {>>pagina-aanduiding<<}
verdacht hield van in den buit der accynsen op de granen gedeeld te hebben. Schuldig bevonden voor banbreuk, muitery en andere wandaden, werden zy gedryën gevonnisd om onthoofd te worden; dat vonnis werd uitgevoerd weinige dagen voor het vertrek der zeventig Gentenaren naer Brussel.
Zoo als de hertog het had voorzien, toefden de andere steden niet lang om het voorbeeld der oproerige Gentenaren te volgen.
Luik, achter de hand gesteund door het verraderlyk gedrag van Lodewyk XI, borst uit in hardnekkigen opstand tegen Karel van Bourgondië. - Wy zullen hier niet gewagen over al het yslyke der straf welke later de wraek des hertogs op die ongelukkige steden wegen deed. Slechts genoege het ons hier op te merken dat de Gentenaers met innigen angst op het schrikkelyk lot terug zagen welk Luik en Thienen zich hadden over het hoofd getrokken. Nog tintten hun immer onheilspellend in 't oor de woorden welke de vorst tot Brussel hun had toe gesproken. Gewis voelden zy dat er voor hen niets meer te doen stond dan alles aen te wenden, om, ten pryze van wat het ook zy in Karel het geheugen uit te wisschen van 't hem aengedane leed en zich gansch aen hem over te geven om nogmaels en voor goed in zyne gunst terug te treden.
Zy namen dus het besluit van op nieuw den hertog te voet te vallen, uit dien hoofde zonden zy de afgevaerdigden terug naer Brussel met last, om den vorst, over de zuiverheid en de opregtheid hunner inzichten te overtuigen en hem kond te maken, dat te Gent, de dry geopende poorten, reeds weder gesloten waren, dat de gilden hunne banieren den opperschout wederom hadden terug behandigd en dat zy doorgaens gingen trachten hem in alles te believen. De hertog gaf hun ten antwoord dat hy den tyd niet had om hen in gehoor te ontvangen, en dat zy dan ook hun woord te weinig hadden gestand gedaen, om hem aen hunne beloften nog geloof te doen hechten. Het mislukken dier nieuwe pooging ontmoedigde echter de Gentenaers niet. Nog ettelyke malen beproefden zy den hertog tot gunstigere gevoelens over te halen.
Eindelyk ontwierpen zy voor den 22n dag van wintermaend 1468 eene plegtige vergadering, waerin zy ten getalle van 300 en op

{==209==} {>>pagina-aanduiding<<}
aenvraeg van meester Baudewyn Goethals besloten, om by den hertog een laetsten stap te wagen. Deze, overmand van hun aenhoudend bidden, waerin hy dan ook een proeve van echte leedwezen dacht te zien, gaf hun oorlof om op gestelden dag, plegtig te Brussel hunne schuld te komen erkennen, en zoo de volkomende genade te verdienen, welke hy hun alsdan zou schenken.
Op 8 january des jaers 1469, by een onguren en treurigen wintermorgen, stond het hertogelyk paleis te Brussel in de omstreken van Caudenberg omzet van eene talryke en nieuwsgierige menigte; wat die samenscholing ter dier plaetse had te weeg gebragt is ligt te bevroeden: van stond tot stond verbeidde men de Gentsche afgevaerdigden die thans in 't openbaer en voor de laetste mael hunnen vorst zouden om vergeving smeeken.
Om den woesten trots der Gentenaren thans eens krachtdadig te keer te gaen, had de hertog gewild dat hun de vernedering zou geworden met al den luister eener buitengewoone plegt. In de troonzael van het paleis, ryk met kostbare en kunstig gewrochte tapyten behangen, wachtte de hertog, gezeten op een slach van hoog getroonte waervan de voetzuil in 't ronde met trappen omgeven was en waervan het gestoelte, gansch omzet van edele gesteenten en met glinsterend gouden laken uitgestoft, de sombere rouwkleedy des hertogs zonderling tusschen alle die pracht deed uitlossen. Aen den voet der trappen, waerop tapyten lagen insgelyks uit gulden laken geweven, stond de hoogedele en grootmagtige Antoon, bastaerd van Bourgondië, die als eerste kamerknecht des hertogs, het smeekschrift der Gentenaren zynen meester moest overhandigen. In andere zetels rond den troon gerangschikt, merkte men den bisschop van Luik, Philip van Savoeije, broeder der koningin van Frankryk, Adolf van Kleef, heere van Ravestein, den hertog van Sommerset, de heeren van Châlons, van Bauffiemont, van Arcy, Crequy en andere voorname persoonaedjes, allen van hoogstadelyken bloede. Verder in de zael bevonden zich, trapsgewys geplaetst, de ridders van het Gulden Vlies en alle de edelen, ridderen en groot-officieren van het hof des vorsten. In de ruimte welke men de naestbestaenden des hertogs had voorbeschikt,

{==210==} {>>pagina-aanduiding<<}
hadden de afgezanten der onderscheidene mogendheden plaets genomen. Men bemerkte er onder anderen, die van Frankryk, van Hongariën, van Bohemen, van Napels, van Aragon, van Siciliën, van Cypers, van Noorwege, van Polen, van Denemarken, van Rusland, van Lyfland, van Pruissen, van Oostenryk, van Melanen en van Lombardiën, ‘welk hoogstwonderlyk om zien was,’ zoo als de tekst luidt dien wy volgen. Het overige gedeelte der zael was aen de mindere persoonaedjen van het hof, en verder aen de uitgenoodigden overgelaten.
Toen ieder had plaets genomen, en het alles naer den wensch des hertogs was ingerigt, bevool deze aen ridder Olivier de la Marche, zyn hofmeester en kapitein der wachten, alsook den eerzamen Pieter Bladelin, den godvruchtigen stichter van Middelborg in Vlaenderen, van de Gentenaren kond te maken dat het thans hun toegelaten was voor hem te verschynen.
Reeds sedert anderhalf uer hadden deze zich uit het stadhuis van Brussel, hunne eerste verzamelplaets naer de omstreken van het paleis begeven, in de gedachte, dat de hertog den stond van het gehoor zoo lang niet zou hebben verschoven. Met ongeduld stonden zy dus, in koude en sneeuw voor de poort van het paleis het gelukkig oogenblik af te wachten, waerop deze voor hen zon geopend worden.
De stoet dier afgevaerdigden had een statig voorkomen. Talryk als hy was, bestond hy uit de schepenen van de hoofdstad van Vlaenderen die alle ten getalle van 26 aenwezig waren; uit de dry grootdekens, uit de dekens en gezworenen der 52 neringen.
Niet zonder rede verleende hun de hertog dien tyd om hen, by knarstanden van kou en opgekropte spyt, te laten nadenken op de poets hun éénmael door de St-Lievens-Zotten gespeeld: alle de vernederingen welke hy hun reeds had doen geworden, wilde hy, als ware het by deze laetste, vernieuwen en bezegelen.
Eindelyk leidden de Heeren de la Marche en Bladelin de Gentenaren voor den hertog. Zy traden in de zael twee en twee, blootshoofds en ongegordeld, als misdadigers die de langste strafplaets betrekken. Elke deken droeg de banier zvner nering of ambacht,

{==211==} {>>pagina-aanduiding<<}
vastgeknoopt aen eene lans. Allen waren in zwarte kleedy uitgedoscht, en in weêrwil van al het onteerende welk er voor hen in dien huidigen toestand lag, was er geene of hy behield die waerdigheid in houding en gelaet, welke het ongeluk grootschheid byzet en huldigen doet. By hun intreden in de zael hielden zy hunne vanen met eerbied in de laegte gericht, en zy zelve bogen zich tot drymael toe ten gronde. Toen de namen der onderscheidene korporatiën werden afgeroepen, trad er telkenmale één der dekens voor die zyn vaen aen den bastaerd van Bourgondië overhandigde waerop, alle de boetelingen als met eenen mond riepen:
- Genade!
Korts daerna, werd er overgegaen tot de lezing van den Charter waerby het groote previlegie der Gentenaren eenmael bekrachtigd werd; namelyk, den akt, waerby Philips de Schoone in 1301 het magistraet van Gent in voege bragt. Vervolgens sprak Pieter de Wedergrate, althans kanselier van Bourgondië, terwyl hy zich naer den hertog wendde:
- Genadig vorst, - zei hy en zyn vinger rigtte zich naer het zoo goed bezegeld perkamentenblad welk ter tafel lag, - wat verlangt gy dat er van die brieven geworde?
- Dat men dezelve zonder verwylen verbreke en vernietige, - antwoordde de vorst met innig genoegen.
By het uiten dier woorden vatte de eerste geheimschryver en audiencier des hertogs, Johan Legros, een pennemes op en na de zegels van het kostbare stuk te hebben afgesneden, ging hy met den blooten lemmer tot vyf mael toe kervend er over.
By het zien vernietigen hunner oude voorregten en vryheden bogen de schepenen en dekens droef en stilzwygend het hoofd; meer dan eene traen van beklemde razerny mogt toen by die dappere volksvoorstaenders ter sluiks van onder de onverschrokken wimpers worden weggevaegd. En niet ten onregte; een oogenblik was genoeg om daer ter plaetse een werk te verdelgen voor welk zoo veel burgerbloed in Vlaenderen, by eeuwen ouden kryg, vergoten werd.
En nu was de hertog van Bourgondië opgestaen en had het

{==212==} {>>pagina-aanduiding<<}
woord genomen. Breed en wyd voer hy uit over de feiten door de Gentenaren gepleegd, laekte hoogst hun onbezonnen gedrag, verweet hun hunne ondankbaerheid, en eindelyk als ten slotte riep hy met ontroerde stem.
- Eenmael hebt gy my nauw aen 't harte mogen liggen: ja! toen myn geduchte vader op u verbolgen was, stond ik immer daer, om voor u tegen hem het woord te voeren; alle myne andere onderzaten mogen benydend neêrzien op wat ik eenmael voor uw welzyn zoo al mogt bewerken. Eens schonk ik u myn vertrouwen en nog al ruimen tyd hebt gy het genoten, doch zoo sterk als ik u hier tel, neem ik u voor oproerzuchtigen, die zich nimmer beteren zullen indien zy 't gezag van eenen vorst niet kunnen velen. Doch al is dit zoo, myne gentsche heeren, het werd u geene rede om myn erbarmen, ten tweeden male op den toets te zetten. By St-Joris, neen! Weest slechts op uwe hoede, en herbegint dit spel niet meer. Het mogt u ditmael en onheelbaer smarten. Gy weet wat Luik en Thienen by dergelyk is wedervaren? Eh wel, ik zweer het u by de ziel myns vaders, dat de straf door die steden onderstaen, by den eersten oproer die nog plaets mag grypen, hoe gering en onbeduidend hy dan ook weze, het lot van de uwe worden zal.
- Genadige heer en vorst, erbarm u over de goede hoofdstad, - riepen te gelyk de afgevaerdigden, welke die woorden des hertogs, in dien plegtigen stond, zoo bedreigend geuit, onweêrstaenbaer met schrik vervulden.
Karel van Bourgondië wilde het niet verder dryven.
- Eh wel 't zy! Het berouw welk gy aen den dag legt hou ik voor voldoende, - hernam de vorst, die, voor dit mael, de strenge uitdrukking van zyn gelaet eenigzins vertederde, - vergeving en genade worden u geschonken, doch onder voorwaerde als welke gy gaet hooren.
Toen werden hun de volgende punten voorgelezen:

1oDe accynsewet op de granen zou weder in voege gebragt worden.

2oAlle de artikelen van het vredetraktaet van Gavere zouden op nieuw gelden.


{==213==} {>>pagina-aanduiding<<}

3oDe dry nieuwgeopende poorten voor ten eeuwigen dagen gesloten.

4oDe banieren der gilden zouden overgevoerd worden naer O.-L.-V. kerk van Boulogne, waer men op hunne bewaernis het oog zou houden.

5oDe oude kieswyze van het magistraet vernietigd.

6oDoorgaens zou de groote vergadering der Collatie slechts uit 300 leden bestaen.

7oDe stad Gent zou eene geldboete betalen van 37,000 guldens.


In dit verdrag werd het godvruchtig feest niet vergeten dat zoo onschuldig tot al die onheilen aenleiding had gegeven: voor het toekomende werd het verboden, St.-Lievens-beenderkast nog anders te vervoeren dan by middel van een wagen.
Wel waren de Gentenaren gedwongen die ruwe voorwaerden met deemoed en in dank aen te nemen. Slechts ten dien pryze wou de hertog van Bourgondië het verleden vergeten en nogmaels in hunne stad terugkeeren, trouwens in de meimaend van het loopende jaer vierde men te Gent de nieuwe plegtige intrede van Karel en zyne dochter Maria. Wat het vredeverdrag betreft welk op 8 juny 1468 (1469) werd gesloten, om den droevigen oproer waerover wy gehandeld hebben voor nagedachtenis te bewaren, werd het nimmer gekend dan onder de benaming van St-Lievensvrede.







{==214==} {>>pagina-aanduiding<<}

De landbouw, door J.M. Dautzenberg.


Aen Vlaenderen.

I.


Zalig gewest, dat tegen den storm des verbolgenen aerdryks 
Zynen olyfboom schut en beschermt met schitterende eendracht, 
Zalig gewest, waer jeugdige kunst op den velde zich neêrvlyt 
Om er Virgilius' lier te besnaren ter eere des Landbouws! 
 
Wie in 't zweet zyns aenschyns 't eerste den akker bewerkte, 
Die ook leide ter ware beschaving den eeuwigen grondsteen, 
Dies ontfing hy goddelike eer by de volken der oudheid, 
Wie 't ploeghout uitvond, en Ceres' gave verbreidde. 
Thans troont veldbouwkunst niet alleen in zuidlike luchtstreek, 
Vlaenderens grond teelt weelderig graen in ryker hoeveelheid, 
Teelt by het nuttige nog zyn zinnenbetoovrenden bloemschat, 
Teelt, trots yzigen winter, de troetelgewassen des zuidens. 
 

{==215==} {>>pagina-aanduiding<<}

Nauwliks verheft zich, als bode der lente, de jueblende leeuwrik 
Boven het groenend tapyt in 's pachthofs lachenden omtrek; 
Nauwliks ontsluiten de spruitjens van Flora de poorten des voorjaers, 
Of men ontwaert alrede den veldwaerts schrydenden landman. 
Naest hem trekt een gespan jongbloediger paerden den wagen, 
Welke den gronde de stoffen ter vruchtbaermakinge toevoert. 
Ginds volgt jeugdiges moeds vergezeld van knechten en meiden 
's Landsmans oudere zoon met spade gewapend en gaffel. 
Liefelik stygt het eenvoudige lied dier veldlingen opwaerts; 
Zoel is de lucht; dra kleurt zich de weî met smaragd en karbonkel: 
Louter genot voor hen, wier leven den velde gewyd is. 
Spitten en ploegen, en zaeijen en eggen is vol van bezwaernis, 
Maer die bezwaernis is mildlik vergoed in den vroliken zaeityd. 
Voor wien tooit zich de naedrende lente in het teêrgroen bruidskleed, 
Gansch doorweven met bloemen, versierd met kleurig fluweellint? 
Voor wien blinkt in het teedere loof die zilveren bloesem? 
Voor wien schiet uit reinen azuer de verguldende zonne? 
Voor den bewooner des veldes, den vlytigen akkerbezorger. 
Schoon en prachtig is Godes natuer vooral in het voorjaer; 
Treffend is tevens de wenk door den Schepper den menschen gegeven: 
Vreugd en beweging alom, alom ook iever en arbeid. 
Ziet, hoe 't vogelyn zoekt naer voedsel, of stof tot den nestbouw; 
Ziet, hoe 't bieken zich plaegt tot het beste des noesten gezelschaps; 
Ziet, hoe 't vlindertjen ylt tot de frischontlokene bloemkroon: 
Vreugd en beweging ziet ge, doch ziet ge ook iever en arbeid. 
Jongling benut u den wenk, dien al het geschapene toejuicht: 
Ploegt in de lente des levens en zorgt voor d'eens komenden vruchttyd. 
Reeds doortintelt een strael van alles verwinnende liefde 
U d'onervarenen boezem; bereidt u een vrolik vooruitzicht 
Uit uw lentegebied op de stoppelwoestyne des najaers! 



2.


Hooger verheft zich en vuriger gloeit de almogende zonne; 
Over den weîgrond, over het graenveld, over het bergwoud 
Spreidt zy een purpergewaed of een zalig verrukkenden goudglans. 
Lieflike wasems doorambren de lucht, en betoovren de zinnen. 

{==216==} {>>pagina-aanduiding<<}

Hemelsche zegen besprengde de tarwe, de rogge, de boekweit; 
En aerdappels, de hope der armen, verbloemen den zandgrond. 
Wat in den name des Heeren op vruchtbaren akker gezaeid werd, 
Heft zich krachtig en welig omhoog in glansende volheid. 
 
Maer thans lokt een tooneel, ver boven der hoofdstad schouwspel, 
Myn nieuwsgierigen blik tot de bloemige beemden des pachthofs. 
Hier zyn maeijers aen 't werk, daer schudden of stapelen vrouwen 
't Geurende hooi, ginds wordt het in bussels gevoerd naer de schure. 
Liederen hoort m' overal, want arbeid stemt tot verheuging. 
 
Middag is 't, zulks kondt uit de verte de manende dorpklok. 
't Werkvolk legt de gereedschappen neêr, zich kruissend met aendacht 
Schikt het zich rond op het mollige groen tot den landliken maeltyd. 
Blyde gesprekken doorkruiden de eenvoudige boerengerechten; 
Blikken vol minne bejeegnen elkaêr, als ware 't by toeval; 
Ook wordt soms in 't geheim wel een kusjen geruild of een handdruk, 
Ja, tot een levensverbond eene eerste gedacht er onthaspeld. 
Wat zich de zomer te stoven gelast, vaek komt het tot rypheid, 
's Boomgaerds vruchten zoowel, als der vryeren liefdesontkieming. 
 
't Hooi is nauwliks in myten getast of gehoopt in de schelve, 
Of men slypt alrede de sikkels ten wenkenden graenoogst. 
Hoopvol staert op zyn koren, de winste bereeknend, de pachter; 
Angstvol beeft hy by 't zien witvlokkender wol aen den hemel; 
Donker en donkerder vormt zich welhaest een verschrikkelik onweêr; 
Bliksems, verscheurend de wolk, voorspellen nog aekliger schouwspel. 
Eindlik ontlast zich het zwerk, als waer 't de vernieuwing des zondvloeds. 
't Wordt nacht, droevige nacht voor den moedeloos wakenden landman! 
Biddende smeekt hy van God om behouding Zyner geschenken. 
Heen is de nacht, en de zonne vertoont weêr 't vriendelik aenzicht, 
Schitterend straelt ze door frisschere lucht opbeurend de schepping. 
 
Levendig wordt de vallei by den klanke van sikkels en zichten, 
Lustig, ja, lustiger nog dan op het vermaeklike hooifeest, 

{==217==} {>>pagina-aanduiding<<}

Ylt nu oud en jong waer 't golvende koren hun toelacht. 
Onder der sikkelen stael valt de oogst: en behendige vrouwen 
Binden in schoven, of stellen in hoopen, of laden op wagens 
't Loon des bebouwers der aerde, en niemand denkt aen het rustuer. 
't Spreekwoord: ‘stelt tot morgen niet uit, wat ge heden nog doen kunt,’ 
Dient voortdurig den kloeken, verstandigen manne tot richtsnoer. 
Onstandvastig is 't weêr, vooral in den vluchtigen oogsttyd, 
En het verzuim éens dags bracht menigen immers verderf toe. 
Plant, wanneer gy het laetste des oogstes vervoert tot de schure, 
Plant een bevalligen mei op de hoogte des wagens en juicht bly, 
Want dan trekt ge gerust naer den vreugdeverbreidenden feestdisch. 




3.


't Goud is verzwonden van 't veld. Koel blaest uit noorden en westen 
De alles ontloovrende herfst. Nog siert fruit appel- en peerboom. 
De aerde besluit voor menschen en dieren nog kostliken voorraed. 
Rykdom heerscht alom by het weinig behoevende landvolk, 
Veel kerktorens verkonden met vaendels en klokken de kermis. 
Jubelend toont zich de vreugd, wen kelder en keuken gevuld zyn; 
En wie gunt niet den werker, die slaeft voor 't menschlike welzyn, 
Dat hy zich ook eens lave aen de koestrende bronne der blyheid? 
Straks, ja, herwint hy het veld en zaeit overwinterend koren, 
Na alvorens den akker met zorge te hebben beärbeid. 
 
Eenmael nog keert leven terug in het veld en den boomgaerd, 
Eer de verkleumende koû alleen heerscht over het aerdryk. 
Gy, die moê zyt in het gewoel der eentoonige stadvreugd, 
Kiest een bekoorliken dag in de bonte, verlokkende wynmaend, 
Trekt veldwaerts en beschouwt het gewemel van honderde groepen, 
Zamengesteld uit vaders en moeders, uit knapen en maegdlyns, 
Genen met spade of vork opdelvend de voedende nachtschâ, 
Dezen met vlytige handen in korven vergàrend de knolvrucht, 
Allen verblyd, dat God zich een lievende vader getoond heeft. 
Karren en wagens geladen met beeten, met rapen en wortels 
Brengen den weligen schat in veiligheid tegen den winter. 

{==218==} {>>pagina-aanduiding<<}

Laet gy het veld daer, werpt gy uw blikken op hof en op weîgrond, 
Waerlik, dan vindt gy er ook weêr menigerhande verlusting. 
Kinderen, wroeten en zoeken of soms van den machtigen nootboom 
Eene vergetene gave verholen nog ligge in het nagras. 
Jongetjens, die door appel en peer zich laten bekoren, 
Klimmen, met vaders verlof en moeders herhaelde vermaning, 
Op breedarmige boomen, en plukken wat in hun bereik is, 
Schuddend met handen en voeten de verafhangende vruchten. 
Yvrig vergâren de zusters het fruit voor komende vlâspys, 
Of voor appelazyn en zinnenbedwelmenden ooftdrank, 
Of voor 't kostlike zeem zoo geschat by snoeprige bekjens. 
 
Iedere landarbeid is verzeld van een streelend vooruitzicht, 
En de tevredenheid troont by voorkeur ver van den stadswal, 
Waer een oneindig misnoegen, gebaerd uit haet en uit afgunst, 
Steeds omwentlingen wenscht in alles, wat heilig en recht is. 




4.


't Mollige zodentapyt met het bonte gebloemte is vernietigd; 
Woud- en bergplein, dal en bosch zyn ontbloot van hun siersel; 
Langzaem sleept zich de stroom voort onder den drukkenden yslast. 
't Donzige sneeuwkleed breidde zich reeds in het verre verschiet uit. 
Snerpende noordwind woei door 't woud, door de weî en het braekland, 
Dat het gepiep en gefluit heen vlood naer mildere luchtstreek. 
Maer ofschoon eentoonigheid heerscht in d'onstuimigen winter, 
Zy ontrukt hem edoch niet alle bekorelikheden. 
Wie en bewonderde nooit in de huivrige dagen een landschap, 
Waer zacht vlok op vlok is gesneeuwd tot maegdelik zwaendons? 
Vonkelend dringt door 't helder azuer 't schuinsstralende zonlicht, 
En men ontdekt alom goudstarren en zilverkristallen, 
Ryklik verspreid op het statige kleed der verhevene schepping. 
Nooit was't veld zoo schoon, nooit droeg het een blinkender tooisel, 
Noch in zyn kiemend gety', noch toen, als het prykte in zyn rykdom. 
Ziet wat zilvergespin zich slingert om naekte gewassen, 
Hoe elk uiterste puntjen der teedere twygjens een druppel, 

{==219==} {>>pagina-aanduiding<<}

Neen een gesmoltene, wederbevrozene perel ten toon spreidt, 
En ge ontveinst u zeker de schoonheid nimmer des winters. 
Laet vry huilen den wind en woeden in wervlende stofsneeuw, 
't Landvolk schaert zich saêm by de vriendelik vlammende haerdstêe. 
Immers ze vreezen gebrek noch koú, die zich helpend vereenden 
Tot het gezellige leven, de bronne des wereldschen welzyns. 
 
Wordt niet, terwyl de aerde uitrust, 't werk overlegd voor de toekomst? 
Wordt niet des pachthofs minste gereedschap ernstig bezichtigd? 
Riemen van palinghuiden herbinden den stok en den vlegel, 
Buigbare teenen herstellen de leemten der noodige stuifwan. 
Daverend klinkt nu in tripplende maet de gezegende dorschvloer, 
Wervelend vliegt het verstuivende kaf ter opene poort uit, 
En vergenoegd meet straks de gelukkige pachter zyn voorraed. 
Ja, vergenoegd doorwandelt hy reeds zyn schuer en den schaepstal, 
Werpt voldaen zyn blikken op paerd, op veulen en melkkoe; 
Slyt in 't eigen gewonnen bezit een bezaligend leven. 
 
Ziet, zóó heb ik gekend, zóó kennend, gezongen den landman, 
'k Heb al dichtend met hem doorloopen zyn nuttigen werkkring. 
Ver van de stad, in vrede en geestrust, sleet ik myn jongheid, 
Nog zweeft trouw voor myn oog het geluk dier zonnige dagen. 
Vlaenderen wete my dank, dat ik waegde het deftige speeltuig, 
Door Virgilius eens zoo lieflik besnaerd en zoo krachtvol, 
Zingend te tokklen ter eer zyns nooit volprezenen landbouws. 


Elsene, voorstad Brussel, September, 1850.







{==220==} {>>pagina-aanduiding<<}

Lotelings vaerwel.


Liedeken. Door Prudens Van Duyse.


Waertoe kan uw klachte strekken? 
Schoon gij een novene deedt 
Opda' 'k een goed lot zou trekken, 
't Wou niet lukken; 't doet mij leed. 
Hij is nog zoo klein mijn broeder... 
Zorg toch voor mijne oude moeder. 
Ik moet gaen, ja, ik moet gaen. 
Nu, welaen! 
'k Ben soldaet... en het moet zoo wezen. 
Mietje lief, en wil niet vreezen. 
Beste Mietje, droog uw traen! 
 
Mocht ik voor ons landje vechten 
Als mijn vader, zaelger, 'k liep; 
Maer 't is vreê. Wat uit gaen rechten, 
Als de wet niet allen riep? 
Heer Baron mag remplacéren, 
De arme jonge moet marchéren, 
Naest een boozen baviaen, 
Die, vol waen, 
Den Baron voor geld mag spelen, 
En dien in zijn roem laet deelen.... 
Beste Mietje, droog uw traen! 
 

{==221==} {>>pagina-aanduiding<<}

'k Ben niet rijk, maer 'k heb een harte 
Dat zich niet vervangen laet. 
U verlaten!... o, wat smarte, 
U, die mij zoo wel verstaet. 
Maer de Pastor zeide: ‘Vrinden, 
Onze Heer is met beminden, 
Die in weêrspoed, in d'orkaen 
Vaste staen.’ 
Blijf getrouw aen d'armen jongen. 
Menig traen is hem ontsprongen. 
Beste Mietje, droog uw traen. 
 
'k Moet de koe begeven, Blaertje, 
Die onz' rijkdom is geweest; 
't Hondjen ook, ons kreupelstaertje. 
't Doet mij pijn voor de arme beest. 
Bid elk' avond, bid elk' morgen 
Voor uw vrijer Adriaen. 
't Zal wel gaen. 
Wil mij cito, cito schrijven 
Wat zij hier zoo al bedrijven. 
Beste Mietje, droog uw traen. 
 
's Zondags zal ik niet meer wandelen, 
Arm in arm, met u door 't veld. 
'k Zal daerveur 't fusiek behandelen, 
Tegen zes cent 's daegs 'nen held. 
Heer Baron zal ronkend slapen. 
Maer, geduld! eens rust mijn wapen. 
'k Zal ten dorpe eens, ongelaên, 
Lichter gaen, 
En voor Mietje en moeder leven. 
Wil mij daer een kus op geven. 
Beste Mietje, droog uw traen! 
 

{==222==} {>>pagina-aanduiding<<}

U zal God de Heer beloonen, 
En mijn werme erkentenis. 
'k Zal in een caserne woonen 
Voor ons dorpje, rein en frisch, 
Maer 'k en zal mij niet beklagen, 
Wil' de zorg voor moeder dragen. 
Kom! hoe slecht het moge gaen 
Op uw baen, 
Spreek van mij aen haer alleenig. 
Tot de Pastor ons vereenig! 
Nu, vaerwel, en droog uw traen. 







Lichtwolkjes.


Zinnebeeldige beschouwing, door H. Rens.


Zilveren wolkjes beschynen den Hemel, 
Dartlend als kinderen by 't vreugdegewemel; 
Lachende zien zy den wereldling aen: 
Zegt my, o wolkjes, waerom ge in uw baen 
Zoo lieflyk lacht? 
 
Stormende orkanen, de vlakte doorkruisend, 
Woedende winden, door 't hemelzwerk ruischend, 
Doen u verzuchten in menigen traen: 
Zegt my, o wolkjes, wat blikt gy ons aen 
Met sombre klagt? 
 

{==223==} {>>pagina-aanduiding<<}

o Wereldling! hoor my slechts aen: 
- Waerom 'k u zoo vriendlyk aenschouwe, 
Wen 'k voortglyd in 't vlak van myn baen? 
Ben ik dan de lachende vreugde 
Des hemels niet, wen my de glans 
Des zonlichts met liefde bestralend, 
Doet hupplen ten hemelschen dans? 
 
Gy vraegt my de reden waerom 
De woedende stormen, uit 't noorden 
Opdagend, my 't aenschyn versombren 
Waer eertyds het zonlicht op glom, 
En bittere tranen my de oogen 
Ontglyden by sombren orkaen: 
o Luister, en zeg het aen de aerde 
En wees met myn kommer begaen. 
 
Met trotschheid doorkruiste ik den hemel, 
Gelyk gy het aerdryk betreedt; 
Ik dacht aen geen rampen of kommer 
En droomde van onheil noch leed. 
Maer ziet gy die nydige wolken? - 
Zy zagen my dartlen in pracht: 
Myn heilzon ging spoedig ten onder, 
En thans is het droevige nacht. 
 
Herhaelt het der wereld, o menschen! 
En zy u myn onspoed te baet, 
En leert hoe het dartel genieten 
En hemel en aerde is ten smaed: 
Dan stort gy geen bittere tranen 
Als ik die geen rampen voorzag, 
Terwyl ik in de armen der weelde 
Te sluimren lag. 


Gent, 1850.






{==224==} {>>pagina-aanduiding<<}

De Vesuvius 1,


door Ch. J. van den Nest, Priester.

Daer ryst het dan het vreeselyk gevaerte dat, sints zoo vele eeuwen barnend, gansche steden heeft vernield en nog immer over 't schoone Napels en zyne velden die lykwade dreigt te werpen, waeruit men heden Pompeia en Herculanum ten leven doet herryzen.
Hoe oogverblindend gloeit en vlamt alles dáér, in dien krater, om welken 't walmend weêrlichtvuer zynen bloedglans immer rond doet spooken! Hoor.... in den schoot der aerde en onder onze voeten dommelt het alsof alle de echos van de wyde vlakte onder 't ratelen van den donder galmden! Tot stikkens dampt de vuer- en solfersmook om ons henen, en zoo dringend is het gevaer waerin wy verkeeren, dat slechts eene ligte korst versteende lava ons van de barnstof scheidt die in den vuermuil ziedt en alles wil verslinden.
En nu, terwyl met ongehoord gebulder de uitgebraekte assche stortend nederregent, is, van uit den vreeselyken vuermuil, een lichtelaeije vlammenpyler, op eene onmeetbare hoogte, den hemel ingestegen. Hier stuiven de vlammen opwaerts in duizende en duizende dooreenwoelende glinsters; dáér, tot een wrong ineengekronkeld, stygen ze lynregt als vuerpylen in den hooge; ginds

{==225==} {>>pagina-aanduiding<<}
wederom valt de hagel der roodgloeijende, of zwartgedoofde steenen, die van den woedenden krater uitgebraekt, op verbazenden afstand, over de omliggende landeryen nederstorten. Wanneer men dit ontzettend en majestatisch schouwspel zoo mag gadeslaen by een dier schoone, heldere zomernachten, die men slechts in der dichteren droomen of onder de zuiderhemelen terug vindt, dan voelt men dat de grootschheid van dit spookachtige tafereel, onder alle andere weêrgaloos moet blyven. En van al die grootschheid mogten wy eenmael ooggetuigen zyn! Ook wille er de beeltenis, ten eeuwigen dage, van in ons geheugen leven. Daerom had het ons te zeer den geest verrukt, daerom had een innig en onbesefbaer gevoel van blyschap, verwondering en afschrik ons te diep in de ziel geroerd; daerom lag er dan ook iets te tooverachtig schoons, in alle die duizend duistere tegenstrydigheden, welke zich alle in eene harmonische doch afschuwbare schoonheid hadden versmolten.
Het was nacht. De blanke stralen der maen verzilverden het weifelend hemeldonker, toen ryk vonkelend in heerlyk stargeglinster, de vergezigten der landschappen fantastich in het doorschynend licht hunner blauwmistige klaerte smolten. De ingeslapene natuer lag rustend in een stil zoo zacht schemerlicht, als het zachste dat by haren sluimer waekte. Niets ontwaerde de beschouwer die het eentoonige schoon dier ruste en dier vreedzame pracht mogt stooren. Slechts braekte de vuerberg - en de donder die in zyn binnenste dommelde, en de vlammengloed die op zyn smookend toppunt blaekte, verre van die rust te stooren, scheen de reeds zoo kalme en heldere lucht nog meerdere kalmte en vreedzame klaerheid by te zetten. Rondom ontplooide zich breed het gladglimmende watervlak der Middellandsche Zee, waerin als in een lichtend spiegelblad het zoo majestatisch tafereel gansch lag weêrgekaetst.
Van uit eene opening onder den krater komt langzaem en zwaergolvend de lavastroom, langs de helling van den Vesuvius, afgedreven. By het steilworden zyner bedding vaert hy voort met verschikkelyke snelheid. Ettelyke golven versteenen zich onderwege en kleven aen andere lavadeelen welke reeds tot onverdelgbare rotsklompen versteven zyn.

{==226==} {>>pagina-aanduiding<<}

Volgens de natuerkundigen is de inwendige gloed van den Vesuvius heviger dan de gewoone hitte van de ovens der gieteryen. In dien gloed versmelten voorwerpen, welke men, zoo niet als onsmeltbaer, ten minste als zeer hard aenziet. De werking der elektrieke barnstof schynt in de uitbarstingen geene geringe rol te spelen. Trouwens, het is onwederlegbaer, dat, wanneer er bliksemflitsen den blakerenden vlammenwrong ontschieten, men zich aen schrikkelyke ontploffingen mag verwachten. Ook is men nog van gedachte dat de Vesuvius mineraelwaters in zich bevat. Mogt zulks voor bevestigd doorgaen, zoo ware het ligt te bevroeden welke yselyke uitbarstingen er moeten ontstaen uit het vereenzelvigen der waterstof met den vreemden gazdamp door de onderscheiden smeltende stoffen, in den krater, uitgewasemd. Wat die daedzaek nog waerschynlyker maekt, wat twyfelen doet of de gloedkolk zeewater inslurpt, is het soudazuerzout dat men aen zekere uitwerpingen van den volkaen heeft zien kleven, en de schelpen welke men, tydens de uitbarsting, in de uitgespuwde watergolven mogt ontdekken.
Van lava omringd en met bloemen gekroond, even als gelatene slachtoffers, liggen aengename dorpen en schoone lusthoven rond den berg geschaerd, waer eene uitbarsting van den altyd gapenden afgrond, genoeg is om ze voor altoos te begraven.
De Vesuvius, de trots, de roem en de geesel van Napels, dat op dit schrikwekkende versiersel roemt, wordt van den Napolitaen meer bemind dan gevreesd; terwyl de vuerberg aen dezes zyde rookt, geniet hy gerust en vergenoegd, in de zoete stralen eener schitterende zon, aen den oever der stille zee, wat hemel en aerde hem in ryke giften zoo mild hebben toebedeeld.
Terwyl wy die sombere majesteit des woedenden vuerbergs bewonderden, week allengskens de nacht voor 't vroegste schemeren van het reeds dagende daglicht. De lava, die by duisternis gloeijend, heel den omtrek verlicht, huldt zich by dage in pekzwarte kleur. Slechts het gadeslaen dier verandering mogt dan nog een treffend schouwspel opleveren.
Eenmael zag die aerde, waerop de Vesuvius sints zoo vele eeuwen

{==227==} {>>pagina-aanduiding<<}
zyn gruwelyk schoon ten toon spreidt, gebeurtenissen welke niet weinig hebben toegebragt om den alouden luister der geschiedenis van Rome te vergrooten. Ter plaets zelve waer de vuerberg ryst, deed Manlius Torquatus, als dictator der romeinsche legers, zyn eigen zoon onder het zwaerd vallen, daer hy, tegen het bevel des vaders, den vyand was aengevallen. Daer was het dat de consul Decius, in het gewaed van Rome's raedsheeren, zich den oorlogsgod ten offer schonk, en alleen, te paerd gestegen, de vyandlyke drommen aenviel om er zynen soldaten een bres in te openen, waerin zy de zege vonden. Het is in de omstreken van den Vesuvius, dat Spartacus, veroordeeld om in de bloedige kampspelen van het Kolysoeum te sterven, eene schuilplaets zocht tegen de wraek der Romeinen, aen wie men hem trouwloos had geleverd. Die woeste aenvoerder der romeinsche slaven, ontvlugtte des nachts uit de gevangenis met Chrysus, Anomaus, zyne vrienden en acht-en-twintig andere kampvechters, even als zy, bestemd om in de bloedige vermaken hunner meesters eenen akeligen dood te sterven. De kleine bende, met de wapens harer eigene wachters uitgerust, werd weldra in hare ontoegangbare schuilplaets door pretor Claudius belegerd. Daer zy zich bedreigd zag om er van honger in omtekomen, rigtte Spartacus zynen makkeren de nooit vergeetbare woorden toe welke door de geschiedenis geboekt, nog ten huidigen dage, met het volkaengeloei, over Napels velden schynen heen te dreunen.
‘Verstootelingen van de wereld, verstoken van naem, van vaderland, van alle huiselyk genot; ellendelingen, veroordeeld om by woeste schouwspelen, de wreedheid onzer meesters te vermaken, of om hunne vadsigheid te voeden met ons eigen zweet; aterlingen, die zy als lastdragend vee behandelen en die later de hun bewezene diensten boeten, met gezweept, gebrandmerkt en verscheurd te worden. - Ziet daer wie wy beden zyn en wat wy eerlang zullen worden!... Van ons hangt het af ons lot een beteren keer te geven. Daerom hebben wy de magt, het getal en het regt. Ten stryde! en de zege blyft ons verzekerd!’
By het uiten dier woorden, rigtte Spartacus zyne hand ten hemel

{==228==} {>>pagina-aanduiding<<}
en ter zee; wat hy niet had gesproken maer vertolkte in die plegtige gebaerden, werd van de menigte verstaen en in acht genomen. Ylings vloog het alles ten stryde op wat hem had aengehoord; de toekomstige aenvoerder der romeinsche slaven had hun zyne magt veropenbaerd; van hen werd hy als veldheer ingewyd en, acht dagen daerna, by een onstuimigen nacht, voelde Rome in zyn midden, een leger van veertig duizend slaven, met Spartacus aen 't hoofd, van de helling des Vesuvius, als een bliksem nederploffen. Doch wat vermag het getal tegen verrassing en schrik? De Romeinen werden overwonnen en verjaegd. Dit gelukkig slagen in zyne pooging won Spartacus een ontzagwekkend leger aen, en tot drymael toe, mogten zyne oproervanen den zege tegenwapperen. Rome beefde; Rome reeds van de dwingelandy beloerd, was op het punt om 't juk te torsschen zyner eigene slaven. Rome, met dit juk te aenvaerden, had zich slechts vroegtydiger dit lot over het hoofd getrokken, dat toch, in latere jaren, er op neê moest drukken. My is Sparcatus min slecht dan Macrimus en Commodus die den stiel der kampvechters aenleerden, om later met behendigheid hunne onderdanen te kunnen moorden. - Vyf jaren daerna, overrompeld van Crassus, bezweek Spartacus ter zelfde plaets waer hy te voren de standerd had opgenomen van den stoutmoedigsten oproer die ooit tegen dwingelandy te velde was getrokken.






{==229==} {>>pagina-aanduiding<<}

Liefdezucht.


Door Prudens Van Duyse.


Almagtige, ik ben niets, maer gij hebt mij geschapen, 
Maer voor mijn biddend oog hebt gij de majesteit 
Van 't eindloos schepseldom, van werelden verbreid, 
Maer in dit plechtig ruim laet gij mij wellust rapen. 
 
Zwaei de Engel van den dood vrij tegen mij het wapen, 
Gij spreekt in mijne ziel het woord: Onsterflijkheid; 
O Vader, die mij eens met liefdevlerk omspreidt 
Op dit herbergzaem bed waer ik mij leg te slapen. 
 
Almagtige, ik ben niets, maer 'k voel dat gij bestaet, 
Mijn zwakheid rijst vol moed tot uw verheven luister: 
Met kinderlijken dank aenschouw ik uw gelaet. 
 
Ja, Heer, ik ben uw zoon: ik klapwiek uit den kluister 
Der aerdsche nacht tot u. Laet werelden vergaen, 
Ik, schaduw des bestaens, bid d'Eeuwige eeuwig aen. 








{==230==} {>>pagina-aanduiding<<}

De wonderharp, door J.M. Dautzenberg.


In 't grauwe noorden ligt een eiland 
Door sagensluijers dicht omhuld, 
Waer schaersch en magergrazig weîland 
Nauw schapen by de menschen duldt. 
 
En doch was 't heil er niet ontweken, 
Daer stond geen hut heel vreugdeloos, 
Eens bloeide er in die ruwe streken 
Een wonderschoone maegdenroos. 
 
Volzalig klopten aller harten 
By d'aenblik dezer reine jeugd; 
By haer vergat men leed en smarten, 
Zy paerde schoonheid, liefde en deugd. 
 
Een booswicht zag die bloem en blaekte, 
En zocht ze vurig in zyn macht, 
En listig en gewapend schaekte 
Hy 't lieve kind in donkre nacht. 
 

{==231==} {>>pagina-aanduiding<<}

Doch schonk het maegdlyn uit den noorde 
Dien woesten niet een liefdelonk; 
Zyn stael heur boezem wreed doorboorde, 
Heur lyk op 't steenen oever zonk. 
 
De moorder vluchtte nu de stede, 
Waer hy zyne euveldaed beging, 
Hy vluchtte en leefde in rust en vrede 
Te midden in een weeldenkring. 
 
En heure bloedverwanten zochten 
Door heel de streke, wyk voor wyk, 
En vonden maer wat de ysgedrochten 
Hun lieten van het maegdenlyk. 
 
Doch een, die haer met zin en ziele 
Een outer had in 't hart gebouwd, 
Die wou niet, dat heur rest verviele, 
Of wierde aen de aerde toevertrouwd. 
 
Uit de overblyfsels der geliefde 
Schiep hy een harp met kronkelbocht, 
En met heur hair, schoon 't hart hem griefde, 
Besnaerde hy zyn kunstgewrocht. 
 
En toen het prykte hel en vaerdig 
Het schoon gevormde liefdepand, 
Toen hield ten spele hy onwaerdig 
Zyn eigen kunstbeproefde hand. 
 
Hy hing het dierbaer aengedenken 
Aen zyner hutte naekten muer, 
Opdat dit zicht hem troost zou schenken 
In zynes levens scherp en zuer. 
 

{==232==} {>>pagina-aanduiding<<}

Dan trad de moorder eens na jaren 
Met vrienden in die needre woon, 
En plotsling beefden alle snaren 
Der harpe tot een klagetoon. 
 
Die toon verhief zich naer en naerder, 
Dat angst den moordenaer beving, 
Die toon verhief zich klaer en klaerder 
Tot heldre mooordbeschuldiging. 
 
En hy, die 't maegdlyn uit het noorden 
Zoo snood deed vallen onder 't stael, 
Bezweek nu by der harp akkoorden; 
Als troffe hem des hemels strael. 
 
Zyn gruweldaed moest hy belyden, 
Zy drukte zwaerder hem dan lood; 
De straffe kon hy niet vermyden 
Der smaed-en schandevolle dood. 


29 Jan. 1851






{==233==} {>>pagina-aanduiding<<}

Boekoverzicht.

Burgerdeugd, een verhael uit vroeger dagen, door A. Snieders, Jr.

Wy wenschen den heere A. Snieders Jr geluk, met zyn onlangs verschenen werk Burgerdeugd, waervan de gunstig bekende historieschilder Wittkamp de illustratie op zich nam.
Tot hiertoe kenden wy dezen schryver - uitgenomen door eenige vroeger geleverde losse stukken - als dichter; thans bekleedt hy eene gunstige rei in de rangen der vaderlandsche prozaschryvers.
Burgerdeugd is een verhael dat in zich een grootsch en edelmoedig gedacht besluit; wy zullen hetzelve niet ontleden ofschoon wy de inschryvers van het Taelverbond er gerust de lezing van aenbevelen, daer wy vooraf verzekerd zyn dat menige bladzyde van het nieuwe werk des heeren A. Snieders Jr hen aengenaem zal verassen. In een levendigen styl geschreven, bevat het veel natuerlykheid. De beelden zyn bevallig en met vaste hand geteekend en menig landschap is zuiver en met natuerlyke kleuren geschilderd. Vloeibaerheid en gevoel, zyn twee groote hoedanigheden waerdoor zich Burgerdeugd onderscheidt; nogtans komt het ons voor dat, voor wat de strekking betreft, de heer A. Snieders Jr, op sommige plaetsen wel een weinig overdryft. Ook zagen wy liever dat hy hier en daer wat minder woorden en meerder daden, meer realiteit en minder mysticismus aen den dag legde. Dat men zich echter niet inbeelde dat wy het jongst verschenen werk van den schryver der Eerste Zangen beknibbelen willen, verre zy dit van ons; maer toch, wy bekennen het regt uit, het ware ons aengenamer zoo wy te midden dier kwistig gestrooide poëzy een weinig meer de werkelyke wereld mogten rondwandelen en wy den heer Snieders Jr daer zagen gispen wat er gispenswaerdig in bestaet. - Welnu het is juist dit, wat de schryver van Burgerdeugd doet, die opwerping is juist het doel dat hy zich in zyn boek voorstelde. - Gy hebt gelyk maer zyne wereld is de wereld niet die wy kennen, zy is zoo iet of wat chimeriek, het is eene droomwereld. Met een woord niet eene wereld zoo als zy bestaet, maer zoo als die zou kunnen bestaen. Wy koesteren de hoop dat de heer A. Snieders Jr ons deze aenmerking niet zal ten kwade duiden en ons in het nieuwe werk dat hy aenkondigt: de 
Arme Schoolmeester, een weinig meer realiteit en minder mysticismus leveren zal.
V.R.






{==234==} {>>pagina-aanduiding<<}

Arme Joanna!


Door P. Geiregat.

I.


Haer ziele was rein en haer harte was teeder, 
Geen meisje zoo braef als de dochter van Neel; 
Als parel van deugd was ze een engel op aerde. 
Waerom viel zoo treurig een lot haer ten deel? 
 
Haer vader bebouwde eens een vruchtbaren akker, 
Op stal stond een paerd by een kalf en een koe, 
De schat van den landman, zyn eenige rykdom; 
Want de akker behoorde aen een woekeraer toe. 
 
En Neel was zoo naerstig en werkte zoo moedig; 
Hy minde zoo teeder zyn vrouw en zyn kroost, 
En mogt hy na d'arbeid aen 't harte hen drukken, 
Dan was hy verheugd en beloond en getroost. 
 
En Neel was zoo eerlyk, zoo braef en godvreezend, 
Zyn pachthuer was hoog, doch hy zwoegde wat meer, 
En naderde Kerstdag, dan droeg hy toch blyde, 
De zware beurs geld naer de stad by den heer. 
 
Maer ach! na wat jaren van zegen en voorspoed 
Dan kwam er een jaer van ellende en van wee; 
Want hagel en regen sloeg 't koren ter neder, 
Een smettende ziekte deed sterven het vee. 
 
Ach! thans kon 't gestreel van zyn kind hem niet troosten; 
Hy drukte zyn lieven thans weenend aen 't hart! 
Zyn oogst was vernield en zyn vee was gestorven! 
Ach! nooit zag men grootere droefheid en smart! 
 
Thans kon hy zyn pachthuer den heer niet betalen! 
Hy strompelde zuchtend en angstig naer stad: 
Hy kende veel heeren met harten van yzer, 
En wist dat zyn heer ook een harte zoo had. 
 

{==235==} {>>pagina-aanduiding<<}

De ellendige Neel mogt wel zuchten en beven, 
Het hart van een woekraer verteedert geen traen; 
Hy snauwde hem toe: ‘'K doe uw huisraed verkoopen, 
'k Ontneem u myn akker, zoek elders bestaen!’ 
 
‘Ach, God!’ riep de man in zyn wanhoop en lyden, 
Waerom zulke wreedaerds gedoogd op uwe aerd, 
Die schatten vergaren en de armen verdrukken? 
Of zyn wy gevloekt, en geen medely waerd? 



II.


Een bedelaer zit op een bankje te bidden, 
Voor hem loopt een meisje half naekt op de baen, 
En weenend van honger en bibbrend van koude, 
Spreekt 't meisje zoo roerend elk reiziger aen. 
 
‘Mynheer, wees zoo goed, wil een aelmoes my geven; 
Myn' moeder is dood, ach! zy stierf van verdriet! 
Myn vader is ziek, en hy kan niet meer werken, 
Doch bidt voor u, goede mynheer, zoo gy ziet. 
 
Wy zyn van onz' akker en hoeve verdreven, 
Thans woonen wy in eene needrige stulp: 
De wet deed ons goed en ons huisraed verkoopen, 
Thans lyden wy honger: mynheer, schenk ons hulp!’ 
 
En gaf er een heer aen het meisjen een aelmoes, 
Dan stilden de tranen, dan liep ze zoo bly 
Haer vader omhelzen, die dankend dan uitriep: 
‘Gy schenkt dan toch, God, my nog troost in myn ly!’ 
 
Die beedlaer was Neel door de rampen getroffen! 
o God! zoo men al die ellende beschouwt, 
Die menschen aen menschen op aerde berokknen, 
Wie wordt in het hart niet ontmoedigd en koud? 





{==236==} {>>pagina-aanduiding<<}

III.


Joanna werd groot en werd lief als de roozen, 
Bepareld met dauw, en beglanst van de zon; 
En menige heer, wien zy bad om een aelmoes, 
Bekeek haer in de oogen, zoo strak hy maer kon. 
 
Dan sloeg zy haer blikken zoo schuchter ter neder, 
Dan kleurde een lief bloosje bevallig haer koon, 
Dan hoorde ze een stemme verleidend haer streelen: 
‘Waerom wilt gy beedlen, een meisje zoo schoon!’ 
 
Eens kwam er een heer op de bane getreden, 
Hy bleef voor de maegd en den bedelaer staen; 
Het zicht van een meisje zoo schoon en zoo teeder, 
Deed vlammend het hart in den boezem hem slaen. 
 
Hy sprak: ‘Wie zoo schoon is, is ryk op de wereld, 
Als u stak geen meisje myn boezem in gloed, 
Voldoe myn verlangen en 'k zal u beloonen, 
Met goud en juweelen: 'k heb schatten en goed.’ 
 
De maegd is verschrikt aen haer vader gevlogen; 
De beedlaer staet regt met de woede in den blik, 
Om 't onmensch te doemen, die de eer hem wil rooven, 
Doch deinst achteruit en van afkeer en schrik. 
 
Vóór hem staet de man, die zyn beê had verstooten, 
Toen 't onweder eens zynen oogst had verwoest, 
Die hem voor betaling geen uitstel verleende; 
De man, door wiens schuld hy thans bedelen moest. 
 
‘Vervloekt!’ riep hy uit, ‘o gy wreede, gy monster, 
Die de armen verstoot als een slavengebroed, 
Door tranen, noch rampen, noch wee te bewegen: 
Gy, roover van onschuld, van eer en van goed! 
 
De wrake van God moge 't hoofd u eens treffen, 
Ons goed hebt ge ontroofd, doch onze eer rooft geniet!’ 
En bevend prangt hy zyne dochter aen 't harte, 
Terwyl hy haer zoenend den onmensch ontvliedt. 





{==237==} {>>pagina-aanduiding<<}

IV.


Niet altoos wordt de onschuld op aerde verstooten, 
Nog eeren er mannen haer goddelyk schoon: 
Een jongeling bood aen Joanna zyn liefde, 
Hare edele deugd en hare onschuld ten loon. 
 
En dra zou de trouwe hun harten vereênen, 
Een priester hen zeegnen in zaligen echt, 
En bei mogten saem op een hoeve gaen werken; 
Joanna als dienstmaegd, de jongling als knecht. 
 
Doch 't nydige lot wilde 't anders beschikken, 
De jongling moest loten: hy trok zich soldaet! 
Joanna geloofde van wee te bezwyken, 
Daer Frans voor de krygsdienst haer zuchtend verlaet! 
 
Zy zwoeren elkander getrouwig te blyven; 
De jaren vervlogen, de jongling kwam weêr, 
En groette vol vreugd in 't verschiet al zyn dorpje: 
Hy vloog over 't veld, en hy loofde den Heer. 
 
Doch wat hy verneemt: de arme Neel is gestorven! 
Joanna werd blind van gebrek en verdriet! 
Zy had zich van alles beroofd voor haer vader, 
Dien zy noch by dag, noch by nachte verliet! 
 
Hy ylt in haer stulp, en daer ligt ze op een leger, 
Van stroo en van blâren, zoo ziek en zoo krank! 
Hy knielt voor haer neder, en roept haer by name, 
En flauw zucht ze: ‘God! 'k hoor zyn stemme, heb dank!’ 
 
Hy neemt hare hand, en wil spreken van liefde, 
Van heil en genezing: de maegd schudt het hoofd, 
En glimlacht eens treurig, en Frans wil haer zoenen, 
Doch zoent slechts een lichaem van 't leven beroofd! 
 
Haer ziele was rein en haer harte was teeder, 
Geen meisje zoo braef als de dochter van Neel, 
Als parel van deugd was ze een engel op aerde. 
Waerom viel zoo treurig een lot haer ten deel? 










{==238==} {>>pagina-aanduiding<<}

Rykmoed van Adocht.


Naer het Deensch van Oehlenschlaeger, door Lodewyk Piré.

In Keulen leefde, omtrent het jaer 1571, een ryke borgemeester, wiens gemalin Rykmoed, na twee jaren liefderyke verbinding, ziek wierd en stierf. De voornaemste kerk der stad was de Domkerk, een der schoonste gebouwen in gansch Duitschland, ofschoon het nog niet voleindigd is, gelyk de bouwmeester het geteekend had; slechts de koor is gewelfd. In die kerk wierd Rykmoed begraven, en, daer men in dien tyd meer gevoel voor pracht en smaek had, was het natuerlik dat zy gelyk eene bruid gekleek wierd in bonte zyde, een bloemenkrans op het hoofd en kostbare ringen aen de vingers. Zoo wierd zy gesmukt, in eene glazen kist, in een klein kapelleken onder den koor, by heure voorvaderen geplaetst. Men had haer niet ingebalzemd: 't keldertje was vol, toen Rykmoed er gelegen wierd en men had besloten, dat niemand er meer by zoude gelegd worden. Zy lag nu daer, gelyk men haer van 't bed genomen had, maer gesmukt met wonderliken glans.
De brave Adocht, heur echtgenoot, had zyne gemalin met langzame stappen tot heure laetste wooning gevolgd. De groote klok in den toren had reeds haer verheven grafgezang aen de gansche stad laten hooren. De vrome monikken hadden met zang en serpenten, licht en wierook, de zielmis uit de pergamentboeken gezongen. Nu

{==239==} {>>pagina-aanduiding<<}
lag Rykmoed daer bleek en uitgestrekt in den doodenkelder. Het groot uerwerk, dat men maer eenmael 's jaers optrekt, en dat den dag des jaers en den sterrenloop wyst, was het eenige beweeglik ding onder dit groote gewelf; dat eentoonig tik-tak klonk alleen over de stille graven en de oude heiligenbeelden.
Het was op eenen stormigen novemberavond dat Pieter Bolt, doodenbegraver van St-Pieters kerk terug naer huis ging, na die prachtige begrafenis. Hy was al dry jaren getrouwd en een jaer na 't huwelyk had zyne vrouw hem eene dochter geschonken; nu was zy weder in goede hoop.
Met droeven harte ging hy terug van de kerk naer zyne stille wooning, die koud en vochtig by den stroom lag en die in den herfst den wind van de eerste hand had. Hy wilde by zyne vrouw gaen, maer de kleine Maria, die alleen in de eerste kamer op een skabelleken zat, sprong hem tegen en zeide:
- Vader, ga niet binnen, de ooijevaer heeft eenen broeder aen Maria gebragt en moeder ligt ziek in haer bed. Kort daerop kwam zyne zwagerin tot hem uit, en bragt hem eenen nieuwgeborenen vetten jongen. Zyne vrouw bevond zich niet wel en er wierden noodwendige onkosten vereischt, die zyn vermogen verre te boven gingen.
In dezen nood liep hy tot Izack den jood, die hem, in slechte tyden, al kleine sommen tegen zwaer pand geleend had. Maer hy had niets meer te verpanden en hy grondde zyne hope op Izacks medelyden en dat was eene slechte ankerplaets. Angstiglik klopte hy aen de deur des woekeraers. Izack hoorde zyne heftige, met tranen onderbrokene bede, met geduld aen. Als zy uitgesproken was, antwoordde hy bedaerd, dat hy niets kost leenen op een nieuwgeboren kind, en dat tranen en zuchten een slecht pand waren, waerop een ordelik man zich niet kan vertrouwen. Met dood en wanhope in 't hart keerde Pieter terug. By de ryke prelaten, was hy dikwils geweest; zy hadden hem met onbeduidende aelmoezen afgespyst, en nu durfde hy daer niet meer henen gaen. Het was duistere nacht; de eerste sneeuw viel met yskoude vlokken over de Domplaets. In deze duizeling, gansch in zyn ongeluk verzonken, verfeilde hy den weg over de markt, dien hy zoo dik-
{==240==} {>>pagina-aanduiding<<}
wils gegaen was, en eer hy er iets van wist, stond hy op de trappen der kerk. De klok sloeg drie kwartier voor twaelf. Plotselik schoot eene gedachte gelyk een bliksem door zyn hoofd. Hy zag zyne kleine Maria met heure pop, zyne zieke vrouw en het nieuwgeboren kind op heure uitgeteerde borst liggend. Dan zag hy de doode Rykmoed in heure glaskist, met al heure diamanten aen de vingers. - Wat doet gy daermeê? Een heerlik pand voor Izack! Is het dan eene zonde, dooden te berooven, om aen levenden te geven? - In deze gedachte liep hy naer huis en na dat hy honderdmael op den weg, zoo en zoo besloten had, bragt hem de vertwyfelde glimlach zyner vrouw tot een besluit. Hy stak zyne blindlandteerne aen, stak de groote sleutels in zynen zak en ging weg. Onderwegs scheen hem, alsof de aerde onder hem wankelde. Maer het gedacht, dat het te huis nog slechter ging, gaf hem moed. Hy troostte zich met het slecht weêr dat de straten leêg hield, zoo dat niemand hem kost beloeren. Op den trap hield hy een oogenblik stil; daerop 
nam hy weêr moed, zettede den sleutel in het oude slot, draeide om, gelyk gewente, en nu was hy alleen in de kerk, nadat hy de deur wel gesloten had. Met welke benauwdheid ging hy door dit wyde kerkgewelf! Hy beefde zoo sterk met het licht in zyne hand, dat hy op elk oogenblik vreesde dat het uit zoude gaen. Het scheen hem, alsof de Cherubyn hem by zynen rok terug houden wilden.
- Gy moet uwe vrees temmen, dat zyn altemael inbeeldingen, het is het bloed dat u bedriegt. Honderdmael zyt gy 's nachts hier gekomen, en er is u nimmer iets voorgevallen.
Al dat zeide hy tot zichzelven, maer dat maekte hem niet moediger. Iedermael, als hy met het licht voor een altaertafel voorby ging, scheen het hem alsof de beelden hem dreigende gebaerden maekten. Een dier beelden stelde Petrus'kruisiging voor. Met het hoofd naer de aerde toe en met de voeten omhoog naer den hemel hing de heilige op zyn kruis. Zyn zilvergrauwe hair veegde het stof. Op dit oogenblik geloofde Bolt de sekondenslagen der horlogie sterker te hooren. Hy trok achteruit. God, dacht hy, wat ben ik toch voor een zonder! De heilige Petrus stierf zoo ootmoedig voor Jesus,

{==241==} {>>pagina-aanduiding<<}
en ik verrade hem. - Tevens kraeide de middernachthaen en nu dacht Bolt dat Petrus zynen meester driemael verloochende, eer de haen gekraeid had. Hy was toch ook een mensch, en hy had geene Johanna, nog Maria, nog nieuwgeboren kind te verzorgen. Die gedachten gaven hem weder moed. Hy ging koen het hoogaltaer voorby, deed den koor open, klom de trappen af, ging door den smallen keldergang vol graven op beide zyden, opende Rykmoeds kapelle en nu stond hy recht voor hare kist.
Daer lag zy bleek en geel. Hy geloofde reeds eenen lykgeur in den kelder te rieken. Aen heure vingeren blonken de diamanten geheimnisvol by den zwakken lichtschyn.
Hy wilde het deksel openen maer hy sprong terug. Het scheen hem alsof de doode van gezicht veranderde.
Hadde ik tyd, peinsde hy, ik brake liever de andere kisten open; de tyd heeft al wat menschelik is, van deze momiën gevaegd: men brengt somtyds momiën uit Egypte. De lange tyd heeft der dooden recht en der lyken eerweerdigheid verdelgd. Maer deze hier zyn christenen. De Egyptenaren hielden zelven hunne graven in groote eer; het is een vremd nageslacht, een vyandig volk dat ze open doet en plundert.
De angst langer daer te blyven gaf hem moed. Rykmoeds kist scheen hem het gemakkelikste te openen. Hy wilde die met een yzer breken, maer dat ging niet zoo ligt. De glazen waren van binnen met staelbanden voorzien; hy moest van buiten het hout splyten. Terwyl het hout kraekte, liep hem het koude zweet over het aengezicht: dat geluid scheen hem nog meer te beduiden, dat hy een kerkroover was. Al wat rond hem stond maekte hem verveerd en hy hadde zonder twyfel alles laten staen, indien plotselik het slot niet opgesprongen was, by het drukken op eene vys. Snel zag hy achter zich om te zien of niemand hem bespiedde. Daer hy niets zag, viel hy op zyne kniën, voegde de handen te zamen en bad:
- Heilige doode, vergeef my, die pracht is u onnoodig, maer een van die steenen zoude eene arme familie gelukkig doen leven!
Het scheen hem dat de doode by deze woorden milder uitzag.

{==242==} {>>pagina-aanduiding<<}
Kloekmoedig greep hy heure hand om den ring er aftetrekken.
Wat schildert u zynen schrik, als hy voelde dat het lyk hem met vochtige vingeren de hand drukte.
Met eenen gil rukte hy zich los, zonder het licht meê te nemen: angst vindt den weg in de duisternis. Gelyk een haes liep hy door de kapellengang over den koor en hy ware zeker gelukkig uit de kerk geraekt indien hy niet in zynen schrik den zoogenaemden duivelsteen vergeten had, die in het midden der kerk staet en dien, volgens de sage, den duivel daer door het gewelf gesmeten heeft.
Tegen dien steen ging de ongelukkige Bolt vallen, toen de klok den twaelfden slag in den toren sloeg. Hy viel onbewust op den grond. Als hy van zyne onmacht terug kwam en zag dat niemand hem vervolgde, gaf de angst hem vleugels. Thans liep hy de kerk uit, over de markt tot de wooning des borgemeesters. Hy voelde alleen zyne zonde en zag geen ander middel, der dooden wraek te ontgaen, als door het bekennen zyner misdaed.
Hy klopte lang, voor dat men kwam. Al het volk van 't huis was in den eersten slaep, behalve de arme Adocht die op de rustbank zat, waer hy zoo dikwils met Rykmoed gezeten had. Haer beeld hing in de schaduwe aen den muer. Bedroefd zag hy het met de hand onder de kin aen. Bolts herhaeld geklop deed hem uit zynen droom ontwaken; hy ging heen, opende het venster en riep:
- Wie daer?
- Ach, mynheer de borgemeester, - was 't antwoord, - ik ben het.
- Wie, ik?
- Pieter Bolt, doodenbegraver in St-Pieters-kerk; ik heb u eene zaek van de hoogste gewichtigheid te openbaren, heer borgemeester.
Eene natuerlike gedachtenverbinding, Rykmoed, 't graf, de kerk waer zy lag, dreef Adocht naer beneden. Hy nam eene waskeers en ging zelf de deur aen Bolt openen.
- Wat hebt gy te zeggen? - vroeg hy.
Nauweliks was de deur toe, of Bolt viel aen de voeten van Adocht en bekende al wat hy gedaen had. De borgemeester hoorde

{==243==} {>>pagina-aanduiding<<}
hem met groote verwondering aen. Zyn toorn was met medelyden gemengd. Hy beval aen Bolt de zaek te verzwygen, daer hy zich zelven in het grootste ongeluk storten zoude. Zelfs besloot hy seffens met Bolt naer de kerk te gaen, maer deze weigerde en riep:
- Gy moogt my voor het hooggericht brengen maer eene tweede misdaed begaen en den vrede der dooden stooren, neen!
Adocht brandde van begeerte daer heen te gaen; eene vonk van hope gloeide in zyn hart; op den anderen kant trof hem Bolts toestand. Al bevende vertelde die aen den borgemeester den staet zyner vrouw en zyne dringende armoede, met een zoo bleek gezicht en wanhopige oogen, dat hy zelf een spook van 't kerkhof scheen te zyn.
De borgemeester gaf hem eenige daelders om hem uit zynen nood te trekken en liet hem naer huis tot zyne zieke vrouw terugkeeren. Nu riep Adocht zynen ouden huisknecht.
- Vreest gy de dooden, Jan? - vroeg hy.
- Neen, beste heer borgemeester, - was 't antwoord, - zy zyn, ja minder gevaerlik dan de levenden.
- Durft gy wel, by voorbeeld, 's nachts, in St-Pieterskerk gaen?
- Indien het noodig ware, ja; uit nieuwsgierigheid, neen.
- Gelooft gy aen spooken?
- Ja, heer borgemeester.
- Zyt gy daervan verveerd?
- Neen, ik ben het niet, ik houd my aen onzen Heer en God en ik weet dat hy my bystaet, en hy is de sterkste.
- Wilt gy my naer de domkerk volgen, Jan? Ik heb een wonderliken droom gehad; het scheen my dat ik myne huisvrouw zag, die my van den toren over de markt riep.
- Nu wil ik wedden dat Pieter Bolt hier geweest is om u die luim in het hoofd te zetten. Deze begraver heeft op iederen oogenblik verschynsels.
- Ontsteek uw licht, Jan, zwyg en volg my; ik beveel het u.
- Als gy beveelt, moet ik gehoorzamen, mynheer borgemeester, want gy zyt myn heer en meester.

{==244==} {>>pagina-aanduiding<<}

Nu ontstak Jan zyn licht zonder verder tegenspreken, en volgde zynen meester. Adocht ging met snelle stappen de kerk in; maer Jan die voor hem ging, hield hem met zyne bemerkingen op, zoodat zy zeer langzaem voort traden. Dicht by den ingang verlichtte hy de gulden staven boven de deur, waerby men telken jare eenen nieuwen voegt gedurende het leven des keurvorsten, opdat men wete, hoe lang hy geregeerd heeft.
- Dat is eene goede inrichting, heer borgemeester, men heeft maer die staven te tellen om te zien hoe lang de vrome heer keurvorst al over ons zondige menschen heerscht.
De schoone koperen en alabasteren graven moest hy ook verlichten, en vroeg aen den borgemeester de verklaring van eenige dier opschriften. Kortom hy gedroeg zich gelyk een vremdeling die deze gelegenheid waernam om de merkweerdigheden der kerk te zien, ofschoon hy zyne vier-en-zestig jaren in de stad Keulen doorbrachte en alle weken meermalen in de kerk ging. Adocht die wel wist dat voorstellingen niet hielpen, verdroeg met geduld de byzonderlikheid van zynen ouden huisvriend en antwoordde hem op alles zoo kort als mogelik. Zoo stillekens waren zy tot het hoog altaer geraekt. Maer plotselik stond Jan stil, en kost niet verder gaen.
- Spookt het? - riep Adocht.
- Alle goede engelen staen my by, - murmelde Jan, terwyl hy al bevende zynen roozenkrans nam.
- Wat krygt gy? - riep Adocht.
- Ziet gy niet wie daer zit, heer borgemeester?
- Waer?
- God, vergeef my, daer op 't altaer zit de genadige vrouw, in een langen, zwarten mantel, zy drinkt den wyn uit het kannetje!
Nu liet hy het licht op het verschynsel vallen en het was werkelik zoo. Bleek zat zy daer in eenen langen zwarten doek en droeg het zilveren kannetje aen heure lippen met een mageren doodenarm. Adocht zelf begost moed te verliezen.
- Rykmoed, - riep hy, - in Jesus naem, antwoord my, zyt gy het wel zelve, of is het uwe schaduwe?

{==245==} {>>pagina-aanduiding<<}

- Helaes, - antwoordde eene zwakke stem, - ik ben het; gy hebt my levende begraven. Ik versmachtte, maer die druppel wyn heeft my versterkt. Klim op tot my, beminde man! Ik ben niet dood, maer zeer afgemat, en zorgt gy niet voor my, zoo sterf ik.
Adocht liep op het altaer toe en sloot zyne weêrgevonde vrouw in zyne armen.
Nadat Bolt gevlugt was, had Rykmoed, uit haren schyndood verwekt, eenige schrikkelike oogenblikken. Voor zy tot haer zelve weêr kwam, had zy het door Pieter op haer kist gelaten licht met hare beweging op den grond gesmeten, zoo dat het uitging. Zy deed hare oogen open en wist niet waer zy was; zy tastede om zich en voelde in plaets van warme lakens een dun zyden kleed; zy greep naer heur hoofd en vond het met goud en juweelen versierd. Nu wist zy nog niet wat zy peinzen moest. Het was donkere nacht. Al verder rondtastende, ontdekte zy, dat zy in eene enge kist lag. Op dit oogenblik scheidden de sneeuwwolken en de klare maen stond juist op het eenige venstertje van 't gewelf. Nu zag Rykmoed tot heuren schrik waer zy lag. Zy stond op en vervulde den kelder met heur geschreeuw. De verschrikkelike voorstelling, al levende begraven te zyn, van honger te sterven, hare laetste stonden tusschen yselike lyken door te brengen, stond voor haer. - De deur was toe; de verschrikte Bolt had ze achter zich toegeworpen. Zy wist niet dat men van den koor heur geschreeuw niet kost hooren; en 't venstertje was te hoog en op eene afgelegene plaets waer niemand kwam. 'T was waerschynlik, dat men binnen eenige jaren daer niet meer zoude komen. Gedurende dien tyd zoude zy versmachten. Rykmoed wrong heure handen, bestaerde de witte tinne doodkisten, de berookte muren, waerop zy met heure lange nagels heure droeve geschiedenis schryven zoude - de eenige verlichting en verstrooijing voor heuren gruweliken dood. Zy beefde van schrik en koude. In dien nood zag zy het zwarte laken, dat over de kist gelegd was, toen zy op de doodbaer lag. Zy rolde zich daerin; die warme deken gaf haer krachten. De maen scheen helder. In dien zwarten mantel, knielde zy voor 't venstertje en riep:

{==246==} {>>pagina-aanduiding<<}

- Heilige Moeder! die daerboven op den altaer staet, ik kan in dit oogenblik voor uw gewyd beeld niet knielen. Maer uw aenzicht is zoet en stralend gelyk de maen. Ik stel my voor dat gy het zyt, die uit uwen hemel op my blikt! Heilige Maria, verlos my, red my!
Na dit gebed ging zy naer de deur en wendde hare laetste krachten aen om den grooten verroesten handgreep om te draeijen, Wie schildert hare vreugde, als zy bemerkte dat de deur open ging. Nu liep zy met snelle stappen weg, maer zy kost niet verder dan tot het hoog altaer. Zy voelde eene yskoude door hare zwakke beenen, en vreesde eene tweede onmacht. Gelukkig herinnerde zy zich, dat de priester het fleschken met wyn altyd achter den altaer zettede. Zy ging daerheen, deed het fleschken open, en vond er zoo veel wyn als zy behoofde om zich te versterken. Met meer aendacht en eerbied kost zeker niemand het heilige Sakrament genieten dan zy den wyn genoot. Zy voelde het leven in heure aderen terugkeeren.
Zoo vond haer de gemael. Maer een oogenblik beefde hy terug voor dat zonderlinge verschynsel, weldra echter vattede hy de geliefde en verwarmde ze in zyne armen.
Adocht bragt haer met de grootste voorzichtigheid naer huis. Dat was hem niet moeijelyk de ware oorzaek der verlossing zyner vrouw te verbergen. Hoe groot was zyne vreugd, toen de doktor hem 's anderendaegs verzekerde dat de gevaerlike krisis voorby was en dat hy niets meer te vreezen had voor Rykmoed. Het was hem niet mogelik tegen den armen Bolt kwaed te zyn, dien door zoo droeve oorzaken een misdadiger geworden was. Maer Bolt was een strenger rechter dan de borgemeester. Hy legde zyn klein ambt neder en wilde niet meer als doodenbegraver in de kerk gaen, nog minder durfde hy daer des avonds blyven. Rykmoed zorgde voor zyne vrouw en kinderen, Adocht voor hem. Zy werden beide peter en meter des nieuwgeborenen. Heilige gevoelens vervulden Rykmoeds borst, toen zy veertien dagen na hare verlossing dat glimlachend kind, by schoonen zonnenschyn, in heure armen ten doope hield; de orgel klonk, de stoelen waren met groene twynen en goudblâren versierd, en alle inwooners der stad

{==247==} {>>pagina-aanduiding<<}
waren tegenwoordig. Dat gelukkige paer dankte de Voorzienigheid en besloot den kleinen jongen nooit te verlaten, wiens behoeftige geboorte alleen Rykmoed van eenen afschuweliken dood gered had.
Zoo werd een droeve lykfeest een vrolik doopfeest, met trommen en trompetten; en de ryke Adocht spaerde dezen dag zynen ouden Rhynwyn niet, maer hy deed hem in groote vaten op de markt brengen en al het volk kwam er op zyne gezondheid en op die zyner vrouw drinken.


Kunst- en letternieuws.

Verschenen Werken.

- Te Antwerpen, by J.-E. Buschmann: De Loteling, door H. Conscience, met 4 platen door Ed. Dujardin. Tweede uitgaef. Prys: fr. 1.75.
- By Hendrik Peeters, Cité, en by Max. Kornicker, Huidenvettersstraet: Romantische Verhalen, door Ch. P. Du Mont. Prys: voor Antwerpen fr. 1.50; voor de buitensteden fr. 1.75.
- By Van Merlen en Zoon: Geschiedenis van Antwerpen. VIe deel. 3de stuk, handelend over het tydperk van het fransch beheer hier te lande.
- By Van Dieren en Comp.: De Arme Edelman, door H. Conscience, met 4 platen, door Ed. Dujardin. Prys: fr. 1.75.
- By den zelfden: Rikke-tikke-Tak, door H. Conscience, met 4 platen door Ed. Dujardin. Prys: fr. 1.25.
- Te Gent, by Annoot Braeckman: Geen geluk zonder deugd, drama in 4 bedryven door J.S. Dooselaere. Prys: fr. 0.75.
- In de drukkery der Broedermin: Ryk en Arm, drama in 3 bedryven, door Carrein. Prys: fr. 0.75.
- By Hemelsoet: Verhandeling over de Redeneerkundige Ontleding, door C.L. De Vriese, onderwyzer.
- Te Brugge, by Van Hoorebeke-De Vlieghere: Geschiedenis der Graven van Vlaenderen, vier boekdeelen in 8o van 450 bladzyden. Prys: fr. 9.00.

{==248==} {>>pagina-aanduiding<<}

- Te Brussel by Mucquardt: Het Uithangberd, blyspel met zang van Oelenschlaeger, in het nederduitsch vertaeld door V.H. Van den Hove. Dit lieve stukje is het eerste nummer der uitlandsche Tooneelbibliotheek.
- By De Hou: De Spiegel voor Oproermakers, drama in 3 bedryven, door F. Roelants. Prys: fr. 1.00.
- By Stapleaux: Praktische Meetkunde, bevattende de teekening der regelmatige figuren en de maet der oppervlakte en inhoud. Een boekdeel in-18o van 182 bl. met figuren, fr. 0.50.
- By den zelfden: Grond beginselen der Algemeene Natuerkunde, een boekdeel in-18o van 194 bl. met figuren.
- By den zelfden: Handboek voor Boomkweekery, bevattende de studie der kweeking en snoeijing der vruchtboomen, met voorafgaende begrippen van ontleedkunde en levensleer der planten, voorzien van 250 figuren. 2 boekdeelen in-18o. Prys: fr. 1.25.
- By den zelfden: Korte Verhandeling over de drainering of droogmaking der landeryen, een boekdeel in-18o van 26 bl. met figuren.
- By den zelfden: Keus der Melkkoeijen, toepasselyk gemaek op de rassen van België, met platen. Een boekdeel in-18o van 50 bl.
- By Aug. Jans, Goddaert, 981: De Vaderlandsche Lier, een bundel gedichten door Hendrik Hermans. Prys: fr. 1.50
- Te Gent by Destanberg: Volksliederen en verdere werkjes van een jongen van den Waterdyk. 10 afleveringen; elke maend eene aflevering. Prys: 10 cent.
- Te Thienen, by Geerts zoon: Lentebloempjes, gedichten, door J. Brouwers zoon. Een boekdeel in-8o van ongeveer 250 bladz. Prys: fr. 1.00.

Aengekondigde Werken.

- Te Antwerpen, by Hendrik Peeters, Cité: Smeke-Smeê of Smidje Verholen, duivelary in 3 bedryven met een naspel, door D. Sleeckx. - Jaloerschheid, volksdrama in 2 bedryven door P.F. Van Kerckhoven. - De Hut in het Gebergte, blyspel in een bedryf (vrye navolging) door B. Van Eeckhoven. Prys der inschryving voor de dry stukken: fr. 1.75. Voor elk afzonderlyk 75 cent.
- By den zelfden en by P.E. Janssens, grooten Kauwenberg: Volkslust of Hekel en Luim, gedichten door Jan Van Ryswyck, met platen door L. Carolus. Een boekdeel in groot 8o, van over de 120 bladzyden. Prys: fr. 2.00
- By den zelfden: Aen wie de Schuld? drama in 2 bedryven door Ch.P. Du Mont.
- By den zelfden: Gedichten, een bundel poëzy door Ch.P. Du Mont.







{==249==} {>>pagina-aanduiding<<}

Bedelvertelling voor dienstmeiden en ryke menschen; door Eduard Michels.

Zy vlugtten - vlugtten langzaem heen


En vielen, stierven, een voor een.


Willem Rogghé.
't Was helder zonneschyn overal, maer de schyf was bleek en gaf geene warmte. - De lichtblauwe lucht scheen zoo dun, dat ze eenigzins doorschynend was; - dat was zoo schoon voor wie het van uit eene warme kamer kon zien.
De schildwacht had de kap over den hoed getrokken en liep haestig heen en weêr, - geen enkel mensch ging traegzaem langs de straet, allen liepen ze om te huis te zyn. - Het waeide niet; maer het was zoo koud, het vroos zoo bytend!
Wat deed de bedelaer op dat oogenblik? - Hy ook liep en liep nog rasser als de oude styve beenen maer meê wilden. - Hy liep nog rasser; doch niet naer huis: - hy had geen dak, en al had hy er een, dan was het er immers kouder dan op de straet? en hy had honger, lieve vrienden, en hy voelde zyne oogen weenen, zyne lidmaten beven en hy hoorde zyne ingewanden roepen: voort, voort, wy hebben honger, - voort, voort, wy branden van dorst!

{==250==} {>>pagina-aanduiding<<}
- Alzoo liep hy en de verschrikkelyke Chorus zong gedurig: voort, immer voort!.... - En verder, verder strompelde hy nog, tot dat hy viel, tot dat de doodzang om eten, om drinken in zyn binnenste allengskens ophield, - en stierf.
Toen een wagen dat uitgemergeld overschot daer uit de straet opnam, hieven de menschen het gordyn op, om door het venster zyn doodblauw aengezigt eens te zien, lieten het weêr vallen en zeiden dat het een droevig lot was arm zyn, zyn brood moeten bedelen; honger, dorst, kou lyden en sterven op de straet.
Aen twee dier groote huizen had de arme bedelaer daegs te voren om eten gevraegd, om drinken gebeden. - Hy had de koetspoort voor zich ongetroost, hevig zien toeslaen; maer in zyne wanhoop had hy door het sleutelgat met eene holle angstige stemme geroepen: - Wees toch barmhartig, gy ryke die daer binnen woont, help my, help my, - de honger verslindt my de ingewanden, ik zal op de straet doodvallen, - wees toch barmhartig!
Dit laetste woord werd zoo bitter geroepen, dat het hen onvrywillig over hunne versteendheid deed nadenken en de verwezentlyking der voorzegging des armen mans, had nu hun hart week gemaekt en hen doen weenen. - Niet gansch waren de heilige menschenpligten: spyst de hongerigen, laeft de dorstigen, kleedt de naekten, door hen vergeten; jammer was het, dat het een slagtoffer moest kosten om ze hun te herinneren.
- Laet ons de armen indachtig zyn, - klonk het sinds in de twee huishoudens, beter laet dan nooit. - En van iedere spys die er op tafel kwam, werd er den hongerigen sinds iets toebedeeld en van iedere flesch die er gedronken werd, schonk men den dorstigen in. - God zegene u! - sprak er dagelyks een arme helder en bly aen de opene poort, en de wanden der voorzalen dezer twee groote huizen, schenen te juichen by het hooren der zoo vriendelyke stemme van den ongelukkigen vriend van God.

- Dat is voor de bedelaers, - snauwde de dienstmeid in het

{==251==} {>>pagina-aanduiding<<}
eene huis en smeet het eten van den arme daer neêr, als was het den honden beschikt.
- Dal is voor myne vrienden, - zei de andere dienstmeid in het andere huis, en leidde voorzigtig de spys der armen op eene zuivere schotel, tot dat eene dier vrienden klonk.
- Dat is voor de luijaerds, - grommelde de eene in het eene huis en liet het overschot in den koperen ketel staen koud te worden.
Dat is voor myne ongelukkige broeders, - sprak de andere in het andere huis, en goot het overschot, als het nog warm was, in geleijerde kommen.
De eene was norsch by lyden en gebrek, de andere was vriendelyk en deelnemend in ellende. - De eene zei immer dat het goed genoeg was, mits het den bedelaren was bestemd; - de andere zei: hy ook immers is het kind eener moeder, en ik die nu geven mag, die nu voor hem zorgen kan omdat het my veroorloofd is; wat is myn arbeid klein by het loon van een enkel woord van dank.
De eene smeet het hem, als wierp zy het een dier toe en de andere lachte vriendelyk hem tegen en weende haest van vreugde, wanneer zy hem zoo eten zag.
De eene bragt het hem verstold, morsig en zoo yskoud, dat zyne tanden hem by het eten, van pyn deden weenen en de andere bragt het hem warm en goed,
De eene was barmhartig uit pligt van haer huis, de andere was het uit inspraek haers harten.

Haest was de winter voorby; maer in zyne woede had hy de velden ontroofd en het laetste voedsel dat er nog groeide door zynen adem besmet. - 't Was verrot, - en de kinderen jammerden midden die naekte beemden van honger rond hunne moeders.
- Kom, - spraken de moeders, - ginds waer die hooge torens staen, daer woonen menschen die veel te eten hebben, veel te veel. Kom, zy zyn zoo barmhartig; zy weten wel niet wat het is, moeder zyn en kinderen van honger hooren weenen; maer zy

{==252==} {>>pagina-aanduiding<<}
hebben in de boeken gelezen en op de straten gezien, hoe de ellende hunne medemenschen neêrslaet. Zy hebben beenige wezens ontmoet, zy hebben ontvleesde handen uit zien steken, zy hebben menschen uit gebrek zien stelen, zy hebben er zien bezwyken. - O de wereld is een open boek voor wie er maer in lezen wil. -
En twee moeders met elk twee kinderen aen de hand kwamen op die hooge torens af en dwaelden schreijend langs de straet.
- Moeder, ik heb honger, - klonk het hartscheurend van hunne lippen.
- Daer komt eene ryke heer, - spraken de moeders en de kinderen knielden, vouwden de handekens samen.....
Hy ging voorby! -
De armen gingen verder.
- Moeder ik heb dorst, - schreiden de kinderen en daer, voor het venster op fluweelen kussens, achter damasten gordynen, zaten ryk opgesmukte schoone jonkvrouwen, lachten, stoeiden onder een en - terwyl ze den gouddraed van hun borduerwerk door den vingeren lieten gaen, wierpen ze een onverschilligen blik op den naekten groep dier armen. - Wederom knielden de kleinen, bogen hun hoofdje smeekend, vouwden de handekens samen. - Maer niets te geven! schudde het hoofd dier schoone jonkvrouwen.

Ach, lieve vrienden, rekent het hun ten schuld niet, zy die ryk en niet mild met den armen zyn. - Zy hebben in het open boek der wereld niet gelezen dat het zoo goed doet, geven kunnen en het doen; - het open boek dat men de wereld noemt, waer men in ieder menschenhart, in elke familje, in elken levensloop, op ieder plekske grond eene bladzyde van vindt; - het openboek, waer sinds eenigen tyd, eene onzigtbare hand hy de brave Vlamingen: helpt of doodt elkander! heeft geschreven.
Niets te geven! - Ziet ge dan niet hoe ze bidden om een kruimel brood die van uwe tafel valt? - Niets te geven! - Hoort ge die kinderstemmekens dan niet beven van honger? - Niets te geven! - Weet ge dan niet wat ge den armen geeft, de Heer u dubbel

{==253==} {>>pagina-aanduiding<<}
weêr zal schenken, dat wat ge den armen weigert, Hy ook u weigeren zal?....

- Ach! - zuchtten de moeders diep, namen de kinderen by de handjes vast en strompelden stillekens voort.
- Moeder, moeder, schreiden ze verder, zie daer eens al dat brood daer binnen, - oh, oh, mogten wy daer eens in byten. - Hunne oogen glinsterden van lust en uit hun mondeken liep water; - knielt en bidt, kinderen, spraken de moeders en de kinderen, vouwden de knien en hielden de handekens samen; maer - niets te geven - klonk het dreigend uit den winkel.
- Ach, niets te geven, zuchtten de moeders, namen de handekens der kinderen vast en strompelden weder verder.

Kan er dan niets anders worden uitgedacht dat de zelfzucht der menschen kan verlammen, als dat woord: wees barmhartig voor uwe broeders! - dat zoo weinigen kennen, dat zoo weinigen willen verstaen? - Voor koningdom of gemeene best dwingt men de volken zich onderling te vermoorden; om eene staetkundige grens verbrandt men steden, verdelgt men volken; - men strydt voor de vryheid van een regt dat slechts in een enkel woord bestaet, dat in zichzelve niets is en - terwyl de worsteling tusschen die onderlinge driften voortduert, ziet de maetschappy den grondslag van haer bestaen vernietigd. - Men pleit voor het staetkundig regt der volken, zeg wat is dat regt, als regt van leven u kan worden geweigerd?....
Schoon klinkt het vry zyn, vry leven; doch gy, die menschenvrienden waent te zyn, die immer dat woord op de lippen hebt, spreekt ten minste van zyn stoffelyk leven, naest zyn zedelyk regt. - Zoekt de oorzaek van zyn verval op, - zegt aen de ryken dat ze medelyden moeten hebben, dat de arme paria zyn broeder is en de ellendigen zullen u dankbaer zyn.

{==254==} {>>pagina-aanduiding<<}

- Honger, honger, - klonk het uit der kinderen mond en aen de deur der twee ryke huizen rustten de moeders en hielden hunne kleinen aen hunnen boezem geprangd, als wilden ze de knagende pynen stillen die hunne ingewanden als verscheurden.
Doch daer binnen had men reeds leeren weenen by lyden en ellende en had de voorzael het God zegen u, van den arme weêrgeklonken.
Laet ons de armen indachtig zyn, had men er ook reeds gezegd, en in het open boek waer wy zoo even van spraken, had men op de straet, eenen armen man in hongerdood gelezen.
En tot de eene moeder snauwde de dienstmeid: - daer is eten voor uwe jongen - en stak haer het yskoude overschot in de hand.
En tot de andere moeder, sprak de andere: - Braef mensch, hier is goed en warm eten, eet wel dat het u zalig zy. - De kinderen bogen hun engelenhoofdeke voor beide giften, vouwden de handen en zeiden als uit eenen mond: - Oh, wy zullen zoo veel bidden voor u, brave vrouwen die gy zyt.
Zy aten zoo smakelyk, - de pynen stilden, - de moeders weenden van blydschap.
De eene meid sloeg de poort hard op de arme menschen toe. De andere hield ze open en bragt allen nog warm drinken by. - De blos der lieve kinderkens kwam weêr. Zy sliepen zoo zalig op den schoot hunner moeders, dat de voorbygangers bleven staen om de fyne aengezigten dier engeltjes aen te zien, en toen ze wakker werden, wilden zy bidden voor hunne weldoensters, hoe norsch de eene het hun ook had toegeworpen.
Het hart van den arme is immers verduldig en lydzaem? Maer de weldaed met tegenzin gedaen, staet zy daerom in het boek der menschheid als weldaed aengeteekend en de onvoorzigtige moord wordt zy daerom niet in zwarte letters opgeschreven?
Hoor hier en oordeel:
Het koude eten dat de eene meid aen de eene moeder tot spyze harer kinderen had geworpen, had zich in den kouden ketel aen het gif des metaels gemengd; nu zy het in hunnen hongerdrift

{==255==} {>>pagina-aanduiding<<}
zoo haestig hadden verslonden, gevoelden zy de stuiptrekkingen des doods hun in de ingewanden woelen. - Hun aengezigt werd bleek: zy schreiden, de moeder kuste ze, hield ze aen haren boezem gekneld en - zag ze sterven. - Zy leed geweldig meer pyn dan hare twee kinderen, zy stortte veel meer tranen dan zy doch had na een uer lyden, niets anders dan twee levenlooze schepselkens op den schoot.
Bitter schreijend verliet zy den drempel der ryke wooning en - de vloek van den arme moet van God gehoord worden; want de norsche vrouw die die kinderen had doen sterven, omdat hare meesteresse haer gebood den hongerige te spyzen, werd weinige dagen daerna met eene lamheid geslagen, die haer op straet bragt en van gebrek deed sterven.

Wie gy ook zyt, indien ge den arme geven moogt, draeg toch zorg voor hem.

Gent, in den winter van 1849-50.







{==256==} {>>pagina-aanduiding<<}

Broeder en zuster, tooneelspel in een bedryf van Goethe; uit het hoogduitsch vertaeld door P. Genard.

Persoonen:


WILLEM, koopman.

MARIANNE, zyne zuster.

BRIEFDRAGER.

FABRICE.



Eerste Tooneel.


Willem en de briefdrager.



Willem, 
aen eenen lessenaer met handelsboeken en papieren. - 
Deze week weder twee nieuwe kalanten! Als men zich roert, vindt men toch immer wat; is het maer weinig, het wordt aen 't einde toch eene som, en die klein spel speelt, heeft immer vreugde, ook aen kleine winst, en het kleine verlies is te verdragen. Wat nieuws?




Briefdrager. 
- Eenen bevrachten brief, twintig dukaten, half franko.




Willem. 
- Goed, zeer goed! Schryf hem by myne overige.
(Briefdrager af.) 





{==257==} {>>pagina-aanduiding<<}

Tweede Tooneel.


Willem, alleen.

Den brief beschouwende. - Ik kon my van daeg niet voorstellen dat ik ze zou gekregen hebben. Nu kan ik Fabrice seffens betalen en misbruik zyne goedheid niet langer. Gisteren zegde hy my: morgen kom ik ten uwent! Ik was niet op myn gemak. Ik wist wel dat hy my niet zou manen, en zoo maent my zyne tegenwoordigheid juist dobbel. (Terwyl hy het koffertje opent en telt). In vorige tyden, toen ik een weinig bonter leefde, kon ik de stille schuldeischers ten minste lyden. Tegen eenen die my overloopt, bestormt, tegen hem geldt onbeschaemdheid; de andere die zwygt, gaet juist aen 't hert, en vordert op 't dringenste, daer hy my zyn eigen belang overlaet. (Hy legt het geld te samen op de tafel). Goede God! hoe dank ik u dat ik uit de schuld en weder gered ben! (Hy neemt een boek op). Uwen zegen in 't kleine! aen my, die uwe gaven in 't groote verkwistte! - En zoo - kan ik het uitdrukken? - Doch gy doet niets voor my als ik niets voor my doe. Zoo dat lieve schepsel niet bestond, zou ik dan hier zitten en sommen opnemen? - O Marianne! indien gy wist, dat hy, dien gy voor uwen broeder houdt, met gansch ander herte, gansch andere hoop voor u arbeidt! - Misschien! - Ach! - Het is toch bitter. - Zy bemint my - ja, als broeder. - Neen, dit is weêr ongeloof, en zulks heeft nooit iets goeds voortgebragt! - Marianne! ik zal gelukkig zyn, gy zult het zyn, Marianne!


Derde Tooneel.


Willem en Marianne.



Marianne. 
- Wat wilt ge broeder? Ge riept my.




Willem. 
- Ik niet, Marianne.




Marianne. 
- Dryft u de moedwil, dat ge me uit de keuken roept, alleenlyk om my te plagen.




Willem. 
- Ge zaegt geesten.



{==258==} {>>pagina-aanduiding<<}



Marianne. 
- Anders wel! Maer uwe stemme ken ik te goed, Willem!




Willem. 
- Nu, wat doet gy daer buiten!




Marianne. 
- Ik heb maer twee duiven geplukt, wyl Fabrice dezen avond toch wel meê eten zal.




Willem. 
- Welligt.




Marianne. 
- Ze zyn weldra gereed, ge moogt het slechts daerna zeggen. Hy moet me ook zyn nieuw liedeken leeren.




Willem. 
- Ge leert wel geerne iets van hem?




Marianne. 
- Liedekens kan hy toch zoo schoon. En als ge aen tafel zit en het hoofd u zwaer hangt, dan vang ik daedlyk aen. Want ik weet toch dat ge lacht, als ik een liedje begin dat u lief is.




Willem. 
- Hebt ge dat reeds aen my bemerkt?




Marianne. 
- Ja, wie zou er aen u manskerels niets bemerken! - Als ge niets anders hebt, zoo ga ik terug; want ik heb nog van alles te doen. Vaerwel. - Nu geef me nog een' kus.




Willem. 
- Als de duiven goed gebraden zyn, zult ge er eenen na 't eten hebben.




Marianne. 
- Het is toch verwenscht, hoe de broeders onbeschoft zyn! Indien Fabrice of een ander goede jongen een kus dorst nemen, ze sprongen wel een muer hoog, en mynheer daer versmaedt er eenen, dien ik geven wil. - Nu verbrand ik de duiven.
(Af). 




Vierde Tooneel.


Willlem alleen.

Engel! lieve engel! Ik moet my matigen, opdat ik haer niet om den hals valle en haer alles bekenne! - Ziet gy dan op ons neder, heilige vrouw, gy, die my dezen schat optebrengen gaeft? - Ja, gy weet van ons daer boven! Gy weet van ons! - Charlotte, gy kondet myne liefde tot u niet heerlyker, niet heiliger beloonen, dan dat gy my scheidend uwe dochter aenvertrouwdet! Gy gaeft my alles wat ik ontbeerde, gy bondt my aen 't leven! - Ik beminde haer als uw kind, - en nu! - Nog schynt het my

{==259==} {>>pagina-aanduiding<<}
eene geestverblinding. Ik geloof u weder te zien, ik geloof dat my het lot u verjongd wedergegeven heeft, dat ik nu vereenigd met u blyven en woonen kan, zoo als ik 't in gindschen eersten droom des levens niet kon, niet mogt! - Gelukkig! gelukkig! Al uwen zegen, vader in den hemel!


Vyfde Tooneel.


Willem en Fabrice.



Fabrice. 
- Goeden avond.




Willem. 
- Goede Fabrice, ik ben gansch gelukkig: alle goed is my dezen avond overkomen. Nu niets van handelszaken! Daer liggen uwe dry honderd thalers! Gauw in den zak! Myne erkentenis geeft ge my by gelegenheid weder. En laet ons eens praten!




Fabrice. 
- Indien ge ze nog noodig hebt.




Willem. 
- Indien ik ze nog noodig heb, goed! Ik ben u immer dankbaer, maer neem ze thans met u. - Hoor, Charlottes gedachtenis is dezen avond weder oneindlyk nieuw en levendig voor my gekomen.




Fabrice. 
- Dat gebeurt nog al meer.




Willem. 
- Gy haddet ze moeten kennen! Ik zeg u, het was het heerlykste schepsel.




Fabrice. 
- Zy was weduwe, toen gy haer leerdet kennen?




Willem. 
- Zoo rein en grootsch! Daer las ik gisteren nog eenen harer brieven. Gy zyt de eenigste mensch die ooit iets daervan gezien hebt.
(Hy gaet naer het koffertje). 




Fabrice. 
- Indien hy my nu slechts vry schelde! Ik heb die geschiedenis reeds zoo dikwils gehoord! Ik hoor hem anders geerne aen, want het komt hem immer van het hert; slechts van daeg heb ik heel andere zaken in den kop, en even nu zou ik hem willen welgezind houden.




Willem. 
- Het was in de eerste dagen onzer kennis. ‘De wereld wordt my weder zoet,’ schryft ze, ‘ik had my van haer losgerukt, zy wordt weder zoet door u. Myn hert doet my verwytingen; ik voel dat ik voor u en voor my kwalen toebereid.

{==260==} {>>pagina-aanduiding<<}
Voor een halfjaer was ik gereed te sterven, en nu ben ik het niet meer.’




Fabrice. 
- Eene schoone ziele.




Willem. 
- De aerde was haer niet weerd, Fabrice, ik heb u reeds zoo dikwils gezegd, hoe ik door haer een gansch andere mensch geworden ben. Ik kan u myne smerten niet beschryven toen ik myn leven overwoog, en myn vaderlyk vermogen door my verteerd zag. Ik dorst haer myne hand niet opdragen, ik kon haren toestand niet verdragelyker maken. Ik voelde voor 't eerste mael eenen drift om my eenen noodigen, geschikten staet te verwerven; om my uit de luijaerdy te rukken, waerin ik den eenen dag na den anderen kommervol voortgeleefd had. Ik arbeidde - maer wat gaf dit? - Ik hield aen, 'k bragt zoo een moeijelyk jaer door; eindelyk kwam er my een schyn van hoop; myn weinige vermeerderde zigtbaer - en zy stierf. - Ik kon niet blyven. Gy kunt niet verstaen wat ik leed. Ik kon de plaets niet meer zien waer ik met haer geleefd had, en den bodem niet verlaten waer zy rustte. Zy schreef my korts voor hare dood -
(Hy neemt een brief uit het koffertje). 




Fabrice. 
- Het is een heerlyke brief, gy hebt hem my nog kortelings voorgelezen. - Hoor Willem.




Willem. 
- Ik kan hem van buiten en lees hem immer. - Als ik haer geschrift zie, dit blad waerop hare hand gerust heeft, meen ik weder dat zy daer is. - Zy is ook nog daer! - (Men hoort een kind schreijen). Dat toch Marianne niet stil kan zyn! daer heeft ze weêr den jongen van onzen gebuer; daer brengt ze den geheelen dag meê om en stoort my ten onregte tyde. (Aen de deur). Marianne, wees stil met den jongen of zend hem naer huis als hy niet wys is. Wy hebben hier te spreken.
(Hy blyft denkend staen). 




Fabrice. 
- Ge zoudt die herinneringen zoo dikwils niet mogen terugroepen.




Willem. 
- Deze linien zyn 't! deze laetste! de afscheidzucht eens scheidenden engels. (Hy vouwt den brief weder te samen). Gy hebt gelyk, het is niet goed. Hoe weinig zyn my weerd de zaligellendige oogenblikken onzes levens weder te voelen!



{==261==} {>>pagina-aanduiding<<}



Fabrice. 
- Uw lot gaet my immer ter herte. Zy liet eene dochter na, zoo als ge my verteldet, die jammerlyk hare moeder snel volgde. Ware zy slechts blyven leven, dan haddet gy ten minsten van haer iets overig gehad, iets waerop gy al uwe zorgen en al uw leed zoudt overgedragen hebben.




Willem. 
zich driftig tot hem keerende. 
- Hare dochter! het was het liefste engeltje. Zy gaf my het over. - Het is te veel, wat het lot voor my gedaen heeft! - Fabrice, indien ik u alles zeggen kon. -




Fabrice. 
- Indien het u toch op het hert ligt.




Willem. 
- Waerom zou ik het niet. -




Zesde Tooneel.


De vorigen en Marianne.



Marianne, 
met een jongsken. 
- Hy wil nog goeden nacht zeggen, broeder! Ge moet hem geen zuer gezigt zetten, en aen my ook niet. Ge zegt altyd, dat gy geerne trouwen zoudt, en veel kinderen zoudt willen hebben. Die heeft men niet immer zoo aen den band, dat ze maer schreijen, als het niet stoort.




Willem. 
- Als het myne kinderen zyn.




Marianne. 
- Dat mag ook wel een verschil maken.




Fabrice. 
- Denkt ge dat, Marianne.




Marianne. 
- Dat moet te gelukkig zyn. (Zy streelt het knaepje en kust het.) Ik zie Kristjen zoo geerne! Indien hy eens de myne ware! - Hy kan de letteren al spellen; hy leert het by my.




Willem. 
- En daerom denkt ge dat de uwe reeds zou kunnen lezen?




Marianne. 
- Ja zeker! want dan dede ik den ganschen dag niets, als hem uit en aenkleeden, en leeren, en eten geven, en wasschen, en van al andere dingen.




Fabrice. 
- En de man?




Marianne. 
- Die zou meê spelen: die zou hem ja wel zoo geerne zien als ik. Kristjen moet naer huis en maekt zynen dienaer. (Zy voert hem tot Willem.) Hier, geef eene schoone hand, een regt malschen pol!



{==262==} {>>pagina-aanduiding<<}



Fabrice, 
ter zyde. 
- Zy is toch te lief, ik moet my verklaren.




Marianne, 
het kind tot Fabrice voerende. 
- Hier aen dezen heer ook.




Willem, 
ter zyde. 
- Zy zal de uwe zyn! Gy zult - het is te veel, ik verdien het niet. (Luid). Marianne, breng het kind weg! onderhoud mynheer Fabrice tot het na-eten; ik zal maer een paer straten op en af loopen; ik heb den geheelen dag gezeten.


(Marianne af.)


Willem. 
- Slechts eene ademing onder den vryen hemel - Myn hert is zoo vol. - Ik ben seffens weder hier!


(Af.)


Fabrice. 
- Maek een einde aen de zaek, Fabrice: als ge nog langer en langer wacht, zal ze toch niet ryper zyn. Gy hebt besloten. Het is goed, het is treffelyk! Gy helpt haren broeder voort, en zy - zy bemint my niet, zoo als ik haer bemin. Maer zy kan toch niet vurig beminnen. - Zy vermoedt niets in my als eene vriendschaplyke gezindheid! - Het zal met ons wel gaen, Marianne! - Hoe gewenscht en gestemd is de gelegenheid! Ik moet my aen haer verklaren. - En als haer hert my niet versmaedt - van 't herte des broeders ben ik zeker.




Zevende Tooneel.


Marianne en Fabrice.



Fabrice. 
- Hebt ge den kleinen weggebragt.




Marianne. 
- Ik had hem geerne nog wat by my gehouden; maer ik weet dat myn broeder het niet geerne heeft, en daerom laet ik het. Menigmael smeekt de kleine deugniet zelf de permissie af, om myn slaepkameraed te zyn.




Fabrice. 
- Is hy u dan niet lastig?




Marianne. 
- Ach, in 't geheel niet. Hy is zoo wild den geheelen dag en als ik by hem in het bed kom, is hy zoo goed als een lammeken! de fladderaer! en kust my zoo veel hy kan; menigmael kan ik hem in 't geheel niet doen slapen.




Fabrice, 
half ter zyde. 
- De goede ziel!




Marianne. 
- Hy ziet my ook liever als zyne moeder.



{==263==} {>>pagina-aanduiding<<}



Fabrice. 
- Gy zyt voor hem ook eene moeder.


(Marianne, staet in gedachten.)


Fabrice, 
ziet haer een oogenblik aen. 
- Maekt u de naem moeder treurig?




Marianne. 
- Niet treurig, maer ik denk zoo al.




Fabrice. 
- Wat, zoete Marianne?




Marianne. 
- Ik denk - ik denk ook niets. Ach, ik ben dikwils zoo zonderling.




Fabrice. 
- Zoudt ge nooit gewenscht hebben?




Marianne. 
- Wat doet ge my voor vragen?




Fabrice. 
- Fabrice mag het toch wel?




Marianne. 
- Gewenscht nooit, Fabrice. En als my zoo ook al een gedacht door het hoofd ging, was het toch seffens weg. Myn broeder te verlaten, zou my onverdraeglyk - onmogelyk zyn, - hoe lokkend ook al ander uitzigt zyn mogt.




Fabrice. 
- Dit is toch wonderbaer! Indien ge nu in eene stad by elkander woondet, zou zulks hem verlaten heeten?




Marianne. 
- O nooit! Wie zou zyn huishouden doen? Wie voor hem zorgen? - Met eene meid? - Of wel trouwen? - Neen, dit gaet niet!




Fabrice. 
- Kon hy nu niet by u blyven? Kon uw man niet zyn vriend zyn? Kondet gy niet gedryen een zoo gelukkig, zelfs een gelukkiger huishouden uitmaken? Kon uw broeder daerdoor in zyne zware bezigheden niet verligt worden? Wat voor een leven zou dat zyn!




Marianne. 
- Het is te gelooven. Als ik het overdenk is 't wel waer. En daerna is 't my wederom zoo, alsof het niet doenbaer is.




Fabrice. 
- Ik versta u niet.




Marianne. 
- Het is nu zoo - als ik ontwaek, hoor ik, of myn broeder reeds op is; roert er zich niets, op een, twee, dry, ben ik uit myn bed in de keuken, ik maek het vuer aen, opdat het water over en over koke als de meid opstaet, en hy zynen koffy hebbe, zoo haest hy de oogen open doet.




Fabrice. 
- Huismoederken!




Marianne. 
- En dan zet ik my aen 't werk en brei koussen voor

{==264==} {>>pagina-aanduiding<<}
myn broeder, en heb dan een werk, en meet ze hem wel tienmael aen, of de naed wel regt zit, of de voet niet te kort is, dat hy dikwils ongeduldig wordt. Het is ook niet om dit te meten, maer omdat ik dan iets voor hem te doen heb, omdat hy my dan eens moet aenzien, als hy een paer uren geschreven heeft, en hy niet hypochonder worde. En het doet hem toch goed als hy my aenziet; ik zie het dikwils op zy' af, alhoewel hy het niet wil laten merken. Ik lach dikwils heimlyk, dat hy doet alsof hy ernstig of kwaed ware. Hy doet wel; ik zou hem anders den heelen dag plagen.




Fabrice. 
- Hy is gelukkig.




Marianne. 
- Neen, ik ben 't. Indien ik hem niet hadde, ik zou niet weten, wat ik in de wereld zou aenvangen. Ik doe toch alles voor my, en het is my, alsof ik alles voor hem dede, terwyl ik ook by hetgene dat ik voor my doe, immer aen hem denk.




Fabrice. 
- En indien gy dit alles voor een gade dedet, hoe gelukkig zou hy niet zyn! Hoe gelukkig zou hy niet zyn, en welk een huiselyk leven zou dit worden!




Marianne. 
- Menigmael stel ik het my zoo voor, en als ik daer zit te breijen of te naeijen, kan ik my zoo eene lange historie vertellen, hoe alles zou kunnen en mogen gaen. Maer kom ik daerna op het ware terug, zoo kan het niet gebeuren.




Fabrice. 
- Waerom?




Marianne. 
- Waer zou ik een gade vinden, die te vrede zou zyn als ik zegde: ‘ik wil u beminnen’ en dan daer seffens by moest voegen ‘meer als mynen broeder kan ik toch niet beminnen, voor hem moet ik alles kunnen doen, zoo als te voren.’ - Ach, ge ziet dat het niet zyn kan!




Fabrice. 
- Ge zoudt daerna een deel voor den man doen, ge zoudt de liefde op hem overdragen.




Marianne. 
- Daer zit de knoop! Ja, indien liefde zich liet over en over dragen als geld, of als eene slechte meid alle weken van dienst veranderde. By eenen man zou alles nog moeten worden, wat hier reeds is, wat nooit zoo nog worden kan.




Fabrice. 
- Er is zoo veel mogelyk.



{==265==} {>>pagina-aanduiding<<}



Marianne. 
- Ik weet niet, als hy daer aen de tafel zit en zyn hoofd op zyne hand leunt, als hy ten gronde ziet, en stil in zorgen verzonken is - dan kan ik daer halve uren lang zitten en hem aenzien. Hy is niet fraei, zeg ik dikwils in my zelve, en het doet my toch goed, als ik hem aenzie. Inderdaed, ik voel nu ook wel, dat het voor my meê is, dat hy zorgt; ja, dat zegt my de eerste blik, als hy weder opziet, en dat doet zoo veel.




Fabrice. 
- Alles, Marianne. En een gade die voor u zou zorgen!




Marianne. 
- Daer is 't nog eens, daer zyn uwe luimen. Willem heeft ook luimen. Van hem drukken ze my niet, van ieder ander zouden ze my onverdraeglyk zyn. Hy heeft zachte luimen, ik voel het toch menigmael. Als hy in onaengename oogenblikken een goed, deelnemend, liefdevol gevoel wegstoot - het treft my! Wel is waer, maer een oogenblik; en als ik op hem knor, zoo is 't meer dat hy myne liefde niet erkent, als dat ik hem minder liefheb.




Fabrice. 
- Maer als er zich nu iemand bevond, die over dit alles heenstappen wilde en u zyne hand aenbood?




Marianne. 
- Zulk een mensch zal nooit gevonden worden! En dan zou de vraeg zyn of ik het met hem wel wagen zou.




Fabrice. 
- Waerom niet?




Marianne. 
- Hy zal niet gevonden worden!




Fabrice. 
- Marianne, gy hebt hem!




Marianne. 
- Fabrice.




Fabrice. 
- Gy ziet hem voor u. Moet ik vele woorden gebruiken? Moet ik u verklaren wat myn hert zoo lang bewaerd heeft. Ik bemin u, gy weet het reeds lang; ik bied u myne hand aen, dit vermoeddet gy niet. Nooit heb ik een meisje gezien dat zoo weinig dacht dat zy deelneming verwekken moest in hem die haer ziet, als u - Marianne, het is geen vurige, geen onbedachte minnaer, die tot u spreekt; ik heb u verkoren, myn huis is ingerigt; wilt ge de myne zyn? - Ik heb in de liefde meer dan een lot gehad, ik had meermaels besloten myn leven als jongman te eindigen. Gy hebt my nu. - Wedersta niet! Gy kent my; ik ben het eens met uwen broeder, - gy kunt geen reiner huwelyk bedenken. - Open uw hert! - Een woord, Marianne!



{==266==} {>>pagina-aanduiding<<}



Marianne. 
- Lieve Fabrice, laet my tyd, ik ben u genegen.




Fabrice. 
- Zeg dat ge my bemint! Ik laet aen uwen broeder zyne plaets; ik wil de broeder uws broeders zyn, wy zullen vereenigd voor hem zorgen. Myn vermogen by het zyne gebragt, zal hem menig kommervol uer ontrukken; hy zal moed krygen, hy zal - Marianne, ik zou u niet geerne overreden.




Marianne. 
- Fabrice, het was my niet ingevallen. - In welke verlegenheid zet ge my!




Fabrice. 
- Slechts een woord, mag ik hopen?




Marianne. 
- Spreek met mynen broeder!




Fabrice, 
knielt. 
- Engel! Allerliefste!




Marianne, 
eenen oogenblik stil. 
- God! wat heb ik gezegd!
(Af). 




Fabrice. 
- Zy is de uwe! - Ik kan aen het lief deugnietje dit spelen met haren broeder wel toelaten; dit zal allengskens overgaen als wy elkander nader zullen kennen, en hy zal niets daerby verlieren. Het doet my waerlyk goed weder te beminnen, en bygeval weder zoo bemind te worden! Het is toch eene zaek waervan men nooit smaek verliert. Zonder dit hadde ik geerne sedert lang het benepen huishouden des goeden mans een weinig ruimer gemaekt, als zwager zal het wel gaen. Hy zou anders nog gansch hypochonder worden met zyne eeuwige herinneringen, bedenkingen, spaerzaemheden en geheimnissen. Alles wordt thans schoon! Hy zal de vrye lucht ademen; het meisje zal eenen man hebben - iets dat niet weinig is; en gy krygt nog met eer eene vrouw - dat veel is!




Negende Tooneel.


Willem en Fabrice.



Fabrice. 
- Is uwe wandeling ten einde?




Willem. 
- Ik ging over de Markt, door de Priesterstraet en kwam langs de Beurs terug. Het maekt my eenen zonderlingen indruk, 's nachts door de stad te gaen. Hoe alles van den arbeid deels ter rust is, deels hier naer toe eilt, en men slechts het bittere des kleinen handels in beweging ziet! Ik had myne vreugde aen

{==267==} {>>pagina-aanduiding<<}
eene oude kaesverkoopster, die met den bril op den neus, by een smoorend lichtje, het eene stuk na het ander afsneed, tot dat de koopster haer gewigt had.




Fabrice. 
- Ieder beschouwt alles naer zyne wyze. Ik geloof dat er vele menschen door de straet zyn gegaen die niet naer de kaesvrouw noch naer haren bril gezien hebben.




Willem. 
- Wat men doet, heeft men lief, en de handel in het kleine is my eerweerdig sedert ik weet hoe zuer een thaler wordt, als men hem by grootjens verdienen moet. (Hy staet eenen oogenblik in gedachten). Het is my zoo zonderling op den weg geworden. Er zyn my zoovele zaken op eenmael en door elkander ingevallen, - en wat my in 't diepste myner ziele bezig houdt. -
(Hy wordt nadenkend). 




Fabrice, 
ter zyde. 
- Het is verwenscht; zoohaest hy tegenwoordig is durf ik niet bekennen dat ik Marianne bemin. - Ik moet hem toch vertellen wat er voorgevallen is. - (Luid). Willem! zeg my! gy wildet hier verhuizen, gy hebt hier weinig plaets en woont duer. Weet gy een ander kwaertier?




Willem, 
verstrooid. 
- Neen.




Fabrice. 
- Ik dacht dat wy ons beiden zouden kunnen verligten. Ik heb daer myn oudershuis en bewoon slechts de eerste stagie; het ondere gedeelte zoudt gy kunnen innemen; gy zult toch zoohaest niet trouwen. - Gy hebt de opene plaets en een klein magazyn voor uwen handel, gy zult my eene geringe huersom geven, zoo zyn wy beiden geholpen.




Willem. 
- Gy zyt wel goed. Ik heb het inderdaed reeds menigmael gedacht toen ik by u kwam, en zoo veel plaets zag leeg staen; en ik moet toch zoo bitter werken. - Maer er zyn wederom andere zaken. - Men moet het slechts laten als het is, het kan toch niet zyn.




Fabrice. 
- Waerom niet?




Willem. 
- Indien ik nu eens trouwde?




Fabrice. 
- Daeraen ware te helpen. Ongehuwd hadt gy met uwe zuster plaets, en met eene vrouw zou het even zoo wel gaen.



{==268==} {>>pagina-aanduiding<<}



Willem, 
lachend. 
- En myne zuster?




Fabrice. 
- Die nam ik in alle geval by my.


(Willem staet stil.)


Fabrice. 
- En ook zonder dat. Laet ons eens ernstig spreken. - Ik bemin Marianne; geef ze my tot vrouw!




Willem. 
- Wat?




Fabrice. 
- Waerom niet? Geef uw woord! Hoor, broeder! ik bemin Marianne! Ik heb het lang overlegd: zy alleen, gy alleen, gy kunt my zoo gelukkig op aerde maken als ik maer zyn kan. Geef ze my! Geef ze my!




Willem, 
verward. 
- Gy weet niet wat gy wilt.




Fabrice. 
- Ach, ik weet het al te wel! Moet ik u alles bekennen wat my ontbreekt, en wat ik hebben zal, wanneer zy myne vrouw en gy myn broeder wordt?




Willem, 
uit zyne gedachten opspringende, haestig. 
- Nimmer! nimmer!




Fabrice. 
- Wat hebt ge? het doet my wee - die afkeer! - Indien gy eenen zwager moet hebben, zoo als het vroeg of laet toch geschieden zal, waerom my dan niet? dien gy goed kent, dien gy bemint! ten minste dacht ik.....




Willem. 
- Laet my! - Ik ben van myne zinnen.




Fabrice. 
- Ik moet alles zeggen. Van u alleen hangt myn lot af. Haer hert is my genegen, gy moet het reeds bemerkt hebben. Zy bemint u meer dan my! ik ben te vrede. Zy zal den man meer dan den broeder beminnen; ik zal in uwe regten treden, gy in de myne en wy zullen allen vergenoegd zyn. Ik heb nog geen huwelyk gezien dat zich zoo wonderschoon te samensloot.


(Willem stom.)


Fabrice. 
- En wat alles vast maekt. - Beste, geef my slechts uw woord, uwe inwilliging! Zeg dat het u verheugt, dat het u gelukkig maekt - ik heb haer woord.




Willem. 
- Haer woord?




Fabrice. 
- Zy wierp het toe, met eenen scheidenden blik die meer zegde dan alle blyvend teeken had kunnen toonen. Hare verlegenheid en hare liefde, haer willen en sidderen, het was zoo schoon!



{==269==} {>>pagina-aanduiding<<}



Willem. 
- Neen! neen!




Fabrice. 
- Ik versta u niet. Ik voel dat gy geenen tegenzin in my hebt en gy zyt my zoo tegen? Wees het niet! - Wees haer geluk, wees myn geluk niet hinderlyk! - En ik denk immer dat gy met ons zult gelukkig zyn! Ontzeg uw woord aen myne wenschen niet! uw vriendelyk woord!


(Willem stom in strydende kwalen.)


Fabrice. 
- Ik begryp u niet.




Willem. 
- Gy? - Gy wilt ze hebben?




Fabrice. 
- Wat is dit?




Willem. 
- En zy u?




Fabrice. 
- Zy antwoordde, zoo als 't een meisje betaemt.




Willem. 
- Ga! ga! - Marianne! - ik dacht het! - Ik voelde 't!




Fabrice. 
- Zeg my toch.....




Willem. 
- Wat zeggen! - Dit was hetgeen my dezen avond, als eene onweêrswolk op 't herte lag. Het jaegt, het slaet. - Neem ze! - Neem ze! - myn eenige - myn alles.


(Fabrice ziet hem stom aen.)


Willem. 
- Neem ze! - en wete wat gy my neemt. - (Stilte. Hy spant al zyne kracht in). Van Charlotte sprak ik u, van den engel die mynen handen ontweek en my haer evenbeeld, eene dochter, achterliet - en deze dochter - ik heb u belogen - zy is niet dood: deze dochter is Marianne! - Marianne is niet myne zuster.




Fabrice. 
- Hiertoe was ik niet voorbereid.




Willem. 
- En van u hadde ik dit moeten vreezen? - Waerom volgde ik myn hert niet in, en sloot ik niet myn huis voor u, als voor eenieder, in de eerste dagen toen ik hier kwam. U alleen verleende ik eene intrede in dit heiligdom, en gy wist my door goedheid, vriendschap, onderstand, schynbare koude jegens de vrouwen, in slaep te wiegen. Daer ik naer den schyn uw broeder was, zoo hield ik uw gevoel voor haer, voor het ware broederlyke; en als, ja zelfs menigmael, een argwaen in my oprees, wierp ik hem weg als onedel en schreef hare goedheid voor u op rekening van 't engelenhert, dat eveneens de gansche wereld met eenen liefdevollen blik beschouwt. - En gy! - en zy!



{==270==} {>>pagina-aanduiding<<}



Fabrice. 
- Ik wil niets wyder hooren, en heb ook niets meer te zeggen. Aldus vaerwel.
(Af). 




Tiende Tooneel.


Willem, alleen.

Ga slechts! - Ge draegt myne zaligheid gansch met u weg. Alle uitzigt dus afgesneden, afgebroken! - de naeste - op eenmael - ten afgrond! en nedergestort zyn de gouden tooverbruggen, die my in de wellust des hemels moesten voeren. - Weg! en door hem, den verrader! die zoo de openhartigheid, het vertrouwen misbruikt heeft! - O Willem! Willem! is het reeds zoo ver gekomen dat gy jegens eenen goeden mensch onregtig moet zyn? - Wat heeft hy misdaen? - Gy drukt zwaer op my en zyt regtveerdig, vergeldend lot! - Waerom staet gy daer? En gy? Juist in dezen oogenblik! - Vergeef my! Heb ik daervoor niet geleden? Vergeef, het is zoo lang! - ik heb oneindelyk geleden. Ik scheen u te beminnen; ik geloofde u te beminnen; met ligtzinnige bevalligheden sloot ik uw hert op, en maekte u ellendig. - Vergeef en laet my. - Moet ik zoo gestraft worden? - Moet ik Marianne verlieren! De laetste strael myner hoop, het uitzigt myner zorgen? - Het kan niet! het kan niet zyn!
(Hy blyft stil).


Elfde Tooneel.


Willem en Marianne.



Marianne, 
nadert verlegen. 
- Broeder!




Willem. 
- Ah!




Marianne. 
- Beste broeder, ge moet my vergeven, ik bid u om al wat er is. Ge zyt boos, ik dacht het wel. Ik heb eene dwaesheid begaen - ik ben zoo wonderlyk.




Willem, 
zich bedwingend. - Wat hebt ge, meisje?




Marianne. 
- Ik wilde dat ik het u vertellen kon. - Het is my zoo verward in 't hoofd - Fabrice wil my tot vrouw, en ik...




Willem. 
half bitter. 
- Zeg het regt uit, gy hebt ja gezegd?



{==271==} {>>pagina-aanduiding<<}



Marianne. 
Om myn zieltje niet! Nooit wil ik met hem trouwen; ik kan met hem niet trouwen.




Willem. 
- Hoe verschillend klinkt dit!




Marianne. 
- Wonderlyk genoeg. Ge zyt wel slecht gezind, broeder; ik zou geerne weg gaen en een half uer wachten, indien het my seffens niet van 't herte moest: eens voor al: ik kan met Fabrice niet trouwen.




Willem, 
staet op en neemt ze by de hand. 
- Hoe Marianne?




Marianne. 
- Hy was daer en sprak zoo veel, en stelde my alles zoo voor, dat ik my inbeelde dat het mogelyk was. Hy drong zoo aen en in onbezonnenheid zegde ik dat hy met u zou spreken. - Hy nam het als myn jawoord aen, en in het oogenblik voelde ik dat het niet zyn kon.




Willem. 
- Hy heeft met my gesproken.




Marianne. 
- Ik bid u uit al myne magt, met al de liefde die ik voor u heb, by al de liefde waermeê ge my bemint, maek het weder goed, doe het hem verstaen!




Willem, 
ter zyde. 
- Eeuwige God!




Marianne. 
- Wees niet boos! Hy mag ook niet boos zyn. Wy zullen weder leven als te voren, en zoo immer voort. - Want met u slechts kan ik leven, met u alleen mag ik leven. Ik voelde het reeds zoo lang in myne ziele en dit oogenblik komt my het geheim ontrukken, ja, met geweld ontrukken. - Ik bemin slechts u!




Willem. 
- Marianne!




Marianne. 
- Beste broeder, ik kan het u niet zeggen wat er tydens het verloopen kwaertier in myn herte is omgegaen. - Het was my als over eenigen tyd, toen het op de Markt brandde en rook en damp eerst over alles trok, tot dat op eenmael het vuer het dak opnam en het gansche huis in vlammen stond. - Verlaet my niet! stoot my niet van u, broeder!




Willem. 
- Het kan toch immer zoo niet blyven.




Marianne. 
- Dit is juist wat my angstig maekt! - Ik wil u geerne beloven niet te trouwen, ik wil immer voor u zorgen, immer, immer zoo voort. - Daer boven woont een oud paer, broêr en zuster te samen; aen hen denk ik menigmael uit scherts: wees nog zoo oud en gerimpeld, als ge slechts te samen zyt.



{==272==} {>>pagina-aanduiding<<}



Willem, 
zyn hert houdende, half ter zyde. 
- Indien gy het uithoudt, zult gy nooit meer benepen zyn.




Marianne. 
- Voor u is 't nu wel zoo niet; gy zult met den tyd toch wel eene vrouw nemen, het zou my immer leed doen, hoe geerne ik ze ook zien mogt. - Er is niemand die u zoo lief heeft als ik; er kan niemand u zoo lief hebben.


(Willem poogt te spreken).


Marianne. 
- Ge zyt immer zoo ingehouden en ik heb 't immer in den mond, u gansch te zeggen wat er in my omgaet, en waeg het niet. God dank, dat de toeval my de tong losmaekt!




Willem. 
- Niets wyder, Marianne!




Marianne. 
- Gy zult my niet hinderen, laet my alles zeggen! Dan wil ik in de keuken gaen, en dagen lang aen mynen arbeid zitten, 'k zal slechts u menigmael aenzien, als wilde ik zeggen: gy weet het!


(Willem, stom in 't midden zyner vreugde.)


Marianne. 
- Gy hadt het reeds lang kunnen weten; gy weet het ook, sedert de dood onzer moeder, hoe ik opgroeide en immer met u was. - Zie, ik voel meer genoegen by u te zyn, als dank voor uwe meer dan broederlyke zorg. En allengskens naemt ge zoo myn gansch hert, myn ganschen geest in, dat iets anders nu moeite heeft om er een plaetsken in te winnen. Ik weet nog wel, dat gy menigmael lachtet, toen ik romans las: het gebeurde eens met de Julie Mandeville, en ik vroeg, of die Hendrik, of hoe hy ook heet, niet aen u geleek? - Gy lachtet - dit beviel my niet. Toen zweeg ik een andermael stil. Het was my nogtans zeer ernstig; want die de liefste, de beste menschen waren, die zagen er my allen uit gelyk gy. U zag ik in den grooten gaerd wandelen, en ryden, en reizen, en in duel vechten.
(Zy lacht ter zyde). 




Willem. 
- Wat hebt ge?




Marianne. 
- Ik zal het u ook maer bekennen: wanneer eene dame regt schoon, en regt goed, en regt bemind was - en regt minde - dan was ik het immer zelve. - Maer eindelyk als ik aen de ontwikkeling kwam, en zy na alle hindernissen noch trouwden

{==273==} {>>pagina-aanduiding<<}
- Ik ben doch waerlyk een trouwhertig, goed, klapachtig ding!




Willem. 
- Vaer voort! (Afgewend). Ik moet den vreugdekelk uitdrinken. Behoud my myne zinnen, God in den hooge!




Marianne. 
- Onder anderen kon ik niet goed verdragen, wanneer een jeudig paer zich bemint, en het eindelyk uitkomt dat zy broeder en zuster zyn. - De mis Fanny hadde ik kunnen verbranden! Wat heb ik daermede geweend! het is zulk een ongelukkig lot!
(Zy keert zich om en weent bitterlyk). 




Willem, 
haer om den hals springende. 
- Marianne, myne Marianne!




Marianne. 
- Willem! neen! neen! In der eeuwigheid laet ik u niet! Ge zyt myn! - Ik houde u! ik kan u niet laten!




Twelfde Tooneel.


Willem, Fabrice en Marianne.



Marianne. 
- Ha, Fabrice, ge komt ten regten tyde! Myn hert is open en sterk, op dat ik het zeggen kan. Ik heb u niets toegezegd. Wees onze vriend! trouwen zal ik nooit met u.




Fabrice, 
koud en bitter. 
- Ik dacht het Willem! wanneer ge uw gansch gewigt in de schale legdet, moest ik te ligt bevonden worden. Ik kom terug, omdat ik my van het hert schudden zou wat toch ervan moet. Ik geef alle aenspraek op, en zie dat de zaken zich reeds hebben klaer gemaekt; my is het immer zoet dat ik daertoe onschuldige gelegenheid gegeven heb.




Willem. 
- Laster in dezen oogenblik niet, roof u niet een gevoel, waernaer gy vergeefs in de wyde wereld streeft! Zie dit schepsel hier - zy is gansch aen my - en zy weet niet.....




Fabrice, 
half spottend. 
- Zy weet niet?




Marianne. 
- Wat weet ik niet?




Willem. 
- Hier liegen, Fabrice?




Fabrice, 
getroffen. 
- Zy weet niet?




Willem. 
- Ik zeg 't.




Fabrice. 
- Behoud elkander, ge zyt elkander weerd!



{==274==} {>>pagina-aanduiding<<}



Marianne. 
- Wat is dit?




Willem, 
haer om den hals vallende. 
- Gy zyt aen my, Marianne!




Marianne. 
- God! wat is dit? - Durf ik u dezen kus terug geven? - Welk een kus was dit, broeder?




Willem. 
- Niet die des ingehouden koudschynenden broeders, de kus eens eeuwig, eenig gelukkigen minnaers.- (Aen hare voeten) Marianne, gy zyt niet myne zuster! Charlotte was uwe moeder, niet de myne.




Marianne. 
- Gy! gy!




Willem. 
- Uw beminde! - Van dit oogenblik uw gade, indien gy hem niet versmaedt.




Marianne. 
- Zeg my, hoe was 't mogelyk?




Fabrice. 
- Geniet, wat God zelf u slechts eenmael geven kan! Neem het aen, Marianne, en vraeg niet. Gy zult nog tyd genoeg vinden om u te verklaren.




Marianne, 
hem aenziende. 
- Neen, het is niet mogelyk!




Willem. 
- Myne beminde, myne gade!




Marianne, 
aen zynen hals. 
- Willem, het is niet mogelyk!










{==275==} {>>pagina-aanduiding<<}

Merkweerdigheden van Italië, door Ch. J. van den Nest, Priester.

I. Panorama van Napels.

Onder de byzonderste merkweerdigheden welke de reizer in Italië aentreft, bekleedt voorzeker het gezigt of panorama van het schoone Napels geene geringe plaets. En inderdaed, treffend is het tafereel dat zich voor het oog des toeschouwers opdoet, wen men van het hooge Sint-Ermes kasteel den blik over de verre omliggende vlakte rond laet dwalen. Onder aen den voet diens torens van waer men het alles, by eenen enkelen wenk, mag gadeslaen, spreidt zich die stad ten toon, welke, steeds van heure heldere lentezon bestraeld en voor onguren wintertyd onbeducht, nimmer haer veldengroen besneeuwd ziet dan met wat het lieflyk zuiderkoel in witten geurenden bloemendos van jasmyn en oranjeboom, in ieder jaergetyde af doet regenen. Met eenig welgenoegen rust het oog op de trotsche pracht dier ontelbare paleizen en tempels, welker glinsterende tinnen en marmeren gevelwanden, het vlekloos blauw van Italiës hemel in duizend schitterende toonen wederkaetsten. Hier, te midden in den drang der bonte menigte die rond heenwoelt, verheffen zich beweegloos en statig die prachtige gedenkzuilen die

{==276==} {>>pagina-aanduiding<<}
aen verledene en grootere tyden doen herdenken; ginds ryst de heldere watersprong der Medina fontein waeraen de Largo di Castello, het uitgestrekste plein van Napels, al zyn luister heeft te danken. Hier spiegelt zich het onweerdeerbaer Villa reale in het glimmend watervlak dier zee langs welke de kaei de Chiaja, geliefde wandelplaets der Napolitanen, heerlyk heenkronkelt; daer weder slingert die breede, schoone Toledo straet, immer opgepropt van wandelaers en rytuigen, die haer van alle zyden doorstroomen. Dit alles levert een schitterend en levenvol tafereel op, dat niet onaerdig van de vreedzame stilte der omliggende groene velden ligt omsloten. In het verschiet verheft zich statig, op het hoogste toppunt eener steile rots, het loome gevaerte van het kasteel d'OEuf, dat van Frederik-den-tweeden in eene verschanzing hervormd werd. De rotsklomp, die het gebouw draegt, helt op een afstand van meer dan zeven honderd voet vooruit in de zee, van welker oever er eene smalle baen heen leidt. In dit kasteel bevindt zich de tombe van den laetsten roomschen keizer die op Europa mogt heerschen. Na dat Orestes, vader van Augustulus te Pavia door bevel van Odoacre was omgekomen, werd die jonge vorst in Campaniën verbannen, en vervolgens opgesloten in die versterking, welke toen, van het vaste land afgescheiden, akelig als een vlottend kerkersticht, uit het midden der baren oprees. By het afsterven van Orestes zoon, verviel het westen onder het beheer der barbaren, tot den dag der opkomst van Karel-den-Grooten, die de heerschappy der roomsche keizers, in den dood van Augustulus verstorven, met nog meerderen luister herbegon.
By het zien hoe die schoone stad, daer, zoo roekeloos op den boord des afgronds hare weelderige dagen slyt, kan men met moeite een innig gevoel van deelnemende deernis onderdrukken. Inderdaed, als een onnoozel offer rust zy tusschen den Vesuvius en den Solfatara, - de twee smookende volkanen die haer van wederzyde beloeren, en men schrikt voor het haer dreigende gevaer, welk zy immer in dartele vreugd en met blind vertrouwen te gemoet ziet.
Niet zoo dra wendt men het oog van het ryke tafereel welk Napels panorama oplevert, of de blikken vallen op de omliggende heuvelen

{==277==} {>>pagina-aanduiding<<}
die in den gulden vruchtendosch der oranjeboomen en der cederen, deels als een sluijer, rond om de helling van den vuerberg slingeren, deels ook, de wyde velden doorgolven, om, met de purpergazige mistkleur van den gezigteinder, het gansche landschap in hunne kronkelende keten intelysten. Waer men ook henen blikke, overal wisselt zich de reeds bewonderde schoonheid af, met nieuweren en immer klimmenden luister. Het is anders niet dan betooverend schoone vergezigten opgeluisterd als door eene schakering van lusthoven, dorpen, paleizen, kerken, kasteelen, heuvelen bergevaerten, van alle hoogte, van alle vorm. En dan! van uit dit alles spreekt u het aloude en zoo dichterlyk verleden tegen. Hier ligt het lieve Pouzzoles, wakend by het fantastiche puin dier brugge die nog aen den naem van Caligula, Romes dwingeland, doet denken; Pouzzoles en zyn doolhof, en zyn Kolysoeum, en de geliefde lustwoon van Cicero, en den overouden tempel van Augustus, en de geduchte spelonk dier tooveres, by wie het roemzuchtig Rome te raden ging, en die eenmael van Virgilius werd bezongen. Ginds in den hellen zonnenglans vonkelen de slapende waters van den Agnano, waervan de fonteinen altoos zieden en die toch zoo zeer niet worden geweerdeerd om zyne badstoven van Sint Germano, en zynen Solfatara, dit groote plein waer men 't volkaenvuer onder den voet hoort loeijen, dan om die gevaerlyke kroft over welker grond er immer een doodende pestlucht dampt, die, by het enkel inademen, mensch en dier doet sneven. Daer is het Baia het geliefde oord van Horatius, waer men eenmael tegen Nero, die samenzweering aengong, welke Lucanus het leven koste. Ginds, Pausilippe, met zyne bloemryke boschaedjen, en die stille en sombere grot van Seneca zoo heerlyk beschreven. - Blikt men over het vlak der zee, dan ziet men aen den horizon Portici en Castellamare kiemen. In de nabyheid dier steden ryzen ook die hooge zwarte lauwer-en kastaniebosschen waervan de bruingroene loover, zich in het altoos 
murmelend nat van Castellamares haven spiegelen. - Daer nevens prykt Sorrento in al de bekoorlykheden zyner overschoone ligging, Sorrento, met zyne steile over de golven hellende rots, van welker toppunt het blanke kasteel van Torquato Tasso

{==278==} {>>pagina-aanduiding<<}
immer in den afgrond schynt te storten. - Ter westerzyde, voor aleer de blik verdole in de peillooze diepten van het landschap, ontwaert men de kaep van Misena, van waer Plinius de oude, toen bevelhebber der Romeinen, de vloten zyns noodlottigen togts naer den Vesuvius dorst wagen - en het eiland Capri, dat zich als eene duistere schim in het reine blauw des hemels afbakend. - De zachte stilte van dit zoo schoon en zoo rustig tooneel is aengenaem verlevendigd door het onophoudend gewiemel der visscherschuiten die van alle kanten afvaren en tusschen welke dan ook grootere schepen, met hooge masten en gezwollen zeilen, het breede zeevlak doorploegen.
Zelden zyn de wateren in de baei onstuimig, zelden ook, in die gelukkige streken, is de lucht met mist of nevel overtogen. Echter is de schoonheid van dit keurige tafereel niet allezins volmaekt. Steeds glansend in een en hetzelfde heldere daglicht, zweemt het over naer eene eentoonigheid welke slechts de schitterende kleuren van den zonnenondergang mogen breken. Ook vermag er niets dien luister te evenaren, die gansch het tooneel omhult, telkens dat de gloeijende westerkim het alles des avonds in lichtelaeijen goud- en purpergloed zet.
Terwyl men zich in het aenschouwen dier veelvuldige schoonheden verlustigt, hoort men, in den afgrond, die tallooze bevolking van Napels woelen, welke van vyf ure des morgens te been, niet weder ter ruste treedt, dan vooraleer de zware domklok middernacht heeft geslagen. - En dan, te midden van dit ver en weifelend gerucht dat immer de krioelende stad ontstygt, klinken u by wylen de zachte toonen tegen van een getokkeld snarenspel, of wel het trippelend geluid der blyde trom van den eenen of anderen Lazzarone. - Maken wy uit dit alles op, dat het italiaensche spreekwoord: Veder Napoli e poi morire, ‘Napels zien en dan sterven’ indien men het weerdeert op de hooge kruin van Sint-Ermes toren, voor den verrukten vreemdeling ten vollen bewaerheid wordt.


{==279==} {>>pagina-aanduiding<<}

II. Karthuizers-klooster.

Dit kasteel van Sint Ermes, van waer wy de prachtige voordragt van dit panorama zoo gunstig mogten beschouwen, is ter westerzyde des bergs gelegen. De naem van Sint Ermes werd het toegekend, daer er te voren binnen zyne muren eene kerk bestond, welke dien heilige was toegewyd. In den beginne was dit kasteel, thans eene versterking geworden, slechts een toren die, volgens gissing, van de Noordmannen opgebouwd, immer de benaming droeg van Belforte. Dit gedenkstuk van vroeger dagen werd door Karel II vergroot, en door Keizer Karel in den staet gesteld waerin men het nog heden aentreft.
Het gansche gebouw vertoont eene zeskantige massa welke, dreigend hoog van muren, dan nog van binnen versterkt met grachten, mynen, en ettelyke onderaerdsche kuilen, allen uit den harden rotssteen geklonken, den aenval van het magtigste leger schynt te trotseren. Doch wat in dit reuzenwerk het belang ten hoogste gaende maekt, is het heele gebouw gevestigd te zien op een waterpoel, die in den omvang zoo groot is, als het gebouw zelve.
Onder aen den voet des bergs toont zich het prachtige Karthuizers-klooster van Sint Marten dat, ten jare 1325, gesticht werd van koning Robrecht en koningin Joanna de eerste. Onzes denkens, overtreft dit sticht in bauwprael en schoonheid van ligging, zyne beroemde weergâ te Pavia, daer natuer en kunst er mogten wedyveren om het met hunne schoonste wonderen opteluisteren.
Dit vreedzaem verblyf van stille godsvrucht, herinnert ons eenen niet gansch onaerdigen trek uit de levenschets van een der grootste vernuften die ooit hebben bygebragt om de schilderkunst te veredelen en haren luister voorttezetten. Salvator Rosa in zyne kinderjaren toen hy nog ter schole ging, telkenmale hy voorby dit

{==280==} {>>pagina-aanduiding<<}
klooster trok, zou nooit hebben nagelaten, immer gewapend als hy was, met kool en kryt er de schoone witte buitenmuren van vol te krabbelen met de luimige ingevingen zyner kinderlyke fantazyen. Wel mogt er in die boertige straetschendery, zoo al iets liggen welk van het ontzaggelyk talent des toekomenden meesters in de kunst gewaegde, althans geviel zy den monikken niet, die deswegens den guit meermalen over den hekel haelden. Ook de ouders, die hun kind hartnekkig in zyne kunstdrift tegenkanten, hadden het geenszins met dergelyke snakeryen op, en waren eens met de verstoorde kloosterbroeders om den jongen Salvator tot zedelyker doenwyze aen te pramen. Tot hoe verre deze al die vermaningen in acht heeft genomen, toonen genoegzaem de meesterstukken die hy later vervaerdigde, en die thans berusten in dat zelfde klooster, op welks muren hy eenmael de eerste invallen van zyn kiemende vernuft had willen beproeven.
Houdt men Italië voor den tempel der kunsten, dan wel veorzeker mag dit klooster voor het heiligdom ervan doorgaen. En niet ten onregte. - Alle de inkomsten dier ryke abtdy werden immer van de monikken verspaed, om dezelve dermate te versieren, dat het ons onmogelyk wordt, over al de kostbaerheden, die zy bevat, een voldoenend verslag te geven. Neen! slecht in de kloosters, in die korporatiën waer eeuwenlange eensgezindheid immer aen hetzelfde doel arbeidt, kent men de kunst om dergelyke schatten opeen te stapelen, en om zoo behendig de kostelykste bouwstoffen te gebruiken.
Het is echter in hunne kerk, dit geliefkoosd voorwerp van de smaekvolle zorgen der kloosterlingen, dat de meeste pracht werd aen den dag gelegd. De grond dier bidplaets, gansch gevloerd in kostelyken marmer, schynt als om stryd te glansen met de welfsels en de wanden, waeraen de beroemste schilders hunne treffende meesterstukken hebben opgehangen. Onder deze munt byzonder uit het laetste avondmael, tafereel van Espagnoletto verveerdigd, en waerin men onder andere figuren een sint Petrus aentreft, die in verkort geschilderd, een effekt te weeg brengt, waervoor alle navolging moet onderdoen. Even bewonde-
{==281==} {>>pagina-aanduiding<<}
rensweerdig is de aenleg van de hoofden van Moses en Elias en der twelf Apostelen, welke men er op de tafereelen van dien meester in de bogen der onderhoorige kapellen aentreft. Daer de kunstenaer, by gebrek aen ruimte, gedwongen was de staenwyze zyner beelden eenigermate te vervringen, heeft hy in die noodzakelykheid zelfs een middel gevonden, om zyn talent weêrgaloos te doen gelden. Alle de persoonaedjen, die het tafereel voorstelt, zyn afgemaeld in eene halfliggende houding die, gewyzigd volgens het karakteristisch van elk figuer, in gansch den samenstel eene wonderbare verscheidenheid heeft te weeg gebragt.
De Hemelvaert en de Twelf Apostelen, van Lanfranco, deelen in de schoonheid van Espagnoletto's kunstwerk, voor wat uitdrukking betreft, in rykdom van vinding. Niet min bewonderensweerdig zyn de preek van Sint Bruno, en de fresco schilderyen van Stranzioni, in de kapel dien heilige toegewyd.
Het hoog altaer, welk, op zich zelve staende, tusschen den middenbeuk en het koor, opryst, vertoont een prachtig schilderstuk van Guido Reni, de Geboorte des Heeren voorstellende, en thans nog onvoltooid, daer een te vroegtydig afsterven den kunstenaer niet heeft toegelaten zyn begonnen meesterstuk tot stand te brengen. Dit pronkstuk zy en blyve dan ook al onvoltrokken, toch wil het immer de bewondering der kunstkenners mededragen. Het Kindeken Jesus, van welk zich het licht op alle de andere deelen des tafereels terugkaetst, is met den keurigsten aenleg geteekend en afgetoetst op eene wyze die het penseel van Corregio gewis niet had overtroffen. Onbetwistbaer is de heilige Maegd een der schoonste beeldtenissen die men ooit van de Moeder des Heilands hebbe afgemaeld.
De Kommunietafel, uit het zuiverste witte marmer gebyteld, vonkelt van edele gesteenten: de lapislazzuli, de agathen, de porphyr, de amethysten zyn aen zyne versiering gekwist geworden. Boven de twee wywatervaten en de grafzuilen der zydealtaren, alle werken in florentische mozaik gebeeldhouwd, kan elders in dien aerd niets bewonderensweerdiger gezien worden. Tegen de kolommen eener zykapel bevindt zich een beeldwerk

{==282==} {>>pagina-aanduiding<<}
van onschatbare weerde, daer het uit louteren toetsteen werd verveerdigd.
De schilderyen des welfsels van het ryke sakristy zyn van Stranzoni en van ridder di Arpino. Wederom treft men daer een meesterstuk van Espagnoletto aen, namelyk het tafereel welk de Afdoening voorstelt. Zoo treffend is dit kunstgewrocht samengesteld en uitgevoerd, dat men zonder de diepste ontroering de smert der lydende Moedermaegd niet kan beschouwen. De altyd magtige toets van dien kunstenaer, schynt byzonder in het behandelen van sombere en streng eenvoudige toonen uittemunten. Uit die Afdoening blykt, dat hy zoo als Caravaggio, by tegenoverstelling in toon, liever had den beschouwer schrik en verwondering inteboezemen, dan, door het oog te streelen by middel eener stille en zachtklimmende schakering. Licht en schaduwe, alle kleuren schynen op dit doek te worstelen, toch in zulker voege, dat de harmonische toestel van het geheel er niet in het minste door verbroken wordt. - De huidige keizer van Rusland, by de laetste reize die hy, in de maend december 1845, door Italië deed, had den monikken 40,000 piasters voor het meesterstuk aengeboden. Hoe mild dan ook dit koninklyke aenbod geweest zy, het werd van de hand gewezen. Nikolaes-de-Eerste moest zich vergenoegen met eene copye naer het schilderstuk te laten nemen. Dit gebeurde doet den kloosterlingen geene geringe eer aen. Immers zy hadden liever blyven voortleven in den byna armoedigen staet, waerin hen de oorlogen der eerste fransche republiek hadden geplaetst, dan hunne welvaert een weinig te verzekeren, met zich van een dier pronkstukken te ontmaken, die hunne abtdy, als ware het, in een echt musaeum hervormen.
In die zelfde sakristy bevindt zich eene Judith, in fresco geschilderd van Luca Giordano. Dit prachtig kunstwerk werd ontworpen en voltooid in den loop van acht-en-veertig uren. De buitengewoone schoonheid van het tafereel en de ontzaggelyke snelheid waermede het werd tot stand gebragt, laten nauwelyks gelooven, dat de kunstenaer, toen hy het verveerdigde, dry-en-zeventig jaren telde, en na hetzelve er geen ander voort mogt brengen.

{==283==} {>>pagina-aanduiding<<}

Van uit de kerk, werden wy door eenen der broeders naer het klooster begeleid, waervan de wandelgangen allen, uit het zuiverwitste marmer geklonken, op de vlakke wateren van Napels baei, een heerlyk uitzigt hebben. Het gansche gebouw onderscheidt zich door gekunstelde keurigheid in bouwtrand.
Daer, in die zoete eenzaemheid, waer zich het ware geluk schynt te hebben verscholen, daer nog heerscht vriendschap, die reine opregte broederliefde, welke men zoo schaers op onze dagen in de wyde wereld aentreft. In die kloostergezinnen worden alle ydele eertitels vervangen door het teedere: vader, broeder, zoete namen, die in den mond van alle de leden dier groote familie, dan nog ontoereikend zyn, om alle de verknochtheid uit te drukken, die hen onderling als vaders en echte broeders verbindt. - Op onze tyden, daer de koude zelfszucht alle edele zielsgevoelens onderdrukt, kan men het niet eens meer worden met die hemelsche deugd, welke ons van den hemel werd toegegund, om ons met meerderen moed de ellende van het onzalig menschenleven te laten torsschen. - By het zien hoe die kloosterlingen hunne vredige dagen slyten, ontsluit zich het hert voor de heilzaemste en koesterendste ontroeringen, en men leert er het wereldsche naer echte weerde schatten. Niet zelden voelt de reiziger, wen hy dit gastvry oord verlaet, dat alle zucht naer schyngeluk, alle ydele en logenzieke gedachten, voor reinere en betere betrachtingen hem uit het gemoed zyn geweken. - Ha! wie zou die plaets van heilige ruste kunnen naderen, die lange kloosterpanden, zoo grootsch in hunne eenzaemheid, doorwandelen, en zich niet voelen aengedaen tot in het diepste der ziel! - Het is er alles vol van wat tot mymering en stille geestontheffing op kan leiden: dit vale daglicht waer als iets treurigs u schynt uit toe te lichten; die sombere gewelven in de verte fantastisch omneveld van een weifelend geschemer; het regelmatige en statige gestap der kloosterlingen, in biddende ingetogenheid steeds heen en weder wandelend; het nog eentooniger getik des uerwyzers, waervan elke beweging, met de immer kortende stonden onzer levensdagen, in de eeuwigheid gaen verzwinden. - Hier in dit heilig oord, vermogen de ydele levens-
{==284==} {>>pagina-aanduiding<<}
geruchten, het 
rustende hert niet te ontstellen. - Hier in de Godgewyde stilte, zwygt de stem der bruischende driften, en daer zy geloof en deugd ter schuilplaets strekt, moet ook de smertkreet, die van buiten uit de diepte opstygt, op den drempel dier uitverkorene wooning sterven. - Ach! hy nadere toe, en hy verblyve in dit oord van zalige wellust, wie zynen gepeinzen eene weldoende rigting wil geven, die de echte weerde wil kennen van alle de poogingen welke doorgaens zoo vruchteloos onze heensnellende levensuren verslinden!
En dan! - hoe dichterlyk en hoe zielroerend schoon ontwikkelt zich niet in de geschiedenis de opkomst der Karthuizersorde! Hugo, den heiligen bisschop van Grenoble, gewierd eens een zonderlinge droom. By nachte in den geest van de aerde ontheven, ziet hy God zelven werkzaem aen het bouwen van een prachtigen tempel, die in eene barre woesteny, uit het midden van woeste wouden opryst, en die van alle kanten omringd is van een akelig en dreigend rotsgesteente, van welks toppunt, met ontzettend gedruisch, de sneeuwstroom alvernielend komt afgevaren. Ter zelfder tyd, ziet hy zeven glinsterende sterren, als eene kroon op het nog onvoltooide heiligdom nederdalen, terwyl zy van glans verschietende, in reiner en heimzinniger licht beginnen te stralen. Des anderendags, op het aenraden van Robrecht, abt van Molesmes, toog Bruno, vergezeld van een zestal pelgrims, ter plaetse waer zy den heiligen Hugo zouden te voet vallen, en hem hun godvruchtig ontwerp voor oogen leggen. - De roem dien gy door deugd en wysheid u hebt verworven, (dus spraken zy den bisschop toe) heeft ons begeleid tot voor uwe voeten. Daer wy de deugden hadden willen volgen van een Hilarion, van een Antonius, van zoo vele andere godvreezende eremyten, zoeken wy eene woeste wildernis, om er, van het wereldsche afgescheiden, onze overige dagen in doortebrengen. - Ik herinner my, - sprak weder de kanonik van Reims, - u, tydens myne reize te hebben ontmoet, in de gedaente van een engel, wien het my van God bevolen werd, gansch myn geweten blootteleggen, en de rigting aller myne daden te vertrouwen. Gy, ontvang ons dus als vrienden, en begelei ons ter dier

{==285==} {>>pagina-aanduiding<<}
schuilplaetse, die wy geerne zouden vinden. - Diep getroffen van wat hy ziet en hoort, gebiedt de heilige Hugo den vreemdelingen optestaen, drukt hen in zyne armen, en haest zich hen zóó te onthalen, als zy het wel van de grondelooze liefde des herders mogten verlangen. - Toen klaert zich voor hem het bediedsel op der zeven sterren, en hy aerzelt niet meer om hen naer de wildernis te leiden, welke hem te voren in eenen droom was afgebeeld geworden. Die wildernis was de akelige eenzaemheid van Grenoble, waer later de sombere gebouwen van het nog bestaende Karthuizerssticht, in de lucht zouden ryzen. Verre van afgeschrikt te worden door wat zich akelig en doodsch in die woestenye voordeed, welke hun ter wooning ging verstrekken, zag men die nieuwe helden de Alvoorzienigheid loven, die hen daer heen had geleid, om hen des te beter van de wereld aftezonderen, en hen met den Hemel in verband te stellen. Hoe woest en wild dit verblyf hen dan ook voorkwam, zy wilden er zich vestigen, daer zy het hoogschatteden als een weerdigen getuige der ruwe boete die zy er voor immer gingen plegen.
In geene andere geschiedenis treft men zoo talryke en zoo treffende gebeurtenissen aen, als in de jaerboeken dier beroemde Karthuizersorde. In 1798, verschynt het fransche leger voor de poorten van Napels. By het naderen van den vyand, wordt het al met schrik geslagen. De koning, alle de grooten en edellieden van het hof, schepen zich in naer Sicilië. De Karthuizers zelve haesten zich om toebereidsels van vertrek te maken, en verlaten het bedreigde vaderland. Slechts don Ginoux, wien van zyne broeders de waek over het ontruimde klooster werd toevertrouwd, bleef zich alleen in hetzelve ophouden. - Verlies onze schatten uit het oog niet - hadden zy hem gezegd - en tracht byzonder wat wy het kostbaerste mogen bezitten, ons ongeschonden te bewaren. Gy zyt van fransche afkomst, ligt draegt dit niet weinig by, om de woede der vyanden ten onzentwege te verzachten, en onze woon voor geweld en plundering te beveiligen. - En inderdaed, der taek getrouw welke hem zoo dringend werd opgelegd, heeft de moedige karthuizer

{==286==} {>>pagina-aanduiding<<}
alle de poorten van het gesticht doen bolwerken. Weldra is het gansche Napels in de verschrikkelykste wanorde gedompeld. Paleizen en kloosters vallen er geslecht door de razende vernielzucht dier roofzieke menigte, die men immer, als kraeijenbroed in onweêr, by tyden van omwenteling ziet verschynen. Er bestaet echter nog een klooster, welk de algemeene vernieling mogt ontkomen. Het is de Karthuizersabtdy van Sint-Marten, en daer dit sticht van uit zyne hooge ligging de stad beheerscht, en ter verschansingplaets kan worden gebezigd, zal het onfeilbaer het oog des franschen veldheeren op zich trekken, en van de woeste krygslieden overweldigd worden, dan ook, wie weet welk een lot, in zulk geval, abtdy en stad zal te wachten staen. Die gissing wordt verwezentlykt. Op zekeren dag vertoont zich generael Defresse, gevolgd van zynen ganschen krygstoet, aen de groote poort des kloosters. Toen deze op bevel van don Ginoux den vyand geopend was, treedt de kloosterling voor, en durft by nederige door krachtige tael, het behoud van het hem toevertrouwde gesticht der edelmoedigheid des bevelhebbers aenbevelen. De vrymoedige openhertigheid met welke hy zyne aenvraeg voorlegt, en de kalme gelatenheid die op zyne wezenstrekken uitblonk, pleiten ten zynen voordeel, beter dan het wel de vurigste smeekbede had mogen doen. - De fransche officier aengedaen over het regtzinnige vertrouwen, welk hem die kloosterling toont, die hy ligt als zyn landgenoot mag aenzien, en dan nog de kiesche hoffelykheid willende huldigen, met welke het gevraegde werd voorgedragen, willigde onmiddelyk op hetzelfde in. Het klooster treedt onder de bescherming des veldoversten die het van eene schutswacht doet omzetten. Gebouwen, meubelen, schilderyen, kerksieraden, het wordt er alles van den vyand onaengeraekt gelaten. Slechts mogten de wynkelder der kloosterlingen en de oogst hunner mondprovisien den soldaten ter verkwikking ten dienste staen. Al het overige wordt in 
het sticht als een heiligdom geëerbiedigd. Zoo lang het bewind der Franschen over Napels voortduert, blyft de zelfde bescherming der Sint-Marten abtdy verzekerd. Eeuwig zy het den krygsoverste ter eere, die

{==287==} {>>pagina-aanduiding<<}
zulke schoone daed bestond, en voor welke hy dan ook van zynen gunsteling zelven, eene niet min edele belooning mogt ontvangen. - Toen het veroverde leger, by eene plotselinge nederlaeg, naer Frankryk terug toog, verneemt don Ginoux dat de wederwraek der Italianers op den vlugtenden vyand een verraderlyken aenslag zou plegen, waerby gansch de achterwacht een wissen dood was toebezworen. De erkentelyke monik aerzelt niet, ylt naer den veldheer, en kwyt hem den pligt der dankbaerheid, met in de rangen zyns legers, alle verdere bloedstorting te beletten.
Na het eindigen van den kryg, keeren de gevlugte Karthuizers terug naer Napels. Geen klooster in de stad of het is baldadig uitgeplunderd, en tot in den grond vernield. - Ha! hun geliefd gesticht, die abtdy zoo ryk, zoo schoon, is welligt ook niet meer dan een afzigtelyke puinhoop! - Het hert benepen van het pynelykste voorgevoel, trekken zy er henen. - O wonder! o vreugd! Is het de troostende waerheid of eene bittere begoocheling wat hun daer over de oogen opryst? - Gansch het klooster is nog in dien staet, waerin zy het hadden verlaten! Doch de gelukkige don Ginoux is daer, om hun het onbegrypelyk geheim optelossen. Nu weten zy alles. Zy laten zich uit in eindelooze dankbetuigingen aen wien zy hier aenzien als hunnen redder, naest den Heere.
Doch de nederige kloosterling, ongevoelig aen dien zoo wel verdienden lof, verontschuldigt zich en schenkt den franschen krygsoverste eene eer, die hem grootendeels toch alleen toekomt. Later, toen men hem door eertitels en hooge ambten over zyne zelfsopoffering wilde beloonen, werd alle hulde wederom van de hand gewezen, daer de goede monik liever had als de minste zyner kloostergenoten, in eenvoud en ootmoed voortteleven. Zulks deed hy althans nog vier jaren, na welke zyne reine ziel ten hemel overvoer, terwyl zyn stoffelyk overschot ter ruste werd gelegd in dit zelfde sticht, welk hy eenmael voor ontheiliging had beschut, en tegen eenen volkomen ondergang beveiligd.

{==288==} {>>pagina-aanduiding<<}

Een ruimen tyd nog hadden wy in dit oord van geluk en zaligen vrede verbleven, indien de Cicerone die ons den zelfden dag, nog andere merkweerdigheden moest toonen, ons alle verder oponthoud in de Sint-Marten abtdy, niet had afgeraden. Wy namen dus ons afscheid van de goede kloosterlingen, die ons uitterherte vriendelyk hadden onthaeld, en korts daerna waren wy terug in Napels, met wier schoone kerken wy des anderendags in nauwere kennis moesten treden. -






's Lotelings vaerwel, romance door J. de Geyter.


Lieve moeder, staek uw weenen: 
Voor een jaer ziet gy my weêr. 
Zucht niet langer, ik moet henen; 
Wees, wees vrolyk tot ik keer. 
Eens verliet myn oudste broeder 
Onze hut, hy keerde niet.... 
Spoedig kom ik weder, moeder. - 
Ik moet henen.... 't lot gebiedt! 
 

{==289==} {>>pagina-aanduiding<<}

Leemen hut, gy waert myn hemel, 
Gy myn heelal, bly gehucht! 
Nimmer kende ik 't volksgewemel, 
Noch der stad verpeste lucht. 
'k Sleet myn jeugd in dal en beemden, 
Zonder kommer noch verdriet. 
Niets benydde ik ooit aen vreemden, 
En - 'k moet henen.... 't lot gebiedt! 
 
Voor de zon haer gouden stralen 
Blinken liet op berg en veld, 
Was ik daeglyks in de dalen, 
Van myn kudde vergezeld. 
En de toonen der schalmeijen, 
En de klank van Roosje's lied 
Galmden weêr in de valleijen.... 
Ach! 'k moet henen.... 't lot gebiedt! 
 
'k Groet u, heuvlen, wouden, dreven, 
Dalen lief voor myn gemoed. 
Karel moet u thans begeven, 
't Is misschien zyn laetste groet.... 
Hy die ryk is, moet niet henen; 
Schatten heeft myn moeder niet. 
My zyn vreugd en heil verdwenen, - 
Ik moet henen.... 't lot gebiedt! 








{==290==} {>>pagina-aanduiding<<}

Boekoverzicht.

De arme edelman, door Hendrik Conscience.

Hendrik Conscience is een dier gelukkige schryvers welke aen hunne boeken de lezers zoodanig weten te boeijen, dat de verschyning van een nieuw voortbrengsel hunner begaefde pen eene indrukwekkende gebeurtenis wordt. Nauwelyks is er een werk van onzen beroemden romanschryver aengekondigd, of onder het publiek hoort men eene nieuwsgierige ondervraging welke het belang aenduidt dat ieder in het aengekondigde boek stelt, en met onrust, met verlangenden angst wacht men naer het oogenblik dat het beloofde werk zal verschynen. De uitgevers, de boekhandelaren weten best hoe die koortsige afwachting tusschen de lezers heerscht, want rondom het tydstip der verschyning wordt hunnen winkel afgeloopen van de ongeduldigen die naer den nieuwen roman komen vragen.
Die toegenegene en algemeene verwachting spruit daer uit voort dat Hendrik Conscience een dier schryvers is, die eene snaer weten te raken welke in het hert van ieder weêrklank vindt. Hy maelt geene afzonderlyke hartstogten, hy schildert geene oorspronkelyke neigingen die slechts van enkelen kunnen gevat en van nog minder geweerdeerd worden. In zyne werken heerscht dit matig, dit zoet liefdegevoel dat alle menschen veraengenaemt, bezielt en genieten

{==291==} {>>pagina-aanduiding<<}
doet. Niet als by sommige andere schryvers verwekken de werken van Hendrik Conscience, angst, wanhoop, gramschap, verontweerdiging; de gevoelens door de romans van onzen medewerker in het hert verwekt, zyn zoet en zuiver, en de tranen die zy de menschen doen storten, zyn van die aengename en zoete die ons dermate bekoren dat wy op nieuw naer het genot en het aengenaem dier tranen trachten.
Iets wat zyne voortbrengsels nog byzonder smaken doet, is het kuische liefdegevoel dat hy in al zyne werken te plaetsen weet. Nimmer kan iemand door die reine liefde zich ontsticht gevoelen; nimmer kan er iemand iets anders uit putten dat eene verzachting, eene mildering des gemoeds. Hy weet, hy begrypt dat hy voor eene echt zedelyke natie schryft en hy heeft by dit begryp het talent den eisch der natie in te volgen. Ook plaetst hy in zyne schriften de verlichte godsdienstigheid die ontbloot van alle overdryving en ydele woordenprael, elk bekoort en de godsdienstigste zielen voldoet zonder daerom door onverdraegzaemheid de andere te stuiten.
Verhaesten wy ons hier by te voegen dat de schryver die verschillende begaefdheden in zynen De Arme Edelman mild heeft verspreid. Voor wie De Loteling als wy heeft bewonderd, voor wie hem met genot heeft verslonden, zal het nieuwe werk eene nieuwe groeting zyn. De gebeurtenissen zyn er met buitengewoone kunde in aeneengeschakeld en het klemmend belang, die onontbeerlyke zaek in een roman, ontbreekt er nooit. Wy durven dus dit nieuwe werk dringend aenpryzen en zyn verzekerd dat het aen al wie het leest eenige aengename uren zal doen doorbrengen.

Z.






{==292==} {>>pagina-aanduiding<<}

Kind en poëzij, door Prudens Van Duyse.


Wat poëzij heeft God den kinde in 't hart gegoten! 
Het ademt levensvreugd, gelijk een roos zoo frisch. 
De morgen dekt voor hem en 't vogeltje zijn disch: 
Hem orgelt philomeel in zoete liefdenoten. 
 
De duive spreekt zoo teêr aen zijn gevoel, gevloten 
Uit onschuldvolle borst waerin 't een hemel is; 
De zon biedt hem van God de schoonste beeldtenis; 
De bloem blijft hem niet stom, op graven uitgeschoten. 
 
‘Zoo gij wilt komen in mijns vaders koningrijk, 
Sprak Palestinaes Wijze, als kindren moet gij wezen. 
Wanneer ik zoet geluk in 't kinderoog mag lezen, 
 
Verzucht ik menigmael: O, werd ik hun gelijk! 
Waer' mij de schepping ook een lied, een harmonije, 
Ik zong, de ontvlamde borst vol kinderpoëzije.’ 








{==293==} {>>pagina-aanduiding<<}

In het lommer eener linde, Romance door J. de Geyter.


In het lommer eener linde, 
Op den boord van eene vliet, 
Zuchtte Willem om Relinde, 
Maer Relinde keerde niet. 
Meer dan negen volle maenden 
Zwierf haer schaepkudde onbewaekt, 
En de droeve herders waenden 
Dat men 't meisje had geschaekt. 
- Golfjes, murmelt zachtjens henen, - 
Klonk de toon van Willem's klagt - 
Sinds Relinda is verdwenen, 
Dryft gy henen, 
Maer als vroeger niet zoo zacht. 
 
Lieve bloempjes, uwe glansen 
En uw geuren zyn verdoofd, 
Sinds Relinda u tot kransen 
Niet meer strengelt om myn hoofd; 
En uw toonen, nachtegalen, 
Klinken als weleer niet zoet, 

{==294==} {>>pagina-aanduiding<<}

Sinds zy nimmer in de dalen 
Hare zangen galmen doet. - 
Golfjes, murmelt zachtjens henen, 
Voert den toon haer van myn klagt; 
Want de glans heeft uitgeschenen, 
En verdwenen 
Met Relinde is 's bloempjes pracht. 
 
Lieve tortel, uwe zuchten 
Zyn zoo treurig als myn lied. 
Waerom toch hoeft gy te duchten? 
Uw geliefde rooft men niet. 
Toch kent de echo myn beminde 
Even goed nog als weleer: 
Zucht ik thans om myn Relinde, 
Myn Relinde roept by weêr. - 
Golfjes, murmelt zachtjens henen; 
Tortel, draeg haer myne klagt; 
Echo, wil uw stemme leenen 
By haer henen, 
Zegt dat Willem op haer wacht. 








{==295==} {>>pagina-aanduiding<<}

Volu-spa of voorzegging der priesterin 1, door Ph. Blommaert.

Inhoud: 1. Aenhef. - 2. De bayert en de schepping der wereld door Bur's zonen. - 3. Verdeeling der jaer- en daggetyden. - 4. Gebruik der metalen; verbinding der Goden met reuzinnen. - 5. De schepping der dwergen. - 6. De schepping der eerste menschen door Woden, Haener en Lother. - 7. Ygdrasil's en Urda's bron, uit welke de Nornen komen. - 8. De goudzucht, waeruit kryg, bedrog en onregt spruit; Wola's profetische weeroep daerover. - 9. Woden vraegt haer raed. Hare voorzegging: Balder's lot en Loke's straffe. - 10. De zalen des geluks en der ellende. - 11. Het kroost des helschen gedrogts, en de verkondiging van 't laetste geregt. - 12. De laetste tyden en teekenen die dezelve vooruitgaen. - 13. Het laetste geregt. - 14. De nieuwe wereld: het ryk des vredes.

1.


Ik bidde om stilte aen 't zalig nageslacht, 
Aen Heimdal's 2 groote en kleine magen! 
Alvader's werken wil ik melden 
In 't oude lied der helden-eeuw. 
 

{==296==} {>>pagina-aanduiding<<}

'k Gedenke de eerstgeboren Ioten 1, 
By wien ik 't onderwys genoot; 
Ik ken des werelds negen kreitsen, 
En 's aerdryk's grooten middenboom 2. 




2.


In den beginne als Ymer 3 leefde 
Bestond er zand, noch zee, nog bron, 
Geen aerd bestond er, noch geen hemel, 
Maer een verwarde klomp en kolk 4. 
 
Bur's 5 zonen stichtten dan den hemel 
En 't groote, heerlyk middengard 6; 
De zon bescheen de naekte rotsen, 
En dekte de aerd met groenend loof. 
 
De zon bescheen de verre mane 
Ter regter hand der hemeldeur; 
De zonne kende niet haer zale, 
De maen haer magt of invloed niet: 
De sterren dwaelden in de lucht! 




3.


Dan gingen de magten in hare zetels, 
De heilige Goden vereenden zich dan: 
Zy wilden den zon- en den maenloop bepalen, 
En gaven namen aen ochtend en noen, 
Aen avond en voornacht ter deeling des tyds. 





{==297==} {>>pagina-aanduiding<<}

4.


Op Ida's velden verzamelden de Asen, 
En timmerden daer hun outer en hof: 
Zy heetten een oven en smeedden kleinoden, 
En sloegen tangen en timmermanstuig. 
Zy speelden verheugd in 't beluik van de zale, 
En niets gebrak hun te midden het goud 
Tot dat drie vermogende meiden 
Verleidend daer kwamen uit Iotenheim. 




5.


Dan gingen de magten in hare zetels, 
De heilige Goden vereenden zich dan: 
Wie schept nu de alven en 't dwergengeslacht 
Uit Brimer's vleesch en 't gebeente des reuzen? 
Dan is Motsoger 1 de magtigste worden 
Van alle dwergen, en Durin de tweede; 
En talloos werden nog mindere dwergen 
Uit aerde geschapen, den mensche gelyk. 




6.


Dan kwamen drie Asen uit het geding, 
Drie magtige en minnende Asen op aerde, 
En vonden aen 't zeestrand Embla en Ask 2, 
Onmagtig en zonder bestemming: 
Geen ziel zy bezaten, noch zin, noch verstand, 
Noch bloed, noch spraek, noch bloeijende leden; 
Ziel schonk hun Woden, Haener verstand, 
Leven en lieflyk gezicht gaf hun Lother. 





{==298==} {>>pagina-aanduiding<<}

7.


Een esch weet ik staen, Ygdrasil genaemd, 
Verheffend de kroon tot het hoogste des hemels; 
De vruchtbare dauw valt dropplend in 't dal 
By de Urda-bron, zoo glansend belommerd. 
Drie kundige maegden zag ik verschynen 
Van onder den boom uit de opene zael: 
Urd 1 heet de eene, en de ander Werdandi, 
De derde was Skuld, de klaerblikkende Norne. 
Zy bestemmen het lot en de krachten des levens, 
En voorspellen de toekomst den zonen der menschen. 




8.


Zy zag den eersten kryg der wereld 
Als Gulweig 2 wreed doorstoken 
Verbrand werd in 't beluik van Har 3. 
Drie mael verbrand, drie mael herboren 
Leeft zy op aerd nog immer voort. 
Haer naem was vroeger Heide of Wola: 
Weerwolven temmend dreef zy toovery 
Verbonden steeds met looze en booze vrouwen. 
 
Dan gingen de magten in hare zetels, 
De heilige Goden vereenden zich dan: 
Behoefden zy 't verraed te straffen 
Of zoenende offers aen te nemen. 
Het heir der magtige Asen trok 
De naderende Wanen tegen; 
Maer Woden wierp zyn schicht daer heen, 
Verpletterd lag de vyand neêr, 
En de eerste kryg nam einde. 

{==299==} {>>pagina-aanduiding<<}

Dan gingen de magten in hare zetels, 
De heilige Goden vereenden zich dan: 
Zy zagen den oorsprong der knellende rampen; 
Hoe Freya zich met de Ioten verbond, 
In gramschap ontstoken hief Thunaer 1 zich op, 
Die nimmer rust by wantrouwige daên; 
Verbroken werd de eed, het woord, de belofte, 
En 't plegtig gezworen vrede-verdrag. 
 
Onder den hoogen, heiligen boom 
Weet zy Heimdal's horen liggen; 
Snelstroomende vloeden ziet zy ontspringen 
Uit Walvader's pand. - Weet gy het, of wat! 




9.


Eenzaem zat zy buiten, wanneer de oude, 
De alwetende Woden kwam; zy zag hem in 't oog. 
Waerom my doorgronden? waerom my beproeven? - 
Alles weet ik, o Woden! waer ge uw oog verstaekt 
In de immer klare Mymer's bron 2; 
Elken morgen drinkt Mymer meet 
Uit Walvader's pand. - Weet gy het, of wat! 
 
Hervader gaf haer ring en kleinoden, 
Hy schonk haer wysheid en 't zicht in de toekomst. 
Sinds drong haer blik door de nevelen henen: 
Zy zag Walkuren 3 van verre gekomen 
Ten stryde getuigd by 't Godengeslacht; 
Skuld draegt den schild en Skargel de speer; 
Gewapend volgt een talryke rei, 
Als Herians dappere en kloeke trouwanten. 
 

{==300==} {>>pagina-aanduiding<<}

Ik zag 't verborgen lot 
Aen Balder 1, Woden's zoon, bestemd! 
In 't groenend dal stond hoog gewassen 
Het lief en teder mispelhout: 
Een twyg verschafte een scherpe pyl, 
Door Halder op hem afgeschoten! 
 
Maer Balder's broêr werd straks geboren, 
Die moedig streed nauw éen nacht oud: 
Hy waschte zyn handen, 
Noch kamde zyn hairen 
Voor hy zyn broeder had gewroken. 
Maer Frig 2 beweende diep geschokt 
Walhalle's ramp. - Weet gy het, of wat! 
 
Dan hoorde Wola koorden draeijen, 
En sterkgewrongen darremstrengen, 
Waer mêe in 't brandend lykenwoud 
De booze Loke 3 werd gebonden. 
Daer zit Sigyne diep betreurend 
Het lot haers mans. - Weet gy het, of wat! 




10.


In 't noorden stond op Nida's veld 
De gouden zael van Sindri's stam; 
Een andre stond op Okolnir, 
Des Ioten Brymer's grootsche hal; 
Ver van de zon rees 't woest gesticht 
De poort ten noord, aen 't dooden strand: 
 

{==301==} {>>pagina-aanduiding<<}

Vergiftige etterdroppen zygen 
In d'helsche slangen zael. 
Een slyk- en moddervloed, de Slyder, 
Doorstroomt 't bezwadderd neveldal. 
In 't drabbig water waden stikkend 
Meineedigen en moordenaers, 
En snoode maegd- en vrouwverleiders. 
Daer zuigt Nydhoger aen de lyken, 
De wolf verslindt ze. - Weet gy het, of wat! 




11.


Ten oosten zit de oude in 't yzerwoud, 
En voedt daer Fenrir's kroost; 
De sterkste, een onbetembre reus, 
Ryst eens als booze maenverslinder. 
Hy voedt zich met der dooden lyken 
En vlekt met bloed de Godenzael. 
Des zomers heerschen noordorkanen, 
De hooge zon verzwakt, verduistert. 
Verblyd zit dan, de harp bespelend, 
Het hoofd der reuzen, op den berg; 
De helderroode haen vliegt kraeijend 
Om hem in 't donker, dryvend zwerk. 
By de Asen zingt de roodgekamte 
En wekt Hervader's heldenstoet; 
Doch onder de aerd in Hella's zale 
Daer kraeit de witgekleurde haen. 




12.


Verwoedend blaft Garmer 1 voór de hal, 
De keten breekt, de wolf ontsnapt: 
De broeders stryden met elkander; 
Geslachten ryzen tegen een; 

{==302==} {>>pagina-aanduiding<<}

Alomme zal verwyfdheid heerschen: 
Der speren eeuw volgt die der bylen 
Het windgety de wolveneeuw 
Eer de aerde nederzinkt in zee; 
Geen mensch meer helpt zyn evenmensch! 
De sterren beven reeds; de middenboom ontvlamt, 
En luid blaest Heimdal in den hoorn, 
En Woden spreekt met Mymer's hoofd. 
Dan beeft de ryzige esch Ygdrasil, 
De boom bezwykt, de Iote is los! 
De zielen huivren op den helweg 
Eer Surtur haer verteirt in 't vuer. 
Gewapend ryst dan Rymer in het Oosten, 
En woedend wringt zich Irmengand 1. 
De sperwer ryst klapwiekend; 
De slang beroert de holle zee; 
Nydhoger knaegt aen lyken; Nagelfar 2 dryft! 
 
Een schip komt van 't oosten met Muspel'svolk 3, 
En Loke staet aen 't roer: 
De zonen der Reuzen varen met Freki, 
Zelfs Bileit's broeder volgt hun heir. 
Wat doen dan de Alven? Wat doen de Asen? 
Gansch Iotenheim verschrikt en beeft, 
En de Asen ryden naer het Disveld. 




13.


Van 't zuiden komt Surtur met dreigende vlammen, 
Zyn leger blikkert van slingrende zwaerden; 
De rotsen kraken, de reuzen beven, 

{==303==} {>>pagina-aanduiding<<}

De mensch treedt helwaert, de hemel barst! 
Dan wordt weêr Hlyn door smart gefolterd, 
Als Woden gaet ten wolvenstryd, 
En Beli's dooder kampt met Surtur. 
Frig's echtgenoot bezwykt in 't kampen; 
Maer straks verschynt zyn dappre zoon 
In 't strydperk tegen 't ongediert, 
En steekt door Wedring's 1 rooden gorgel 
Zyn blanke stael in 't bloedend hart! 
Dan gaet Hloduna's heldenzoon 
Ten stryde met den Irmengand, 
En worgt stoutmoedig 't woest gedrogt; 
Maer negen stap teruggeweken 
Valt hy verstikt door 't gift der slang. 
Dan neemt de zwarte draek zyn vlugt 
En heft zich boven Nydafial. 
Nydhoger dryft met open wieken 
Naer 't lyken-strand; de wereld sterft. 
De zon verbleekt en de aerde zinkt in zee; 
De sterren vallen neêr uit 't duister wolkenveld 
En woedende dampen met spelende vlammen 
Verslinden den boom, en hemel, en aerde? 




14.


Maer zie! welhaest uit stillen oceaen 
Ryst eene nieuwe groenende aerde; 
De watervloeden stuiven heen, 
En de arend zweeft er boven. 
Nogmaels zyn de Asen vereend in de velden; 
Zeetlend als rechters onder den esch 
Gedenken zy de wetten der Goden 
En de oude geheimen van Fimbeltyr. 

{==304==} {>>pagina-aanduiding<<}

Dan vonden de Asen te midden in 't gras 
De gouden taeflen van 't voorleden, 
Die 't hoofd der Goôn en Fielner's stam 
In de eerste wereld reeds bezaten. 
 
Dan komt de almagtige God in 't gerecht, 
De sterke bestuerder van boven; 
Het kwaed en de nacht zyn verdelgd en verwonnen, 
En 't dorste gewest prykt met bloeijende vruchten. 
Dan keren Balder en Halder hier weder 
En stichten het ryk der eeuwige vreê. 
Eene zael zie ik staen als de zonne zoo klaer 
Met goud bedekt in Gimel, 
Haer zullen regtschapene menschen bewoonen 
En immer vreugde genieten. 









{==305==} {>>pagina-aanduiding<<}

Iets over de school van Shakspeare in 't algemeen, en James Shirley, haren laetsten leerling, in 't byzonder, door E.....

De geschiedenis der letterkunde is niet gemaekt. De verschillige tydvakken, karakters, invloeden zyn niet genoeg bestudeerd geweest. Men heeft zich slechts bezig gehouden met zekere gedenkzuilen, met zekere vormen, waerin de menschelyke geest vruchten voortgebragt heeft, die men, misschien ten onregte, voor de rykste en welsmakendste beschouwt: juist alsof de zedelyke werking des menschen niet immer dezelfde was, juist alsof het genoegzaem was om een plaetsbeschryvend gedacht der wereld te geven, de uitstekende punten alleen aenteteekenen.
De eeuw van Lodewyk XIV, die van Augustus en die van Pericles hebben alleen meer aendacht op zich getrokken, en meer aenteekeningen aen de wereld geleverd, dan de moeijelykste vraegpunten der politische geschiedenis. De geringste schryvers, tydgenoten van Racine, Benserade en Boursault, by voorbeeld, zyn door Laharpe ontleed en met zulke nauwkeurige spitsvinnigheid opgehelderd geworden, dat een Homerus of een Virgilius er zou trotsch op zyn. Maer in de lange keten der tyden, zou men vergeefs een blad, een volk, een tydvak zoeken, dat niet zyne letterkunde, dit is zyne eigene geestbeweging, heeft. En echter welke leemte! welke onmeetbare opening is nog te vullen! Kent men het schoone, dat de Araben van Grenada en Cordua in wysbegeerte en in dichtkunst voortgebragt hebben? De oorsprong zelf der letter-
{==306==} {>>pagina-aanduiding<<}
kunde ontsnapt ons. Indien men eenige teekens van het keltisch ontcyferd heeft, mag men daerom zich niet roemen deze tael te kennen. De gansche middeleeuw, Spanje en Portugael, Hongarien en Illyrien, zonder de oostersche landen op te sommen die men zoo ligtzinnig doorkruist, vragen eene grondige navorsching. In al deze plaetsen heeft de geest des menschen krachtige en tooverachtige bewyzen van zyne magt gelaten. Wat bovenal nuttig en voortreffelyk ter overweging zou geweest zyn, is de geestesinvloed van het eene tydvak op het andere; de kronkelende loop diens strooms, die door duizend waterloopen in zyne vaert vergroot wordt, en die, daer hy van kleur, van naem, van breedte, diepte en bed verandert, beurtelings aen twintig verschillende oorden schynt toetehooren. Dus drukt Indië, gewapend met zyne brachmanische kennissen op Egypten, dat op zyne beurt, de voeder en leermeester van Griekenland wordt: Griekenland wordt daerna niet alleen de vader der gansche romeinsche geestontwikkeling, het is, sedert achttien honderd jaren de vader der fransche, spaensche en italiaensche beschaving.
Zeker zyn er rustplaetsen in zulke opzoekingen; maer ziet men niet dat zy immer onvolledig zullen zyn, zoo lang men hunne leemten niet vullen zal, en men in deze beschouwing de daedzaken niet zal daerstellen die eene dusdanige geschiedenis uitmaken? Men heeft zelfs sedert eenigen tyd bevonden, dat de tydvakken die men tot nu het meest had verwaerloosd, dikwyls meer belang opleverden dan diegene, welke men met de grootste hardnekkigheid en volherding onderzocht had.
Dusdanig is in Engeland het tydvak van Elisabeth, by hetwelk het tydvak van Anna, dat nogtans door de schryvers der achttiende eeuw zoo bewierookt werd, slechts een niet is. Ten tyde der koningin Anna, heerscht de smaek: alles wordt aen de vorm opgeofferd. Men kuischt de versen, men vylt de zinsneden, men maekt de volzinnen ronder, alles wordt opgetooid. Doch waer is de overtreffelykheid? In gindsch literarisch tydvak waerin Shakspeare troont. Dan wordt de hevigste aenhitsing

{==307==} {>>pagina-aanduiding<<}
allen deelen der kunst gegeven; dan wordt het scheppen en niet het navolgen het genoegen, het geluk des kunstenaers. Rondom Shakspeare en onder hem, komt een hoop mindere begaefde geesten zich scharen, die, daer zy allen zyner magt gehoorzamen, daer zy allen merkweerdig zyn, en op hunne beurt de beweging die zy ontvangen, voortspreiden, eene lange elektrische lyn schynen uittemaken. Deze reeks begint met Shakspeare en eindigt met Shirley. In den loop dezer bydrage, zullen wy ons hoofdzakelyk met dezen laetsten bezig houden, wyl het ons merkweerdig schynt het opkomen, het verkwynen, het verzwakken en het sterven te zien van een zuiver licht, dat eene gansche eeuw schittert en by de aenkomst eener nieuwe eeuw verdwynt.
James Shirley, een thans weinig bekende dramatische schryver, die eene buitengewoone groote scheppingskracht en eene schitterende faem in zynen tyd bezat, mag aenzien worden als de laetste telg van gindschen krachtvollen stronk, die met zyne dramatische takken de in zichzelve zoo dramatische regering van Elisabeth overschaduwde. Hy was de laetste die zyne fakkel aen de glansvolle baek van Shakspeare aenvuerde. Met hem eindigt de school diens grooten mans. Trots zyne verdiensten, is hy heden weinig bekend, en zyn naem zou in de literarische grafkelders vergeten geweest zyn, indien een dier geleerden, welke de geleerdheid niet tot eenige verdienste bezitten, M. Dyce, geene nieuwe uitgave van Shirley's werken in het licht gegeven hadde.
Het engelsch theater in de zestiende eeuw is een der schoonste verschynsels der letterkunde; het sluit zich in een grooten naem op, die aen hetzelve tot zinnebeeld dient: Shakspeare. Maer wat men in het algemeen niet weet, is dat Shakspeare zelf het gevolg of liever de kroon was van eene groote literarische beweging, die haren oorsprong vyftig jaren vóór hem nam en vyftig jaren na hem eindigde. Zyn eenvoudige geest wenschte niets te sturen; hy wilde aen niets eene voortstooting geven; hy wandelde alleen, wierp zyne gewrochten in de wereld welke ze beoordeelde, en bekreunde zich, zoo als ieder weet, zeer weinig over zyne faem. Alle natuerlyke geesten hebben dus gehandeld; de talentvolle mannen die indruk hebben willen

{==308==} {>>pagina-aanduiding<<}
maken, en die de menigte wilden bewegen, degene die eene literarische omwenteling wilden voortbrengen zoo als Ronsard in Frankryk en Schlegel in Duitschland, schynen ons van eene kleinere gedaente. De laetsten gehoorzamen minder aen een innig gevoel, aen de noodzakelykheid, de schepping voorttebrengen, die hen kwelt, dan aen een aerd van eerzuchtige en overheerschende werkzaemheid. Zy zyn veeleer hoofden van gezindheden dan ware kunstenaers, en hun geluk bestaet minder in de liefde tot de kunst zelve, dan in het genot dat zy vinden in het uitvoeren eener heerschappy over hunne medemenschen.
Al de dramatische grondstoffen der zestiende eeuw vereenigden zich in Engeland, waer, trots de slaverny der leenroerige gebruiken, de zucht der vryheid door geene instelling, door geene dwingelandy ooit verdoofd werd. Het engelsch volk, uitnemend op de zeevaert toegelegd, had in den grond zyner zeden iets wilds en ondernemends dat van de eerste tyden zyner geschiedenis dagteekent. In Italië bond de klassische smaek het theater aen de navolging der ouden. In Frankryk zwolgen de religieoorlogen al de gedachten op. In Spanje was de Inquisitie meesteresse. In Engeland leerde de gewoonte te reizen de menschen bestuderen, en zich in het getrouw navolgen van levende karakters behagen. Was zulke voorstelling ruw, zedeloos, bloedig, dit deed weinig ter zake; men vond zyn genoegen in dit bewegend tafereel; men zocht niets anders dan een vermaek.
De dramatische schryvers die vóór Shakspeare leefden, en ook diegene welke zyne tydgenoten waren, zyn veeleer de weêrgalmen hunner eeuw dan door hunne eigene weerde merkweerdige mannen. Allen gelyken zich: samenspraken, karakters, tafereelen, lierzangen, dramatische of boertige oogenblikken, alles komt by hen uit het tydvak en niet uit de mannen voort: het theater is het werk der eeuw.
Honderd jaren waren voorby, en het beeld van Shakspeare, schitterend van glorie, scheen het eenige denkmerk des theaters onder Elisabeth, toen Gifford en Lamb, geesten van verschillenden aerd, eenige der werken zyner tydgenoten, zyner voorgangers en zelfs zyner navolgers doorbladerden. De kleur, de verschei-
{==309==} {>>pagina-aanduiding<<}
denheid, de kracht, de fynheid, de hoogte der poëzy die zich in deze werken bevond, vervulde hen met verwondering. Zy poogden die lyken zonder glorie uit den doodslaep te doen opstaen en hun het literarisch leven terug te geven. De onderneming was niet moeijelyk. Men was de koude maet van Pope en het zware kritiek van Samuel Johnson moede. Al deze oude schryvers werden herdrukt, en de geringste van hen vond lofdichters. De oudheidskundigen en wysgeeren bemoeiden zich met de zaek. De minste dezer vermemelde dramata deed ophelderingen zonder einde geboren worden. Men maekte nieuwe treurspelen naer het voorbeeld dergene der zestiende eeuw. Walter Scott ontleende hun zinspreuken, en Byron stoute uitdrukken.
Thans is deze vooringenomenheid een weinig gestild. Zy is door zich zelve verzwakt, en hare eigene hevigheid heeft haer uitgeput. De uitgave van Shirley's werken, die langen tyd gevorderd had, aengezien dat de menigte schriften diens schryvers verminkt, verloren verspreidt, of in onvolledige uitgaven besloten zyn, verscheen in het licht, juist in een oogenblik daer het engelsche volk, door zoo vele bewondering vermoeid, met onverschilligheid de meesterstukken begon te beschouwen die het gedurende tien jaren aenbeden had.
Shirley zelf werd in eenen slechten tyd geboren; de vertooning zyner treurspelen geschiedde te gelyker tyd met de eerste bewegingen des burgeroorlogs in Engeland. Welk uitmuntende geest had met zulke tegenstrevers als Cromwell, Pym, Hampden kunnen wedyveren! Shakspeare zelf zou de algemeene onverschilligheid niet hebben kunnen overwinnen. De vervloekingen der Puriteinen vielen loodzwaer op het theater neder, en de algemeene aendacht was op ernstigere zaken gevestigd. Slechts een klein getal aenhangers des koningdoms, achtelooze en ligtveerdige ruiters, waren de eenige persoonen die nog eenigen prys aen het wankelend tooneel echteden. Men verwachtte zich aen belangryker en noodlottigere omkeeringen dan die welke de dramatische dichter uitvinden kan. De karakters die zich ontvouwden toeiden zich met levendigere kleuren. De gebeurten die zich onophoudend volgden, hadden meer kracht,

{==310==} {>>pagina-aanduiding<<}
meer oorspronkelykheid, meer diepte dan diegene des tooneels. Hoe zou het mogelyk geweest zyn het oor aen verdichtingen te leenen, en in droomen belang te stellen by het gezigt van zulke wreede wezenlykheid. Het ware theater was het parlement; de ware werktuigsteller was de beul. Er was geen enkele evangelische predikstoel in Engeland, die niet meer driften ontvuerde dan al de treurspelen der wereld te samen. De godsdienst had zyne heilige zending verloren. De opbruising van alle menschelyke hertstogten streed yzingwekkend in de kerken. De koddigheid, de spotrede, de verhevenheid, de gekheid, de overdrevenheid, de kinderachtigheid, de schoongeest, de bloedige razerny speelden te gelyk hunne rollen in deze plaetsen aen den Schepper toegewyd. Men beefde van te veel vrees, men voedde een te sterk en te dwaes geloof, men was te scherpzinnig en te driftvol om zyne gedachten aen iets anders te hechten dan aen de wezenlykheid die beven deed; al het overige was onnut.
Het zelfde was in Frankryk gedurende de Ligue geschied; de dichters door Ronsard's tydvak voortgebragt, schenen in den vurigen kroes der samenzweringen te zinken, te smelten en te vergaen. Men sprak niet meer van Joachim, Dubellay, Passerat, van Jodelle en van hunne werken, dan of deze schryvers nooit bestaen hadden. Passerat schreef een deel van het schimpdicht Ménippée; Montaigne, bereidde in zyn slot, zyne Essais, die hy het goed gedacht had, slechts in eenen beteren tyd uittegeven. Al wat eigenlyk kunstwerk was, werd verzwolgen door het groote werk, de politische opschudding, waeruit de zeventiende eeuw en de regering van Lodewyk XIV te voorschyn treden moest. Zulke tydvakken, voordeelig misschien aen den geschiedenisschryver en den wysgeerigen beschouwer, zyn den dramatischen dichter uiterst ongunstig. Wie zou zich op de planken durven verheffen, wanneer de wereld slechts een doodtooneel is, in het midden van zulk een groot en yselyk schouwspel? Wat was de Vriend der wetten van Laya, wanneer de guillotine het schrikkelyk drama der fransche republiek speelde! Men geve ons een tafereel dat het gene gelykt, waer Cromwell het doodvonnis van Karel I teekent, en

{==311==} {>>pagina-aanduiding<<}
lachend het aengezigt van zynen makker koningsmoorder met inkt besmeurt. Wee den treurspel-dichteren die geboren worden, wanneer het treurspel de straten vervult!
Ware zelfs Shirley met den grootsten dramatischen geest begaefd geweest, hy hadde nooit met voordeel tegen de hindernissen kunnen worstelen die zich tegen de ontwikkeling dezes geestes stelden. Hy was, zoo als wy gezegd hebben, de laetste van het dichterlyk geslacht waeraen hy toebehoorde. De groote school was uitgeput. Deze byna heldhaftige stam, waervan de mindere namen alleen, de verschillendste geesteshoedanigheden aenbieden, was op het einde zyns bestaens. De omstandigheden waren aen het drama zeer onvoordeelig, en de armoede des schryvers moest, daer zy hem tot eene ongelukkige vruchtbaerheid dwong, hem nog in het ontplooijen zyns vernufts hinderen.
Zyne levenschets beteekent weinig; men kent slechts de byzondere gebeurtenissen zyns levens. Zyn afbeeldsel, dat aen het hoofd van eenige uitgaven zyner werken staet, is alleenlyk door zyne uitnemende leelykheid en door de buitengewoon groote vrat die een deel zyns aengezigts bedekt, merkweerdig. Zyn dwalend, arm en rampzalig wezen sleep zich van de schoolmeestersbanken tot de tooneelschermen, en van daer in de kerken, waer hy, zoo als men zegt, zeer slecht predikte. Het is spyt dat hy zyne herinneringen niet geschreven heeft, zy zouden wetensweerdig geweest zyn. Die protestantsche priester, welke uit verkleving aen het koningdom, den katholyken godsdienst aennam, en die in al het geslemp der ruiters van Karel II gewikkeld, de zeden aen zyne schapen kwam prediken; die arme man, wien het scheppen eens treurspels ten hoogste eene week het brood verschafte; die bewooner van een dorp in de nabyheid van Londen, welke na dat hy kleine kinderen voor wat brood onderwezen had, dit schoone gedicht op de dood schreef, waervan de lezing Cromwell deed beven; die man aen het koningdom zoodanig verknocht, en dien het koningdom na de overwinning in eene kleine school van armoede liet vergaen; die man zou zeker openbaringen gedaen hebben waervan de kennis allerbelangweerdig zou geweest zyn. Doch

{==312==} {>>pagina-aanduiding<<}
klagen wy om dit gebrek aen onderrigtingen niet: de gedenkschriften van Milton, Cromwell en Cleveland ontbreken ons ook, en de geschiedenis zal slechts dan volledig zyn, wanneer de verhevene geesten zullen verstaen hoe belangryk het is, dat hunne herinneringen, hunne gedachten en hunne gevoelens niet vergaen.
De tooneelstukken door Shirley verveerdigd zyn menigvuldig; geen van hen kan als volmaekt beschouwd worden. Er bestaet geen enkel waerin de schoonste oogenblikken niet gebroken worden en als verloren gaen in eene zee van buitensporigheden, tegenzinnen, onwaerschynelyke en belachelyke zaken. Verscheidenheid, wispelturigheid, verbeeldingskracht, rykdom aen middelen, overvloed van woorden, gemakkelyke dichtkunst, dit alles is in zyn bezit. Echter is de indruk, dien zyn talent doet, nooit diep; hy verwekt geene brandende ontroering; hy ontsteekt onze driften niet; het gemak van uitvinding en de kunst de deelneming bestendig te houden, zyn de byzondere kenmerken zyner schriften. Wat de waerschynelykheid en de regelmatigheid van plan aengaet, hierover bekreunt hy zich in het geheel niet. Blyft de aenschouwer aendachtig, gaet het drama goed voort, dan is hy voldaen. Hy bezit een groot getal ondergeschikte hoedanigheden, en de vereeniging van deze kleinere verdiensten, stelt zyne ware eigenaerdigheid daer.
Zulk is in het algemeen het lot der uitmuntende talenten die te laet geboren worden. Er blyft hun slechts een aerd van eclectismum over, eene min of meer gelukkige verzameling van verschillende middelen. Zy zetten den voet op eenen grond die reeds door duizende handen is bewerkt, en in alle rigtingen is doorvroet geweest. Het was reeds vyftig jaren dat de geschiedenis der gansche wereld zich in drama op het engelsch schouwburg daerstelde; dat de personnaedjes van alle volkeren zich onophoudend op hetzelve volgden; dat de oneindige verscheidenheid van karakters en voorvallen eenen vloed van treurspelen, kluchten, tusschenspelen voedde, welker getal ongelooflyk is, ja alle waerschynlykheid te boven gaet.
Wy spreken van Shakspeare niet, die door zyne eigene grootte, buiten al oordeel in dit overzigt blyft. Maer vóór het tydstip van dezen grooten man bestond er een Marlow, een aerd van

{==313==} {>>pagina-aanduiding<<}
barbaerschen Rotrou, een dichter wiens krachtige verzen (zoo als de tydgenoten zegden) Lucanus scheen te herinneren en Corneille deed voorgevoelen; een weinig dramatisch schryver, maer die met waren geest begaefd was.
Zelfs ten tyde van Shakspeare, leefde John Marston, de Aretino van Engeland, een ongebonden cyniek, wiens minste zin een vergiftigde steek is; wiens bittere menschenhaet die nooit overtroffen is geweest, tusschen de uiterste hevigheid der scheldwoorden en de dwaze schimpdichten van Beaumarchais schynt te wankelen. Ford, voortreffelyk in roerende oogenblikken, had de laetste snaer der ziel getokkeld en het tooneel met al de zedelyke folteringen beladen, die de mensch gevoelen kan. Webster, de Spagnoletto van het oude drama, had, daer hy als schilder het gevoel der vrees overdreef, aen den indruk zyner dramata benadeeld, doordien hy dezen indruk zelf overdreef. Middleton en Rowley hadden met eene ware burgerlyke ongedwongenheid en dikwyls in hertroerende toonen, de huiselyke tafereelen van het toenmalig engelsch leven afgeschetst.
Indien het groot getal gebreken die men by deze schryvers ontmoet, hen eenen minderen rang doet bekleeden, zoo kan men toch niet loochenen dat de teekens van hun geestvermogen menigvuldig en schitterend zyn. Sedert Sheridan's dood is er door geen enkelen dramatischen dichter in Engeland iets voortgebragt geweest dat de werken gelykt, die met zulken overvloed, zelfs door de minste der bovengenoemde dichters verveerdigd werden. Welnu, tusschen hen en Shakspeare bestaet nog eene middenschool die ze merkweerdig overtreft en die slechts dezen laetsten onderhoorig is. Dus is Ben Johnson, die geenzins de kunst kende de menschelyke hertstogten te doen leven, en dien men koud en benepen kan vinden, van alle bekende schryvers degene, die den mensch het diepst doorgrond en deszelfs karakter langs alle zyden beschouwd heeft. Eigenaerdigheid, fyne en heldere kleur, niets heeft hy vergeten. Zyne nauwkeurigheid in alles terug te geven gelykt aen die des schilders Holbein. Zyne menigvuldige werken vertoonen ons al de persoonaedjes die Engeland, tydens de regering van Elisabeth, aen het oog des onderzoekers opleverde.

{==314==} {>>pagina-aanduiding<<}

Byna op dezelfde lyn als voorgaende schryvers vertoont zich Massinger, een eigenaerdig dichter die ons slechts voor walgelyke schepselen deelneming inboezemt, en die echter eene strenge morael, eene manlyke en grootsche welsprekendheid bezit; bevalligheid, buigzaemheid, zachtheid zyn by hem niet te vinden; de eigenschappen des vrouwelyken geestes zyn hem tegen. Hy is een donkere en breede schilder, die eenige van Johnson's nauwkeurige, en Webster's schrikwekkende eigenschappen schynt te hebben.
Daerna, om dezen wonderbaren en talryken naemrol te sluiten, verschynen Beaumont en Fletcher, zonderling dichterpaer, wier geest zich zoowel te samensmolt dat de tooneelstukken welke zy samen bearbeidden, slechts aen één mensch schynen toe te hooren, en dat die welke elk hunner afzonderlyk verveerdigde geen byzonder kenmerk bezitten. Deze schryvers zyn sierlyker, en veroorloven zich grootere vryheden dan hunne voorgangers; hunne dichtkunst is aen de dichtkunst Shakspeare's, als de Voogdy aen de eeuw van Lodewyk XIV. Hun styl is vol goudloovertjens; hy bezit een schaemteloozen glans, eene onstandvastige kleur, honderd dikwyls misplaetste schoonheden, een om zoo te zeggen losbandigen rykdom, eene meer zinnelyke dan gevoelige of dichterlyke opbruising; zoo als Shirley zyn zy groot door hunne verscheidenheid, maer zy hebben de karakters niet doorgrond, en de oogenblikken of voorvallen zyn slechts aengeteekend.
Gedwongen door de dubbele noodwendigheid van te genieten en te kennen, heeft Marlowe, die in eenen oneerbaren twist vermoord werd, in zyne treurspelen slechts de overdaed en het hoogste punt der driften, den ongebonden dorst naer kennis of roem afgeschilderd. Ook was hy uiterst geschikt om dien Faustus te malen wiens held alle genot smaken, en zich in de kuilen der wetenschap en vreugde verzinken wil. Trots Goethe's voortbrengsel en de moeijelykheid tegen eenen uitmuntenden geest te stryden, die in eene zeer verlichte eeuw geboren is, zal Marlowe's dichtstuk zich eeuwig als een denkzuil vertoonen. Al de ontstuimige driften in het herte des schryvers besloten: vleeschelyke begeerten,

{==315==} {>>pagina-aanduiding<<}
dorst naer roem, vurigheid om te genieten, vertwyfeling van het onmogelyke niet te kunnen bereiken, het leven niet te kunnen vergrooten, zyne droomen niet te verwezenlyken, dit alles is in Faustus bevat. In al zyne andere tooneelstukken schynt Marlowe ons een dronken beul. Wanneer eene yselyke slagting het tooneel vol lyken geworpen heeft, dan denkt hy een treurspel gemaekt te hebben. Een groot getal zyner verzen hebben niet de minste waerde; men hoort een vloed van donderende woorden zieden en nederploffen, huilen zonder dat een enkel gedacht in den geest, zonder dat het minste gevoel in de ziele ryst; het is wat Shakspeare schimpend, de ader van koning Cambysus noemt. Na Faustus, mag de Jood van Malta en de Slagting te Parys in aenmerking genomen worden, en zulks zoo veel niet voor de uitvinding van plan en studie der karakters als wel voor de byzondere kracht der gedachten. De Slagting te Parys heeft bovendien een historisch belang: het verbeeldt de St. Barthel's nacht, en werd dry jaren na deze moordery verveerdigd.
De byzonderste werken van Webster zyn: Vittoria Corombona en de Hertogin van Malfi. Het plan en de intrigue van deze lettervruchten hebben niets belangwekkends. Het zyn voorvallen op voorvallen, moorden op moorden, een waer bloedbad zonder regt noch rede; Italië zoo als het ten tyde van Borgia was, bezat voor Webster eene byzondere aentrekkelykheid. Indien men vraegt welke de verdiensten van deze stukken zyn die met regt voor wanschapen gehouden worden, dan moet men antwoorden: de uitermate groote kracht der schildering, de vurigheid der samenspraken, en de schrikkelyke nieuwigheid van zekere oogenblikken. Dus bevindt Vittoria Corombona, die boeldeerne, welke moordt, vergiftigt, zich wreekt en mint, zich in een wonderlyk krachtig tooneel blootgesteld aen de daggen van twee mannen die zy denkt vermoord te hebben na dat zy hen met hare gunsten beladen heeft. Webster's poëzy gelykt aen dien boom der zuiderlanden waervan de bladeren en wortelen vergift uitbraken. Er is meer dan menschenhaet in het diepe zyner gedachten: er is woede. Zonder twyfel is dit de gan-
{==316==} {>>pagina-aanduiding<<}
sche kunst niet; om volledig te zyn moet zy de geheele menschelyke natuer omvatten, haer goede zoo wel als haer kwade uitzigt, hare deugden zoo wel als hare ondeugden; en de geest der menschen die Webster gelyken, bestaet slechts gedeeltelyk.
Zoo is het ook met Marston; indien de kracht des schriks by Webster heerscht, zoo is de spotlust by Marston meesteresse; beiden bezitten slechts benepene, maer samengepreste en tot eene wonderlyke kracht gevoerde hoedanigheden. De vereeniging veler hoogere hoedanigheden stelt de geesten van eersten rang daer. In tyden wanneer de verlichting algemeen wordt, ziet men een groot getal nietige geesten geboren worden die zekere verschillende oppervlakkige kennissen bezitten. In de zestiende eeuw, in tegendeel, schepte de persoonlyke kracht hare magt in zich zelve; zy groeide en voedde zich in stilte, zy volgde den weg en het doel dat haer eigen was, en zocht zich met geene bloemen te tooijen die haer vreemd waren.
Er bestaet geen schryver die de stekende hevigheid des spots wyder dan Marston gebragt heeft. Hy bezit, zoo als wy hier boven zegden, slechts eene geringe bekwaemheid: maer Timon-de-menschenhater, Diogenes-de-Cyniek en Aretino vereenigd, hadden moeijelyk iets konnen voortbrengen dat in poëtische bitterheid, in nydigheid en terzelver tyd in welsprekendheid Marston's Parasitaster overtrof. In dit stuk, zoo als in al die welke hy verveerdigd heeft, vertoont hy ter gelyker tyd op eerste lyn en als met eene wolk overtogen, een man wiens eenig genoegen daerin bestaet, de verholene ondeugden zyner medemenschen op te zoeken, hen in het kwaed aentemoedigen om ze daerna met eene helsche spotterny te straffen: nieuwe aerd van menschenhater dien geen schryver gewaegd heeft voortestellen; Mephistopheles in eene menschengedaente; schepping die alleen aen Marston toebehoort en tot nu toe ongevold bestaet.
De tytel van het byzonderste werk dat de faem van Dekker gemaekt heeft, is zoo zonderling en komt ons heden zoo vreemd voor, dat deszelfs getrouwe vertaling ons onmogelyk schynt: The honest Whore. Dit werk is in twee paerten verdeeld, waervan het eene de in treur-
{==317==} {>>pagina-aanduiding<<}
spel gebragte geschiedenis van een jong gevallen meisje bevat, dat deels uit eigenliefde, deels uit schaemte over zichzelve, in de laetste bedorvenheid vervalt. In het tweede deel vindt men het jonge meisje, dat boeldeerne geworden, zich op eenen jongeling verlieft die het geval en de luijaerdy in de eerlooze door haer bewoonde plaets voert. Deze ware liefde brengt haer tot de deugd, daerna tot het gevoel harer weerdigheid terug; echter daer zy van hem dien zy bemint, verfoeid wordt, weet zy hem met zulken yver te dienen, hem dusdanig door haren list en opoffering te helpen in moeijelyke oogenblikken, als niemand zich om hem bekommert, dat de jongeling hierdoor geroerd, eindigt met haer in den echt te treden. De omstandigheden van dit dubbel gewrocht zyn door hunne openhertigheid, door hunne naïve en losse poëtische kleur uiterst bewonderbaer. Het is door geene bevalligheid, noch verleiding, noch door persoonlyke eigenschappen dat de jongeling zich van 's meisjes gansch bestaen en gansche ziel meester maekt. Alleen met haer in het oogenblik daer zy hem hare schande verkoopen gaet, toont hy haer het walgelyke des staets waerin zy zich bevindt, en der verachtelyke ontucht waeraen zy zich levert. Het is door verscheurende wroegingen dat hy haer biddend, vol achting en liefde, voor hem doet nederknielen. Zulke trekken kunnen niet vertaeld worden. Zy gehooren ter gelyker tyd aen de vrye tael en aen de krachtige zeden der zestiende eeuw.
Er blyft ons van Chapman, een dramatisch dichter wiens naem wy nog niet genoemd hebben, een treurspel over, waervan het onderwerp hetzelfde van Alexandre Dumas Hendrik III is. Het draegt voor tytel Bussy d'Amboise. Doch hier ziet men hoe menigmael de beoordeelingen der tydgenoten door die der toekomende geslachten moeten overzien worden. Deze Chapman, die door zyne tydgenoten als de Corneille der eeuw aenzien werd, en die men op eene uitnemende hoogte boven Shakspeare stelde, vindt thans geene plaets zelfs in het geheugen van hen die zich verduldiglyk met literarische navorschingen bezig houden. Zyne tael die men toen voor verheven hield, komt ons slechts als belachelyke opgebla-
{==318==} {>>pagina-aanduiding<<}
zenheid voor; en de schoonste trekken, die men toen op het sterkste toejuichte, zouden ons in eenen onophoudenden lach doen losbarsten, indien men dezelve op het tooneel nog voorstellen dorst. Echter is Shakspeare, die men in zynen tyd verwaerloosde, door den loop der jaren niet alleen de koning van het engelsch tooneel, maer de hervormer der gansche huidige theaterletterkunde geworden.
Ben Johnson's groote werken zyn zelfs in Frankryk, ten minste by hunne namen bekend. Every man in his humour is eene meer getrouwe dan koddige schets der wonderlykheid der menschelyke natuer. In dit stuk, zoo als in de Epicène, de Alchimist, Volpone of de Vos, vindt men eene rei gelykende afbeeldsels, doch geen drama. Al de bovengenoemde werken bieden geene twee gelykvormige persoonaedjes aen, men kan daerin geene twee vormen vinden die hetzelfde afbeeldsel daerstellen. Hierin bestaet Johnson's verdienste: want al deze gedaenten zyn styf en hard; men ziet in hen den geplaetsten leeman, men voelt den slaeflyken arbeid waeraen de schryver zich geleverd heeft. De minste plek op het aengezigt, de hairen van den baerd zyn met buitengewoone nauwkeurigheid gevolgd. Maer wat men echter doch bekennen moet, is dat La Bruyère, Addison, of Steel, de kunst hunne studiën van het menschelyk leven te kenschetsen, niet verder bragten.
De Alchimist is het stuk dat men kiezen moet, indien men een gedacht van Johnson's talent vormen wil. De intrigue rust te gelyker tyd op de hebzucht naer goud, iets dat aen alle eeuwen toepasselyk is, en op de goudmakeryziekte, die aen Johnson's eeuw eigen was. Rondom twee of dry schelmen die zich als groote goudmakers verklaren, dringt zich een hoop sukkelaren van allen aerd en rang. Later worden de gauwdieven de eene door den anderen bedrogen en eindigen daermede dat zy de opbrengst hunner onderneming door krakeel vernietigen. In al de tooneelstukken dezes schryvers vindt men immer de list die zich in hare eigene strikken vangt, de listigheid die door zich zelve geslagtofferd wordt, en de eerst verdrukte regtzinnigheid, die door de enkele loop der zaken, al het verlorene wederkrygt.

{==319==} {>>pagina-aanduiding<<}

Al deze schryvers, Massinger daerby begrepen, waren wyd daervan dien geheelen en alomvattenden blik der wereld en maetschappy te bezitten die aen Shakspeare slechts toebehoorde. Massinger's diepte, Webster's verschrikkelykheid, Johnson's betrachting, zyn afzonderlyke hoedanigheden die de enkele Shakspeare allen vereenigde. Twee schryvers, wier vereeniging meer dan tien boekdeelen voortgebragt heeft, Fletcher en Beaumont, hebben tooneelstukken geschapen, die door de verscheidenheid, door de algemeenheid, maer niet door de kracht aen die van Shakspeare gelyken. Byna al hunne tooneelstukken zyn bly- treurspelen in den spaenschen smaek bewerkt. Zy zyn met romaneske voorvallen gevuld, en hun styl doet ons menigmael de schoone en zoete poëzy van Guarini's Pastor Fido herinneren. Hunne kluchtige dichting was als hun geest, tragiek, zoet, gemakkelyk; alles vloeit uit eene gelukkige en vruchtbare ader voort. In the Knight of the burning Pestle, hebben zy, naer het voorbeeld van Cervantes's Don Quichotte, den romanesken geest belachelyk gemaekt. In dit stuk heeft men voor het eerste mael den tooneelspeelder zich tusschen de aenschouwers zien nederzetten en zyne rol, niet meer op het tooneel, maer in het parterre of in de logiën spelen. Eene kruideniers familie die voor den eersten keer het tooneel bywoont, deelt luid op hare aenmerkingen over de weerde van het stuk aen de toehoorders mede.
Door zulke handen was het veld der kunst bewerkt geweest toen Shirley te voorschyn trad. Indien iets ons verwonderen moet, dan is het wel dat hy dezen grond nog heeft durven beploegen en nieuwe vruchten doen dragen. Hierin is hy slechts gelukt, met gebreken by de gebreken zyner voorgangers optehoopen, met hunne kleur te verdonkeren, met hunne onwaerschynlykheden nog onwaerschynlyker te maken, met bloed en gift by beken te doen stroomen, eindelyk met nog grooter misbruik te maken van wat zy reeds zoo misbruikt hadden. Zyn theater is een hoop lyken, eene menigte moorden, verkrachtingen, bloedschendingen, vader- en broedermoorden, slagtingen welke om zoo te zeggen de vertwyfeling der Muze

{==320==} {>>pagina-aanduiding<<}
aentoonen, die op het einde haers bestaens gekomen, door aenprikkelingen de vlugtende levenskracht zoekt te bewaren. De verkrachting schynt aen Shirley uitermate belangwekkend. Men vindt deze zonderlinge beweegoorzaek in byna al zyne treurspelen. Het is over dit droevig en walgelyk voorwerp dat zyne ondergeschikte persoonaedjes spotten, en zyne helden zedeprediken. Om te zien tot welk punt deze dramaschryver pligtig is, moet men de predikers en de wysgeeren diens tyds lezen; men moet zich tot de toenmalige ernstige, strenge en een weinig ruwe zeden terugvoeren. Zeker is er niets der fynheid en zuiverheid meer tegen, dan voorstellingen van werken bytewoonen waerin beiden onophoudend gekrenkt worden. Doch eene tweede vraeg biedt zich aen, of de huidige schryver, die een fyn vernis op onzuivere gedachten, handelingen en gevoelens legt, inderdaed niet schuldiger is dan Shirley en zyne voorbeelden, wanneer zy ruwe beelden in ruwe uitdrukken teruggeven? De staet der zeden van dit tydvak is die van het onze niet. Men ontleedde op den predikstoel en op het tooneel, met eene gelyke stoutheid en met eene wysgeerige koelbloedigheid, den zegeprael der zinlyke driften en vleeschelyke wenschen op het geestelyk gedeelte des menschen, op de ziel en op de rede. Taylor, Hooker, bewonderensweerdige predikers, traden in dat opzigt in kundige uitleggingen, doch die aen onze tegenwoordige verfyning zoo vreemd zyn, dat eene wel opgevoede vrouw thans zich zou schamen te lezen wat de godvruchtige broederschappen der zestiende eeuw niet vreesden te hooren.
Thans maekt de zwakheid onzer zeden en ziel ons onbekwaem om zulke tooneelen bytewoonen en zulke ruwe lessen te aenhooren. Wy vinden voorwerpen van ontstichting en spotterny in de schoonste bladeren en ernstigste lessen der voormalige predikers. Wy zouden ons beledigd vinden door de tooneelen waerin Ford ons de ellende van een jong meisje vertoont dat door zyne eigene moeder tot de ontucht gebragt is. Daer, waer de schryver ons den indruk van de hoogste zedeleer wil

{==321==} {>>pagina-aanduiding<<}
maken, zouden wy slechts de teekens eener losbandigheid zien, die niets eerbiedigt en zelfs niet onderhoudend zyn kan.
Het verderf der huidige schryvers is dieper en gevaerlyker. De oude waervan wy spreken, waren ruw in het uitdrukken hunner zedelyke gedachten. Onze romanschryvers verfynen het kwaed, wy willen eene geblankette verdorvenheid. Waer zou men in de zestiende eeuw eenen schryver vinden die als Byron, aen de ondeugden, aen het rooven, aen den moord, een bovennatuerlyk moralisch belang, een aerd van zoete en reine verhevenheid leent? Wie van hen schryft den verachtelyksten der stroopers daden toe die den edelsten held weerdig zouden zyn? Door de overmagt van zielenkracht, kunst, geest en kleur heeft Byron dit vraegpunt beantwoord; hy vertoont ons byna voor eene gevoelvolle heldin, eene vrouw, die nadat zy eenen ingeslapen man vermoord heeft, met bloedende hand naer eene nieuwe liefde ylt. Een wasem van droomery, van droefgeestigheid en hertstogtelyke bevalligheid omvat dit vervaerlyk gedicht tot in zyne minste plooijen. Zeker randen wy Byron's talent niet aen; maer zyne diepe onzedigheid is vatbaer en kan zelfs aen den oppervlakkigsten beoordeelaer niet ontsnappen.
In Shirley's tyd, waren de engelsche zeden die hunne ruwheid behouden hadden, de teugelloosheid genaderd welke de burgeroorlogen immer na zich slepen. Men ging met groote stappen naer dit tydvak van ondeugd zonder vreugd, van overdaed zonder lust, naer het tydvak van Karel II. Er is meer dan een teeken dezer strekking in Shirley's werken. Wanneer hy een modejonker, een ridder of koningsgezinde ruiter zyn wil, en met vrouwen en liefde spot, dan vallen zyne schimpen zwaer; zyne spotlust is ontuchtig en zonder de minste vrolykheid.
Shirley heeft byna al de bekende vormen van tooneelstukken beoefend. Hy heeft donkere en driftvolle treurspelen, in samenspraek gestelde en naer den spaenschen aerd bewerkte romans, burgerlyke tooneelstukken, herdersspelen en kluchten verveerdigd. Zyne twee schoonste treurspelen de Verrader en de Kardinael

{==322==} {>>pagina-aanduiding<<}
mogen vergeleken worden met het beste dat Webster voortgebragt heeft. Nogtans is er immer overdryving in de détails, valsche kleur in de karakters en overmaet van voorvallen: zekere teekens van verval voor het tooneel by alle volkeren. In den Verrader, heeft de dichter getracht het machiavelismus te verpersoonlyken, de kunst profyt uit alle man te trekken met eenieder ten zynen voordeele te gebruiken, en alles aen zyne inzigten opteofferen. Een man, immer zichzelven meester heerscht over het gansche stuk. Zyn geest is fyn en doordringend, zyne ziel is koud en hard: hy bezit geene andere voortreffelykheid boven zyne medemenschen dan alleen dit gebrek aen driften, vuer, verbeeldingskracht en gevoel. Daer hy zich aen allen invloed en aen alle gevoelens die de menschen slaven maken, ontrekt, roert en teistert hy deze naer zynen wil. Hy breidt zyn web zoo als de spin uit: noodlottig net waerin alle ydele, zwakke en gevoelige zielen gevangen worden. Wat hem aengaet, volgens 's dichters woorden in den kuil zyner ziele opgesloten, wacht hy verduldiglyk zyne prooi af, en verslindt ze wanneer de tyd gekomen is. Het is een schoon karakter, eene grootsche schepping.
Een zwakke en wellustige hertog, twee vleijers, de eene vol moed en vuer, de andere verwaend en nietig, worden te gelyk door den Verrader bedrogen. Wy zullen slechts een trek van dit stuk aenteekenen: de daerin gebruikte dichtkunst is uitnemend en de bevalligheid verrukkend.
Amidea, Pisano's verloofde, wordt het voorwerp van 's hertogs schuldigen drift: de Verrader heeft dit weefsel gemaekt om Pisano van zyne beminde te verwyderen; hy is hierin gelukt. Pisano verstoot zyne verloofde met verachting en neemt Oriana tot vrouw. De huwelyksplegt gaet aenvangen, reeds nadert men de kerk, wanneer Amidea optreedt, Pisano by den arm vat, en hem bidt te wachten.

Amidea. - Denk aen myn geluk niet, Pisano, denk aen my niet, maer aen u alleen. Ah! ik bid u, keer op uwe stappen terug; die weg voert ten dood.

{==323==} {>>pagina-aanduiding<<}

Pisano. - Wat wilt ge zeggen?
Amidea. - Ik heb een broeder, gy weet het.
Pisano. - Welnu?
Amidea. - Het denkbeeld myner oneer en uwer vergetelheid heeft in hem eene woede ontvuerd die ik niet bedwingen kon. Hy is razend. Te vergeefs wilde ik hem tegenhouden, hy wil u treffen in den glans van 't huwelyksfeest, in het midden uws geluks en u dooden. Helaes! Ik vrees zyne overyling en zyne hevigheid. In den name Gods, mynheer, myn vorige vriend, heb medelyden met u zelven. Wat my aengaet, ik vraeg dit niet; ik ben een arm meisje dat gy niet meer beminnen kunt, ik weet het wel. Gy hebt my met geweld doen nederstygen van den troon dien ik in uw hert bekleedde, en ik zou het jeugdig meisje dat uwe beloften ontvangen heeft, niet willen berooven van den schat dien gy haer geschonken hebt: zulks was u aengenaem. Een lach, een laetsten zoen vraeg ik u niet. Al deze rykdom is voor eene andere die geboren is om gelukkig te zyn; maer, ik smeek op nieuw aen uwe voeten, spaer uw leven, red het zelve, moest ik zelfs voor immer verloren zyn.
Alonzo, een van Pisano's vrienden. - Die raed, heer, mag niet verworpen worden, neem u in acht.
Pisano. - Arm kind! zy vertwyfelt; helaes! ik beklaeg haer; maer toelaten dat de plegtigheid niet plaets grype, en Oriana terugkeere zoo als zy gekomen is, neen, zulks nooit. Komt, myne vrienden, laet ons onzen weg vervorderen. Amidea, gy kunt gelukkig leven, en met woeker het geluk terug geven dat gy ontvangen zult. Ik vrees uw broeder niet, hy is geen mensch die een kerklyk feest door eenen moord zou schenden.
Amidea. - O God! hy wil my niet gelooven. - Gy die hem bemint, overreedt hem toch, zeg hem dat het zyn leven geldt; en gy, mevrouw, gy zult hem beweenen wanneer hy dood zal zyn; wy zullen hem samen beweenen. Ah! overreed hem zich door zyne styfhoofdigheid niet te slagtofferen.
Pisano. - Alles is nutteloos, ik hoor niets aen; laet ons voortgaen.

{==324==} {>>pagina-aanduiding<<}

Amidea. - Ik heb gedaen; ik zal u niet lang meer tegenhouden. Vergram u niet tegen eene vrouw die u slechts geluk wenscht. Ik bid den hemel dat hy de ongelukken die u bedreigen, van uw hoofd keere; dat alle zegen uw huwelyk bekroone! Waerom u vertoornen? Wat ik zeg kan u niet wonden; helaes! indien ik het wilde ik zou my niet konnen wederhouden voor u te bidden, ja zelfs op dezen dag, die de dag myns geluks hadde kunnen zyn.
Oriana. - O hemel mogt zulks zyn! Gy weet het, indien ik zyne vrouw word, dan gehoorzaem ik aen eenen wil die krachtiger is dan ik. Myne gehoorzaemheid aenveerdt, maer myn hert bekrachtigt geenzins de wet die men my opdringt. Wees zyne bruid, Amidea, en ik zal my dubbel gelukkig achten.
Amidea. - Gy spot met my! Welnu! Ware dit zelfs zoo, ik vergeef u.
Oriana. - O neen, geloof het niet; uwe smert gaet my aen 't herte; uw angst is de myne. Ziet gy niet deze tranen van myne wangen rollen? Tranen die eene bruid zelden stort wanneer zy gelukkig is! Blik my aen, ben ik gelukkig? Ben ik niet, als gy, een rampzalig slagtoffer?
Amidea. - Oh! Arm kind! Arm kind! Wy zyn zusters door het verdriet; maer, ik bid u, Oriana, wanneer gy zyne vrouw zyn zult, bemin hem, bemin hem waerlyk. Hy eert u; hy weet wat gy weerd zyt. Ieder dag, bid ik u, geef hem een' zoen voor my, een' enkelen, maer zeg hem niet dat ik het gewenscht heb, hy zou zich hierover bedroeven, en ik wil niet dat hy zich ooit bedroeve. - Nog een woord aen u, Pisano, en ik zal u niet meer verontrusten. Gy hebt uw keus gedaen, mag ik ook den mynen doen? Zeg my, ben ik vry een egâ te nemen?
Pisano. - Gy zyt het.
Amidea. - Zoo haest de plegtigheden uws huwelyks zullen geeindigd zyn, zullen de myne beginnen; ik noodig u op de zelve uit, Pisano, zult gy ze willen bywoonen? zult gy het?
Pisano. - Wien hebt gy verkoren?

{==325==} {>>pagina-aanduiding<<}

Amidea. - Een getrouwen, magtigen, uitmuntenden egâ, dien uwe vaderen gekend hebben, dien gy ook kennen zult, die nooit bedriegt, die nooit verandert. Zyne zoenen zyn koud en kuisch. Wat hy eenmael omvat, behoudt hy voor eeuwig. En wy ook, wy zullen toortsen hebben, en brandende fakkels, en een groot aental volks, en groene kransen, en eene heilige muziek. Wy zullen een' marmeren paleis bewoonen, en zachtjes rusten. Myn egâ is het graf. Vaerwel! Vaerwel! Geene zoenen, geen geluk meer! Deze traen die van myne wangen rolt, zal de laetste zyn die u bedroeven zal. Vaerwel!

De schoonheid en eenvoudigheid des toestands wordt nog door de roerende bevalligheid der verzen en door de bewonderingweerdige beweging van Amidea opgeluisterd. De verloochening der belangen harer eigene liefde heeft iets treffenders dan al de verdwalingen der jaloersche woede.
De Kardinael, een ander treurspel van Shirley, nadert dikwyls de uiterste grenzen des afschriks; echter verdienen vele tooneelen in aenmerking genomen te worden. De hertogin Rosaura, op den jongen Alvarez verliefd, is verpligt aen den Kardinael-minister te gehoorzamen en hare hand aen Colombo, den neef dezes laetsten te schenken. Terwyl Colombo afwezig is, vindt de hertogin, door list, het middel den Kardinael te bewegen, en hem de belofte te ontrukken dat hy haer nooit tot dit huwelyk zal dwingen. Colombo komt weder en vermoordt Alvarez; Rosaura belooft in vertwyfeling hare hand aen Hernando, die den neef des Kardinaels tot een tweegevecht uitdaegt; deze Hernando is de doodvyand des Kardinaels zeken.

Hernando. - De punt uws zweerds is nog met het bloed van Alvarez besmet; waert gy nog honderdmael moediger, gy zoudt my niet kunnen treffen. Er is eene misdaed die het bloed in uwe aderen stolt, die uwe zenuwen verlamt, eene misdaed die u wederhoudt behendig, kloek en wakker te zyn. Nog een woord, een enkel. Hebt gy geen oom dien men den

{==326==} {>>pagina-aanduiding<<}
Kardinael noemt? Indien al zyn bloed, by het uwe gemengd, in uwe aderen vloot, dan zou ik gelukkig zyn; de zelfde slag zou u beiden treffen, uwe zwarte zielen zouden te samen ter helle nederploffen. Welaen, neem u in acht!

De hertogin, naer Colombo's dood wordt krankzinnig; dit oogenblik is hertroerend. De verdwaling der hertogin heeft niets wilds, niets wreeds; het is om zoo te zeggen een doodstryd van geheime en doove aendoeningen. Men ziet dat de laetste vezels der ziel aengerand zyn, en dat de smert inniger dan zigtbaer is.

Hernando. - Om Gods wil, ween niet.
De Hertogin. - Goeden dag; wees welkom. Neen ik wil niet meer weenen; wanneer Alvarez zal terugkomen zal ik ongetwyfeld weenen, maer dan zal het van vreugde zyn. Hy was schoon, niet waer? Zyne handelwyzen waren sierlyk; en hy zong met smaek. Hoe zoet was zyne stemme in den nacht die onzen echt voorging! Hy scheen zynen doodzang te herhalen. Maer spreken wy van andere zaken, spreken wy van den Kardinael.
Hernando. - Indien de dood dezes mans u het verstand kon terug schenken! indien ik met zynen moord dit edel verloren vernuft kon terugkoopen ik zou niet aerzelen; hy zou sterven. Thans, mevrouw, zegepraelt hy over uw ongeluk; en dit is wat my belgt.
De Hertogin. - Ga voort, ga voort, ik hoor wel, ofschoon men zegt dat ik het verstand verloren heb. Op den sterfdag des Kardinaels zal ik eene groote dame en eene redelyke vrouw zyn.
Hernando. - Colombo is dood, mevrouw, en Alvarez is gewroken.
De Hertogin. - Ik weet het, maer ik zal nooit dien man huwen, die moordt als men het hem beveelt. Ik ben verloofd.
Hernando. - Aen wien? mevrouw.

{==327==} {>>pagina-aanduiding<<}

De Hertogin. - Ah! gy vraegt het, gy, gy weet het reeds niet meer? Gy zelf zult myn egâ zyn. Ik weet wel waerom; maer dit is een geheim dat ik niet verklaren zal. Tusschen de levenden zyt gy het wel dien ik bemin; de Kardinael zal het niet weten, hy zou ons doen dooden; vroeg of laet zal die man my vergiftigen.
Hernando. - Wees op uwe hoede, mevrouw, en het zal u gemakkelyk zyn dit schelmstuk te voorkomen.
De Hertogin. - Doet gift kwaed?
Hernando. - Het doodt, mevrouw!
De Hertogin. - Ik zou sterven! ik zou den man terug vinden dien ik min! Maer, als ik hem duizend zoenen zal gegeven hebben, dan zal ik terugkomen en voor hem eene kroon van myne hairen vlechten. Gy zult ze hem dragen, niet waer? Myn naem zal daerin in peerlen geschreven staen, en deze peerlen zullen tranen zyn; gy zult het doen, lieve Hernando?
Hernando. - Er is geene hoop meer.
De Hertogin. - Wees niet boos op my, heer; ik weet dat myn geest een weinig verdwaeld is. Indien 't gewigt myner droefheid op uwe ziel drukte, dan zoudt gy ook zien hoe moeijelyk het is redelyk te zyn wanneer men lydt. Welaen, ik voel my beter.

In het romantische tooneel, zoo als Lopez de Vega en de Spanjaerden hetzelve geschapen hebben, is Shirley niet minder behendig en gelukkig. Het zyn zonderlinge werken; veeleer romans dan dramata, vol gebeurtenissen en zonderlinge voorvallen, schitterend van buitensporigheden en wonderlyke zaken, maer vol leven en uitermate onderhondend. Men kan geen denkbeeld zulker stukken door uittreksels geven, hunne verdiensten bestaen in de aendacht gespannen te houden, de nieuwsgierigheid aentehitsen zonder de zelve te voldoen, den aenschouwer in eene gedurige afwachting en onzekerheid te plaetsen. Tragieke toestanden, boertige voorvallen, inwikkeling der meest verwarde intrigue, wonderheden op wonderheden,

{==328==} {>>pagina-aanduiding<<}
onwaerschynlykheden op onwaerschynlykheden, hierin bestaet het tooneelstuk Capa y Espada, waervan de Spanjaerden eene gansche bibliotheek bezitten, en dat Shirley na hen met eene buitengewoone uitvindingskracht bewerkt heeft. Dikwyls vallen zyne dramata in den boertigen aerd: dusdanig is het drama de Zusters getiteld. Dikwyls ook, als in den Jongen Admirael, wordt eene reeks kluchtige toestanden door eene bloedige ontknooping geeindigd.
Het beste zyner treurspelen is volgens ons datgene welk de Broeders voor titel draegt. Een zacht en diep pathetiek, eene grondige studie der burgerlyke zeden mengt zich met het geraes van het uitwendig leven en het gewoel eener intrigue die den lezer buiten adem houdt.
Fernando, de oudste zoon van don Ramirez, overtreedt het gebod zyns vaders, die hem met Jacintha, eene ryke erfgename, waerop Francisco Fernando's broeder verliefd is, wil doen trouwen. Fernando bemint Felizarda, een arm meisje dat door een aerd van veredeld dienaerschap aen Jacintha verkleefd is. Ramirez vertoornt zich tegen zynen zoon en sterft in eene grammoedige opbruising, terwyl hy dezen laetsten vervloekt en onterft. De jongeling vervalt in de uiterste armoede.
Het volgende tooneel schynt ons bewonderbaer door zyne buitengewoone eenvoudigheid. Men vindt daerin geen enkele pooging om gemoedsbeweging voorttebrengen. Felizarda wacht Fernando af, dien zyn vader met deze schrikkelyke doeming komt te slagen.

Felizarda. - Ik ben zoo arm! zal hy my nog beminnen? ô Ja. Waerom zou ik vreezen? Myn argwaen wondt hem; hy beledigt de edelheid zyns herten. Neen, geen gedacht wil ik nog toelaten dat aen de getrouwheid van Fernando zou kunnen schaden. Hy is edel en hy zal zyn woord ongeschonden bewaren. Ah! daer is hy zelve: myn arm hert beeft, het blad dat de herfstwind op den boom beweegt, wordt niet meer geschokt! Ah! alhoewel ik hem bemin, vrees ik hem toch.

{==329==} {>>pagina-aanduiding<<}

Fernando. - Felizarda!
Felizarda. - Ik heb kracht noodig om zyne tegenwoordigheid te verduren; welaen vatten wy moed. - Heer, indien gy gelooft dat er op aerde een hert bestaet, vatbaer voor erkentenis en eerbied, zie myne tranen: zy zullen u toonen dat zoo veel goedheid op de rots niet is gezaeid geweest; maer doe my geene verwytingen, indien de vreugd die ik in uw byzyn geniet, u heden door een rouwkleed omhuld schynt.
Fernando. - Waerom deze tranen? Wat wilt gy zeggen, Felizarda? Ik was droevig toen ik hier kwam; voorwaer onze herten hooren en verstaen zich zelfs in de verte. Gy zyt wel schoon nu ook daer gy weent. Een zoen, jong meisje, moet uwe tranen doen opdroogen, een zoen en een zucht vurig als de liefde die ik voor u voed.
Felizarda. - Gy zult my myne ellende wel doen vergeten. Vriend, wanneer ik de wereld en dit menschelyk geslacht zie, dat zoo hooveerdig en hard, zoo gansch van medelyden beroofd is voor arme schepselen als ik; wanneer myne oogen zich weder tot u keeren, Fernando, dan kan ik my niet wederhouden te gelooven dat gy uit den hemel gedaeld zyt om my te redden.
Fernando. - O myne lieve! vlei u niet; ik ben mensch en onvolmaekt; maer ik bemin u. Hoor nogtans, ik heb u een nieuws aentekondigen, dat u bedroeven zal, maer dat ik u evenwel zeggen moet. Een man is gestorven, en die man minde u niet.
Felizarda. - Een man is dood, een man die my niet minde! Uwe woorden, Fernando, zyn zonderling. Welken vyand heb ik my kunnen maken, en welk man is gestorven zonder my te vergeven, aen my die nooit kwaed gedaen heb?
Fernando. - Uw vreedste vyand en de beste vriend dien ik bezat, heeft dezer wereld eeuwig vaerwel gezegd. Ik beween hem; vergeef my; ik ben hem deze tranen verschuldigd, want ik minde mynen vader.
Felizarda. - Uw vader?

{==330==} {>>pagina-aanduiding<<}

Fernando. - Ja, Felizarda, ik heb hem dezen morgen verloren. Men mogt hem nog vele jaren toegezegd hebben; maer de dood heeft over zyne reeds gryzende hairen geblazen, en nu is hy koud als marmer.
Felizarda. - Geloof my, ik schenk ware tranen aen zynen dood; maer ik versta niet hoe ik zyne gramschap heb kunnen ontstelen.
Fernando. - Hy heeft my met zynen vloek gedreigd, indien ik u beminde; hy heeft my bevolen u te vergeten. Was dit niet wreed? Eenen zoon vervloeken om dat hy waer, eerlyk mint.
Felizarda. - Ah! zeker! dit was wreed.
Fernando. - Hy heeft de wonden een weinig geheeld die hy zelf gemaekt had. By zynen vloek, schonk hy eenen zegen waervoor ik hem dank. Ik zuchtte onder zyne doeming neêrgebukt; de vertwyfeling verbrak my 't herte; een woord heeft my aen 't leven, aen 't licht terug gegeven, en ik heb de hoop weêr voor my zien opbloeijen.
Felizarda. - Ja, het leven en de hoop hooren u toe; niets zal ze meer verduisteren.
Fernando. - Die woorden hebben my gered.
Felizarda. - Vriend, ik beken het u, liever ware ik gestorven dan voorwendsel des vloeks uws vaders geweest te zyn.
Fernando. - Leef, Felizarda, en leef gelukkig, gy verdient het. Wat Fernando aengaet, hy alleen moet sterven.
Felizarda. - Waerom deze droeve woorden?
Fernando. - Bemint ge my?
Felizarda. - Fernando!
Fernando. - Bemin my niet, bemin my niet, ik bid u; ik ben niet meer Fernando, dien gy gekend, dien gy bemind heb; ik heb niets van hem dan den naem, den ydelen schyn; er blyft my slechts myne schim over. Dat uw hert zich niet bedriege; het zou zich verliezen met my aentekleven.
Felizarda. - En gy zy het die my zoo spreekt! Helaes! Gy wist het te voren dat ik arm was; waerom my nu deswegen verachten?

{==331==} {>>pagina-aanduiding<<}

Fernando. - Arm! Gy niet, ik ben het! Ik heb op aerde geen voet gronds, geen plaetsken om myn hoofd te leggen; en de zydeworm in zyn huisje is ryker dan ik. Myn vader heeft stervend, my van myn eerstgeboorteregt onterfd, en Francisco bezit alles. Ik heb niets, niets; neen zelfs niet dit plekje aerde dat myn voet betreedt, en dat ik weldra voor den eersten voorbyganger ruimen zal. Dus van alle goed beroofd, geen stukje brood bezittend, kom ik u eenen laetsten zoen geven; dan onderwerp ik my u ook te verliezen, u die ik beminde! Vaerwel! Wy mogen ons nooit meer wederzien.
Felizarda. - Ik smeek u nog een oogenblik by my te vertoeven, en my alles te verklaren. Is het waer dat uw vader u van al uwe goederen beroofd heeft om deze aen Francisco te geven? Is het waer dat er u geene hoop blyft ooit den eigendom dien men u ontrukt, terug te bekomen?
Fernando. - Het is de droeve waerheid.
Felizarda. - Dit geluk had ik niet verwacht.
Fernando. - Een geluk!
Felizarda. - Ja, Fernando.
Fernando. - Het geen my in 't verderf stort en ten gronde rigt, zou u kunnen verheugen!
Felizarda. - Oh! de hemel beware my; maer ik bevind my heden digter by hem dien ik het meest eer en bemin op aerde. Dit maekt my hoogmoedig, ziet gy, uw gelyke te zyn, zoohaest als gy niet meer ryker zyt dan ik; een hert zoo groot, zoo ryk, zoo rein als het uwe te bezitten. Fernando, indien gy nu zoo arm als ik zyt, dan voel ik dat ik uwer weerdig ben, en dat ik u vryer en vuriger bemin, dan op den dag toen alles om u lachend, vruchtbaer en schitterend was.
Fernando. - Ah! Dit zyn schoone droomen; onze inbeelding kan zich met hen voeden; maer de honger, de wreede honger is daer om ons tot de waerheid terug te voeren. Honger en dorst samengepaerd, zeg my wat zal van hen geworden? Onze droomen, Felizarda, kunnen schitterend, maer ons leven zal rampzalig zyn.

{==332==} {>>pagina-aanduiding<<}

Felizarda. - Lieve Fernando, myne wysbegeerte is beter dan de uwe. Men kan met min gelukkig zyn; overal staet er een disch den menschen bereid: de weldoende aerde biedt ons hare vruchten; het beekje dat murmelend door het ledige der bosschen vliet, zal ons door zyn geruisch tot het drinken zyner klare wateren uitnoodigen, zonder dat wy het gift moeten vreezen waervan de vorsten schrikken. Ieder boom zal een orkest bevatten dat ons met morgenzangen zal begroeten; onze liefde en ons leven zullen zoo vry zyn als het bestaen des eersten menschen vóór zyne zonde: onze droomen zelven zullen rein zyn!
Fernando. - ô Felizarda! Waert gy min goed en min volmaekt, ik zou u kunnen huwen, en door uw echt u schaden. Ryk aen deugden zoo als gy zyt, wil ik u geenen zoo armen man geven, dat het waerlyk uw bruidschat schaden zou, hem deszelfs genot te vertrouwen. Neen ik wil u niet rampzalig maken. Ik smeek den hemel voor u, smeek hem insgelyks voor u zelve, dat hy u een egâ geve die u meer geluk bybrenge. Zie, ik zou my liever myns eigenen doods schuldig maken dan u door myne afwachting te verliezen. Hemel! laster myne ziele niet door het geloof dat iets op aerde ons zou hebben kunnen scheiden, indien ik het noodige vermogen bezeten hadde om u te huwen en te dienen.
Felizarda. - Welnu! heer, wanneer wy zullen dood, en onze lichamen zullen koud zyn, dan zullen onze zielen zich huwen, vermits gy toch niet wilt dat wy vóór het graf echtgenoten worden.

De byzondere verdiensten dezer plaetsen bestaet niet in den toestand, welken een gewoon dramatisch schryver zeer wel hadde kunnen uitvinden; maer in de verhevenheid der gedachten en de uiterste naïveteit der uitdrukken. Zy is des spaenschen theaters weerdig. Shirley is aen Calderon deze schryfwyze verschuldigd, welke men in Frankryk en Italië alleen niet kent. Volledige onwaerschynlykheid, opeenhooping van persoonaedjes, verkleeding op alle wyzen: princessen in paedjens vermomd,

{==333==} {>>pagina-aanduiding<<}
prinsen in slaven veranderd, arme menschen die prinsen worden, eenieder verliefd, en eenieder juist den persoon minnend, welken het lot hem verbiedt te aenschouwen.
Op het einde van dezen doolhof, vindt men eene ontknooping die al dit volk te samen huwt, die al de tooneelspeelders in uitgelezene koppelen verdeelt. De schryver ontmaekt zich van hen al met ze tot het autaer te voeren. Wel is waer dat hy uit hen alle mogelyk profyt getrokken heeft; dat hy ze heldaftig, hoffelyk, schitterend, grootmoedig, toegedaen heeft gemaekt; dat hy ze zonder mededoogen in de moeijelykste toestanden heeft geworpen; dat hy hunne getrouwheid aen de hardste beproevingen heeft blootgesteld; dat hy ze heeft voorgedragen als voorbeelden dier vrywillige marteling, van dit ridderlyk gevoel dat ons dwingt alles, ja, zelfs onze liefde voor onze geliefde opteofferen. Shirley heeft op de voetstappen van al deze schryvers en byzonder van Calderon gewandeld. Hy alleen van al de engelsche dichters heeft die zuivere en hemelsche zielverrukking gevat, welke Calderon onderscheidt. Wat bevallige en roerende poëzy aengaet, hierin verdient hy eene eerste plaets. Het burgerlyk leven waervan hy de goede kennis te danken had aen zyne gedurige en nauwe betrekkingen met deze klas der maetschappy, liet hem toe al de kluchtige of droevige gebeurtens diens benepen krings te studeren en terug te geven. Tot dezen aerd van werken behooren: de Speler, het Voorbeeld, de Verhinderde liefde, het jonge getrouwe Meisje, Hyde-Park, en de Vreugde-Dame. Dit zyn misschien geene groote scheppingen, maer het zyn zeer onderhoudende schetsen; de kluchtspeler van beroep, de Clown, verschynt in deze stukken minder dan in die van Shakspeare.
Als hekeldichter, is hy wyd daervan Johnson te overtreffen, ofschoon hy menigmael dezen laetste nadert; hy vat de minste grillen der mode, de minste luimen der ydelheid. Zulke verdiensten stellen den schryver bloot snel te sterven en zynen roem niet te behouden; al de détails die ons behaegden worden weldra smakeloos; de voorbeelden zyn verdwenen en men kan de

{==334==} {>>pagina-aanduiding<<}
hekelingen niet meer begrypen. Voor menschen die overal de sporen der oude zeden zoeken, kan zulks eene belangryke lezing zyn, maer dit belang is voor elk ander vernietigd. In 't algemeen, de schryver die zich te afzonderlyk met zyne eeuw bezig houdt en die zich in deze benepene grenzen opsluit, stelt zyne toekomst in gevaer.
De Vreugde-Dame geeft ons het volledigste en zonderlingste denkbeeld der zeden van het Hof van Karel I. Aretina, lord Bornwell's egâ, is de modevrouw diens tyds.

De Hofmeester. - Heb geduld, mevrouw, ge zult uw doel bereiken.
Aretina. - God zy geloofd! Wy zyn eindelyk in de stad. Neen, waer 't zelfs dat men my gravin van tien opperleenheerlykheden maekte, ik zou niet langer den walg van het buitenleven kunnen verduren. Welke menschen! zy rieken nog naer den winkel welken zy verlaten, en een mestaerdesmaek heeft tot hun verstand toe beneveld! Arme breinen! boersche hoofden! Men zou ze meer dan vyftien jaren moeten bewerken om er iets goeds uit te trekken! Wat my aengaet, ik haet zelfs de plegtigheid hunner avondgezelschappen, hun belachelyk schyfschieten, hunne zotte dansen, en hunne zware en dikke vrouwen met hunne roode armen.
De Hofmeester. - Verschoon my, mevrouw, indien ik u verklaer dat al uwe uitvallen tegen het buitenleven niet geldig zyn. Waerom zou het u toch hatelyk zyn? Hebt gy geen geluk in de zoete rust van dit leven gevonden? Waren uwe woorden geene bevelen? Waert gy het niet die al de bewegingen, de wenschen, de gedachten uws echtgenoots regeldet? Waerom zulken tyd lasteren? Was het geen harmonisch, geen zoet leven? Leefdet gy niet rustig, onschuldig en van eenieder bemind? Men benydde u; de kwaedwil kon u niet raken en dorst u niet aenvallen. Gy zyt dit bestaen moede. Wat zal daeruit voortspruiten? Ik weet het niet en durf het niet voorzien.
Aretina. - Gy gelooft, myn goede, en ik ben zeker hiervan,

{==335==} {>>pagina-aanduiding<<}
dat gy daer schoone dingen verteld hebt? Gy denkt dat gy zeer welsprekend geweest zyt. Het bekome u wel! Londen is waerlyk ongelukkig u tot aenklager te bezitten. Indien uw meester goed wilde doen, en uwe verdienste beloonen, hy zou u opzigter over al zyn pachthoeven maken.
De Hofmeester. - Hier is mynheer.
Lord Bornwell. - Wel! lieve, ik geloof dat wy gram zyn.
Aretina. - Hoe zou eene vrouw zonder klagen al de beperkingen kunnen verduren die men my oplegt! Men kort myne uitgaven, men vermindert myne inkomsten.
Lord Bornwell. - Aretina, hoe durft gy my beschuldigen? Heb ik al uwe wenschen niet als wetten gevolgd. Heb ik my zelven geen geweld aengedaen om u te behagen en het land te verlaten dat ik beminde? Hebt gy my niet gedwongen die schoone heerlykheid te verkoopen, welke van my een koning maekte? En gy, de gelukkigste aller vrouwen, hebt gy niet geboden en bevolen, dat dit stil en zalig bestaen zich in een rusteloos, langwylig en geldverkwistend leven veranderde?
Aretina. - Al de vrouwen van mynen rang verteeren zooveel als ik.
Lord Bornwell. - Ah! En gy, mevrouw, ziet die praelzucht als noodig aen.
Aretina. - Als onmisbaer.
Lord Bornwell. - Uw italiaensche zangmeester, uw teekenmeester, de Hollander, dien gy met guineas belaedt, uw zilveren gerief, uwe schilderyen van alle scholen, uwe groote spiegelen en werktuigen door zes peerden getrokken, dit alles is noodig?
Aretina. - Voorzeker.
Lord Bornwell. - En al uwe voorraedkleederen, en uwe duizend verschillende kostumen, en uwe oudheden, en uwe liefhebberyen, en uwe avondmalen van acht honderd pond sterling aen Milord uw bloedverwant gegeven, en uwe luisterlyke ontbyten waervan de dowariere uwe moei, de heldin is, en waermede zy spot, en uwe reukwerken die ons doen

{==336==} {>>pagina-aanduiding<<}
stikken, en uwe dienaers die ons beledigen, en uwe koets met mannen, jagers, pikeurs, en voetknechten beladen? Bah! mevrouw, het is schande. Wanneer uw postiljon uwe koets door de enge straten der City voert, en de winkels instampt, en de kramen omverre werpt, schreeuwt eenieder u na, en de straetjongers vervolgen u door de straten.
Aretina. - Hebt gy gedaen, mynheer?
Lord Bornwell. - Neen, mevrouw; ik vergeet uwe borduersels, satyn, gaes, pluche, uwe zilveren, brokaden en fluweelen kleedingstukken; uwe zoo dure stoffen die onder nog duerkoopere versieringen verdwynen; uwe diamanten, wier glans een ieder dwingt de oogen te sluiten....
Aretina. - Hebt gy gedaen?
Lord Bornwell. - Neen. Ik wilde, mevrouw, dat gy niet zulk groot spel speeldet.
Aretina. - Ah! Ik ben ook eene speelster?
Lord Bornwell. - Eene onkundige speelster. De geheimen der kaerten, de fyne samenschikking der teerlingen, alles wat ter fortuin helpt, en hare slagen herstelt, is u onbekend; gy zyt slechts aen den a b c van uwe kunst. Gy weet nog niet, naer het voorbeeld uwer gezellinnen, te bedriegen om te leven en te leven om te bedriegen. Gy zyt slechts eene leerlinge in het kwaed, maer uwe halve kunde rigt my ten gronde.
Aretina. - Ga voort, ga voort.
Lord Bornwell. - Terwyl uw spel myne beurs ledigt, vernielt het bal uwe faem en uwe gezondheid; dáér is, gy weet het wel, het open hof van Venus en hare lievelingen. Mevrouw, op myne eer, gy rigt u, ziel en lichaem, ten afgrond.
Aretina. - Ga voort.
Lord Bornwell. - Alles is gezegd, mevrouw. Uwe dolheid zal voortaen myne fortuin niet meer in gevaer stellen; dit heb ik besloten.

In dit tooneel ziet men eene der oorzaken die het engelsch koningdom onder den schepter van Cromwell wierpen. De adel

{==337==} {>>pagina-aanduiding<<}
begon zyne sloten te verlaten om in Londen te stroomen; hy verloor daer zyne oude zeden. Hy nam daer nieuwe gewoontens van praelzucht en vreugde aen. Hy hield op zynen ouden invloed op de landslieden uitteoefenen: het was byzonder door de vrouwen dat deze verandering ten uitvoer gebragt werd.
Naer mate de boeken zich opeenhoopen en de boekzalen zich vullen, verdwynen eene menigte belangryke oorkonden en vele werken blyven vergeten die nogtans der aendacht zeer weerdig zyn. Zulk was Shirley's lot. Wy hebben gezegd, en door voorbeelden bewezen, dat die vergetelheid onregtveerdig was. Hy verdient voorzeker eene eerlyke plaets tusschen de ondergeschikte schryvers der groote school van Shakspeare.






{==338==} {>>pagina-aanduiding<<}

De gryzaerd en de meisjes, door Frans Heuts.


De lente sierde veld en dreven 
En blies de winterwolken heen; 
Het lied, in 't woud, werd aengeheven 
En heel de landjeugd was te been. 
 
Schaetrend in de groene dalen. 
Sprong de blonde maegdenrei, 
Die, de rozen van de mei, 
De onschuldsrozen rond kwam halen. 
 
Daer kwam een gryzaerd op een stok, 
Verstramd van lyf en leden, 
Daer kwam een gryzaerd op een stok 
De meisjes toegetreden; 
Zyn kruin was kael, zyn baerd was grys 
En ook zyn bloed verstold tot ys. 
 
Hy groet de meisjes beurt aen beurt 
En gluert hunne oogjes binnen, 
Groet weêr de meisjes beurt aen beurt 
En streelt, verrukt van zinnen; 
Hy grimlacht fyn, hy lonkt zoo teêr, 
En zet zich op een zoôbank neêr. 
 

{==339==} {>>pagina-aanduiding<<}

Dan sprak die oude schuddebol, 
En al de meisjes zwegen, 
Zoo sprak die oude schuddebol 
En scheen niet eens verlegen: 
Wat is de lente ryk en schoon! 
Wat schatten spreidt zy ons ten toon! 
 
Maer schoon - en ryker zyt ge toch, - 
En al de meisjes blozen, - 
ô, Schoon - en ryker zyt ge nog 
En frisscher als heur rozen: 
Eilaes, dat heel die glans der jeugd 
Zoo luttel tyds het hart verheugt. 
 
'k Ben ook eens jong en schoon geweest, - 
En al de meisjes zuchten, - 
Ja, 'k ben eens ryk aen jeugd geweest 
En 'k smaekte haer genugten, 
En thans.... ach, lieve maegdenschaer 
'k Voel dat ik haest ten grave vaer! 
 
Ja, kindren, 'k ga weldra naer 't graf, - 
En al de meisjes weenen, - 
Ja, kindren, 'k moet weldra naer 't graf 
Naer 't duister graf moet 'k henen, 
En - nimmer, nimmer zien we ons weêr 
Dan in die blauwe hemelsfeer. 
 
Ach, kindren van de lentetyd, 
Vol schoonheid en behagen! 
Ach, kindren van de lentetyd 
'k Wil u één gunst nog vragen 
'k Had graeg nog, eer ik ga ter rust, 
U slechts, tot vaerwel, eens.... gekust. 
 
Schaetrend door de groene dalen 
Vloog de schuchtre maegdenrei 
Die, de rozen van de mei, 
De onschuldsrozen rond kwam halen. 
 

{==340==} {>>pagina-aanduiding<<}

Treurig en het oog vol tranen kwam de gryze daer weêr aen, 
En de blauwe maegdenoogen staerden hem nu spottende aen; 
Maer hy reikte bei zyne armen zoo aendoenlyk na heur uit 
En zy voelden zich bewogen. Roza was de jonge bruid - 
Zoo ving hy weêr aen te spreken wyl zyn oog van liefde blonk, - 
Roza was de liefdesengel dien de hemel eens my schonk: 
'k Was toen, kindren, niet als heden, 'k was toen blond en jong en bly, 
En de gouden liefdedroomen zweefden rond me, ry aen ry; 
Liefde en vreugde, heil en weelde wemelden in 't blauw verschiet, 
En, het leven scheen me een beekje dat langs bloemenboorden vliet. 
Roza was het licht myns levens, 'k zag niets anders op deze aerd, 
Roza was me een schoone morgen die in 't oosten ryst en klaert; 
Uit hare oogen blonk myn hemel, aen haer boezem hing myn heil, 
En, niet één van hare zoenen stond voor gansch een schepping veil. 
Doch, het noodlot had besloten..... maer waerom dien stond herdacht, 
Onder zonk voor my die zonne, grensloos duister werd myn nacht: 
Roza bleekte, Roza kwynde en ach! zy lei het hoofd daer neêr. 
'k Leefde op aerd' sinds eenzaem, zwervend en 't geluk kwam nooit my weêr. 
Ach, in 't onverdraeglyk lyden, in myn diepe liefdesmart, 
Zwoer ik plegtig aen haer schimme dat ik nimmer vrouwenhart 
Weder aen het myn zou prangen, dat myn lippen op haer wang 
Nooit een kusje zouden drukken. 'K hield myn eed en trouwe lang; 
'k Minde nimmer maegd op aerde, 'k heb haer blikken steeds geschroomd, 
'k Heb, in wellust, aen haer boezem nooit meer zalig my gedroomd; 
Maer nu, dat het wigt der jaren myne schouderen nederdrukt 
Maer nu, dat myn hoofd, aen 't wanklen, by den boord der tombe bukt, 
Nu, nu voel ik dat de wroeging aen dit stervend harte knaegt: 
Zoo myn mond thans, lieve meisjes, u een enkel zoentje vraegt, 
ô, 'T is dat een enkel zoentje rust en heil my wederbrengt, 
En dat slechts één enkel zoentje ligt myn dagen nog verlengt. 
Weest niet wreed voor my, rampzaelge, 'k ben een gryzaerd droef en krank, 
Schenkt me een zoen van uwe lippen -... Verder uit hy woord noch klank. 
 
Schaetrend door de groene dalen 
Vloog de blyde maegdenrei 
Die, de rozen van de mei 
De onschuldsrozen rond kwam halen. 
 

{==341==} {>>pagina-aanduiding<<}

Maer sneller kwam nu de gryze weêr aen 
En droogde zyn vochtige wangen, 
En lachende zag hy de meisjes daer staen, 
Door vleijen noch smeeken te vangen; 
Hy groet weêr de rei, met een vriendlyken lach 
En sprak weêr, terwyl hy in de oogen haer zag: 
 
Ziet, meisjes, en ziet gy dit adelslot niet, 
Met bruggen en torens en transen, 
Ziet, meisjes, en ziet ge die tuinen daer niet 
Waer bloeijende rozen in glansen, 
Die dreven en lanen en tuin en kasteel 
Dat alles is myn, is myn koninklyk deel. 
 
Daer rusten, in zalen behangen in goud, 
Sinds lange vervlogene dagen, 
Juweelen, sieraden en kleêren van goud 
En al wat de vrouw mag behagen; 
Geen goudmyn bevat wat dit slot in zich sluit; 
Dit alles behoorde weleer myne bruid. 
 
Zegt, meisjes, wie kiest er van u, uit myn schat 
Van paerlen, juweelen en banden? 
Zegt, meisjes, wie kiest er van u uit dien schat 
Voor lokken en leden en handen? 
Wie wil er een deel van myn rykdom en meer? 
Ik eisch slechts één kusje voor rykdom en eer. 
 
Pas waren die woorden zyn lippen ontvloeid, 
Daer kwamen zy, innig bewogen, 
Pas waren die woorden zyn lippen ontvloeid, 
Om stryd in zyne armen gevlogen, 
En zoenden en zoenden hem wangen en mond 
Zoo lang, tot op beiden een blosjen ontstond. 
 

{==342==} {>>pagina-aanduiding<<}

Dan rukte de gryze zich los met geweld 
En stapte naer 't adelslot henen, 
Dan rukte de gryze zich los met geweld 
En was uit het dat snel verdwenen: 
De meisjes bestaerden het dat op en neêr; 
Maer nimmermeer kwam er de gryzaerd nog weêr. 
 
Het najaer dorde veld en dreven 
En zweepte 't loover voor zich heen, 
Geen lied, in 't woud, werd aengeheven, 
Geen meisje dat in 't dal verscheen; 
Maer treurig bromde 't uit den toren 
Van 't kerkje, waer de doodenzang 
Zyn sombre toonen droef en bang, 
By 't lyk van menig maegd liet hooren. 
 
Kermend, 's nachts, langs slot en dalen 
Zweeft de bleeke maegdenrei 
Die, geen rozen van de mei 
Maer slechts wroeging rond komt halen. 





{==343==} {>>pagina-aanduiding<<}

Kunst- en letternieuws.

Vlaemsch letter- en toonkundig Feest, door de Maetschappy ter bevordering van nederduitsche tael- en letterkunde, met kenspreuk: voor tael en kunst, te Antwerpen, op 19 Mei 1851 gegeven.

Reeds vroeger was het door menigeen gevoeld dat om de vlaemsche beweging met nadruk te verspreiden, het noodzakelyk was door aengename oefeningen het publiek van de schoonheid onzer moedertael te verzekeren, en het aldus aen te sporen zyne levendige ondersteuning aen onze vaderlandsche poogingen te gunnen. De maetschappy Voor Tael en Kunst heeft die nooddruft ten volle begrepen en met het beste welslagen gepoogd in die noodzakelykheid te voorzien. Zoodra zy zich in staet had gesteld dit doel vol te houden, heeft zy besloten van tyd tot tyd een groote zitting te geven, waer het vermakelyke en het nuttige zou afgewisseld wezen, en die belangryke feesten volgen zich met drokte op.
Genaemde maetschappy is ook best geschikt om in die doelmatige poogingen te slagen. De talrykheid harer leden geeft haer de magt van, zonder tusschenkomst van stad- of staetsbestuer, de zware geldelyke onkosten van dergelyke feesten te dragen, en de talentvolle mannen welke zy aen haer hoofd telt, stellen haer ingelyks in staet van aen hare vermenigvuldige feesten die afwisseling te geven, welke steeds aengenamer en aengenamer valt; by aldien het nieuwere door juistheid van uitvoering en kunde het vervangene evenaert.
Het feest van 19 Mei overtrof, wy zeggen het rond uit, al die reeds in de stad, niet alleen door de maetschappy Voor Tael en Kunst, maer zelfs door meer andere genootschappen gegeven zyn. Nooit werd er meer talent ten toon gespreid; nooit hebben zangers en lezers zich over het algemeen zoo wel van hunne taek gekweten. Om op den zang nader weder te komen, moeten wy zeggen dat de chooren, dit zoo belangryk vak der zangkunst, met eene buitengewoone juistheid en medeslependheid uitgevoerd werden: de zangafdeeling der maetschappy had nog nimmer vroeger dien trap van volmaektheid bereikt en wy kunnen niet nalaten het den iever van den heer Van Dyck dank te weten, dat de choorzangers dit charakterischtisch hunner zangliederen zoo goed begrepen hebben.
De stukken door de symphonie uitgevoerd, zyn even wel geslaegd; byzonder het eerste ouverture is boven alle verwachting gelukt; dit moeijelyke muziek is door de leden der maetschappy op eene wyze uitgedrukt die de onvoldoenbaerste regters vergenoegde en zelfs verbaesde. De onvermoeibare heer Van Eeckhoven, bestuerder dier symphonieafdeeling, hebbe onzen dank; en wy kunnen hem niet genoeg loven, om de moeiten welke hy genomen heeft, om de symphonieafdeeling nog zoo kortelings samengesteld tot dat punt van volmaektheid te voeren. Voegen wy hier by dat de meest befaemde toonkunstenaers der stad, hem in dien arbeid lofwaerdig ondersteund hebben.
De heeren Jaek Mertens en Van Hoof, hebben zich zeer verdienstelyk van hunne romance gekweten; en juffer Paulina Vervenne, eerste zangprys van het koninklyk conservatorium van Brussel, heeft al de aenhoorders door hare krachtvolle toonen verrukt. Het handgeklap heeft niet opgehouden en men heeft haer met bloemtuilen vereerd.
Niet minder toejuichingen behaelde de jeugdige Josef Mertens, die zyne vedel op eene wyze bespeelt, welke oudere toonkunstenaers zouden benyden. Wy studere diep de moeijelyke toonkunst en hem is eene vruchtbare toekomst beschoren.
De lezingen gelukte niet min goed dan de vroeger aengehaelde stukken. Om over de debutterende Hermans en van Ostaeijen kortstondig over te stappen,

{==344==} {>>pagina-aanduiding<<}
zullen wy na gemeld te hebben dat zy het publiek aengenaem verrasten, tot den heer Heuts overgaen, die den roem nog vergrootte welken hy in het vorig feest reeds behaelde. Zyne dichtstukken zyn wonderwel geschikt om het schoone geslacht te bevallen en al hetgeen hy wil behandelen, voert hy met wensch en takt uit.
De heeren L. Van Ryswyck en Vleeschouwer hielden hunne faem als luimige redenaers staende, de eerste las een gedicht op Job; de tweede las iets over de phrenologie De heer Conscience had weer een dier lieve verhaeltjes saemgesteld, welke hem reeds zoo wereldberoemd hebben gemaekt. Hy toetste weer een der snaren, waermede hy het harte der vrouwen zoo treffend weet te raken, en nog nimmer hoorden wy hem iets lezen, dat zoo diep in het moederhart greep. Hy vertelde van een boetende meisje, 't welk in ellende vervallen, over de heide naer haers vaders woon trekt, om hem over haer verbreken vergiffenis te vragen. - Onder weg overvalt haer het onweer en haer arm wichtje schreit van gebrek. De poogingen door de moeder in 't werk gesteld om het schaep te voeden, zyn de middelen die de beroemde schryver gebruikt heeft om op het publiek het uitwerksel te verkrygen, dat hem bejegende. Een daverend handgeklap donderde door de zael toen hy geeindigd had en tusschen het joelend gejuich der toeschouwers werden den befaemden dichter kroonen door het publiek geworpen.
Diep getroffen door dien blyk van toegenegenheid, heeft de heer Conscience op nieuw het woord genomen en heeft in eene warme improvisatie, de toeschouwers voor die heusche wyze van toejuiching bedankt en tevens herinnerd dat men het doel der zitting, het doel waer hy heel zyn leven naer streefde, de schoone vlaemsche zaek niet uit het oog mogt verliezen.
Volgens dat wy vernemen heeft de buitengewoone byval welken de schoone feesten der Tael en Kunst bejegenen, deze maetschappy aengespoord om dit feest al ras door een ander te doen opvolgen, wy zien die nieuwe zitting met verwachting te gemoet, verzekerd zynde dat zy het hare krachtig zal toebrengen tot de ontslaving onzes Vaderlands en de beschaving van het vlaemsche volk.

Verschenen werken.

Te Antwerpen by J.-E. Buschmann, Ossenmarkt, Baes Gansendonck, tweede uitgave, door H. Conscience, met vier platen door Ed. Dujardin. Prys fr. 1.75.
- By Hendrik Peeters, Cité: Smeke Smeê (Smidje verholen), duivelary in dry bedryven, door Sleeckx. Prys fr. 0.75.
- By den zelfden: Jaloerschheid, volksdrama in twee bedryven, door P.F. Van Kerckhoven. Prys fr. 0.50.
- By den zelfden: De hut in het gebergte, blyspel met zang in een bedryf; vry vertaeld door B. Van Eeckhoven. Prys fr. 0.75.
- Te Brussel by Horta-De Laere, Schaerbeeksche straet, 31: In alle standen, verhalen, karakter en zedeschetsen, door Sleeckx.


Aengekondigde werken.

Liefde, een hedendaegsche roman in brieven, door P.F. Van Kerckhoven. Een boekdeel in groot 8o met zorg gedrukt. Prys der inschryving fr. 1.50. Men teekent in by den uitgever Jos. Van Ishoven, Markgravestraet, by H. Peeters, Cité, en Max. Kornicker, te Antwerpen, en verder by alle byzondere boekhandelaren des ryks.







{==345==} {>>pagina-aanduiding<<}

Beknopte prosodia der Nederduitsche tael, door J.M. Dautzenberg.

Voorbericht.

De metrische verzen vonden tot hiertoe weinig liefhebbers in de Nederlanden. De bekroonde Prosodia des geleerden Kinkers, op een valsch stelsel gegrond, heeft zooveel onheil gesticht, als de onzalige proeven, die door dat verkeerd systeem in 't leven geroepen werden.
Eene Prosodia mag zich nimmer verwyderen van de eigenaerdige en natuerlike uitspraek des volks. Wie metrische verzen leest, moet niet verplicht zyn, de tael te verwringen, of vooraf het schema des dichters in 't geheugen te hebben. De lange silben moeten eenvoudig lang, de korte, kort gelezen worden. De wankende silben, die in

{==346==} {>>pagina-aanduiding<<}
grooten getalle zyn, moeten zoodanig geplaetst worden, dat zy in 't vers niet meer wankend, maer wel bepaeldelik lang of kort zyn. Dat is de geheele kunst; wie verzen schryft, behoeft die kunst te kennen; hy, wie ze leest, niet.
De studie der nederduitsche prosodia zal veel bydragen tot de zoetvloeijendheid der verzen; het is te wenschen, dat die studie ernstiger behandeld worde.
Ook is het te hopen, dat de kleingeestigheid weldra zal verdwynen, die onze tael eene ondergeschikte rol wil doen spelen. De nederduitsche tael is zoo goed als de hoogduitsche geschikt tot het overgieten der grieksche en latynsche schryveren in hun eigenaerdig metrum. Ja, het moet ook van onze tael bewaerheid worden, wat een Engelschman van de hoogduitsche zegt: Zy is de algemeene vorm, waerin alle doode en levende talen gegoten worden, zonder dat zy iets van hunne verschillende eigenaerdigheden verliezen.
Dit schreef ik in 1848, toen ik deze prosodia naer Heyse met de noodige veranderingen en aenmerkingen op onze nederduitsche sprake toepaste.
Indien ik eenige dichters tot de grondigere studie der prosodie overhale door 't tegenwoordige beknopte boekjen, dan ben ik genoeg beloond voor myne moeite.

De Schryver.

Elsene, 1851.

{==347==} {>>pagina-aanduiding<<}

De dichtkunst (poëzie), die gelyk iedere kunst de schoonheid tot hoofdwet heeft, kan haer doel alleen maer bereiken door de overeenstemming des inhouds met de vorm. De vorm der dichtkunst (de sprake) moet daerom ook schoon, d.i. naer de kunst gebouwd zyn, om aen den inhoud te beäntwoorden. Die kunstmatige regeling der sprake wordt ten volledigste bereikt door de versmaet (Rhythmus).
Onder versmaet verstaet men gewoonlik elke beweging, die zekere tydverdeeling volgt, of de daerstelling des tydgangs door geregelde zinlike teekens. De Rhythmus is daerom niet aen de sprake gebonden, hy kan ook door bloote bewegingen (b.v. in het dansen, gaen) voor het gezicht, of door eenvoudige toonen (b.v. in het gelui eener klok, in den schal van dorschen, roeyen, smeden, in den maetgang der muziek, enz.) voor het gehoor, ja, in den polsslag zelfs voor het gevoel tastbaer worden.
In de spraek bestaet de Rhythmus in eene evenmatige verhouding der spraek-elementen (silben) naer derzelver uitweiding in den tyd (tydduer) en naer den graed van derzelver toon, waerdoor het zinlike gedeelte der sprake geregeld, en hare welluidendheid verhoogd wordt.
Daer deze Rhythmus aen bepaelde regels gebonden is, zoo heet men de poëtische rede of schryfwyze de gebondene, de prozaïsche daerentegen de ongebonde rede of schryfwyze.

Aenm. Niet alle talen vermochten door echten Rhythmus aen hunne poëtische

{==348==} {>>pagina-aanduiding<<}
rede de volle schoonheid te geven. De Hebreeuwen b.v. zagen in hunne gedichten slechts op eenen redekundigen welklank en op den parellelismus der denkbeelden, bestaende in de herhaling van gelyke of overeenstemmende gedachten met veranderde uitdrukking. B.v. Zoo hy spreekt, zoo geschiedt het; zoo by gebiedt, zoo staet het daer (David). De noordsche volken Europaes vergenoegden zich ten deele met het stafrym of de allitteratie, door welker middel woorden met dezelfde aenvangletter aen het hoofd, of ook op andere plaetsen in de regels geplaetst werden. - Andere volken, zoo als de Italianen en Franschen, bedienen zich, daer de natuer hunner talen slechts eenen onvolmaekten Rhythmus toelaet, van den gelykklank of het rym aen 't einde der verzen. - De hoog- en neêrduitsche talen vereenigen met echten Rhythmus gewoonlik nog het rym, ja, somwylen nog de allitteratie, b.v.

Liefde Lonken, Liefdevuer, 
Liefde Lachjens aLLerwegen, 
Liefde vonken aLs ik gLuer 
Tint Len Lief my tegen, etc. 


De aenwending van den Rhythmus op de tael vooronderstelt noodwendiger wyze eene tydverhouding der silben naer lengte of kortheid, welke men quantiteit of tydmaet noemt, en die naer zekere wetten bepaeld wordt.
De Rhythmus vordert niet alleen eene regelmatige afwisseling van lange en korte silben, maer ook eene verscheidene betooning (rythmischen accent), waerdoor dezelve, zoo als de silben eens woords door den silbentoon, onderling verbonden zyn. De betoonde of geklemde silbe noemt men arsis of rhythmische heffing, de onbetoonde of toonlooze, thesis of rhyhtmische daling. - Deze rhythmische accent stemt in onze tael meestal met den gewoonen silbentoon overeen.
Eene reeks van lange en korte silben noemt men, afgezien van de door heffing en daling bewerkte kunstmatige geledering, een metrum of eene versmaet. Rhythmus ontstaet eerst, wanneer eene kunstmatig afgedeelde beweging er toe komt, die voortgebracht wordt door eene toonverhouding der tyddeelen (1).

{==349==} {>>pagina-aanduiding<<}

De wetenschap, welke de grondbeginsels der dichtkunst zoowel naer hun geestig wezen en begrip, als ook naer hunne uiterlike vorm omvat, noemt men de poëtiek of dichtleere.
Metriek, versleere of leere van den versbouw is dat gedeelte der poëtiek, 't welk slechts de vorm der dichtkunst, wat de spraek betreft, ten onderwerpe heeft en alzoo de wetten bepaelt, naer welke de spraek tot den versbouw gebezigd wordt. - De metriek bevat en beschouwt als hare deelen:

1oDe Prosodie of silbenmeting, die de lengte of kortheid der silben bepaelt;

2oDe Versvoeten of leden van een vers;

3oHet Vers zelf of de Verssoorten; en

4oHet Rym.



1o Silbenmeting.

De quantiteit, d.i. de tydmaet (lengte of kortheid) der silben, berust in de grieksche en latynsche talen blootelik op het geluidgehalte. Een lange zelfklinker of een tweeklank maekt eene silbe, volgens de grieksche of latynsche quantiteit, lang; een korte zelfklinker maekt dezelve kort, wanneer op dezelve niet twee of meer medeklinkers volgen, welke aen eene silbe, die eenen korten zelfklinker bevat, langen tydduer geven. Op de grootere of mindere waerde

{==350==} {>>pagina-aanduiding<<}
(beduiding) der silben, wordt by de bepaling hunner tydmaet even zoo min gelet, als op den silbenaccent, welke in die spraken even zoo wel op eene korte, als op eene lange silbe vallen kan, en deshalve met het metrum in menigvoudige tegenkanting geraekt. - Zulke bepaling des tydverloops gaet dus van eene lichamelike afweging der lettergeluiden uit, en is op onze tael onaenwendbaer.
In de nieuwere talen, buiten de hoog- en nederduitsche, heeft de overwegende klemtoon haest elk spoor van ware quantiteit doen werdwynen, weshalve men ze ook klemtoongevende talen genoemd heeft. Op welke silben in die talen de klemtoon valt, dat hangt even zoo weinig, als in de oudere talen van de beduiding af, maer enkel en alleen van het spraekgebruik.
Onze tael, gelyk de hoogduitsche, houdt het midden tusschen de oude en de overige nieuwere talen. Zy heeft zoowel silbentoon als silbenmaet; maer zy onderscheidt zich daerdoor van de oude spraken, dat de klemtoon met de lengte meest overeenstemt, en dat de prosodische tydmaet der silben niet door 't lichamelik afwegen der geluiden, maer door de grootere of mindere inhoudswaerde (beduidenis) der silben bepaeld wordt. Al het hoofdzakelike wordt door lange silben, al het nevenzakelike door korte silben beteekend. - Men kan deswegen met recht onze silbenmeting eene geestige noemen, daer zy steeds op de innerlike beduidenis berust.
In elk woord valt de hoofdtoon op de wortelsilbe. Naer de inhoudswaerde der silben richt zich alzoo de betooning, en naer deze, wat de hoofdzaek betreft de prosodische tydmaet, zoo dat de silbe eens meersilbigen woords, die den klemtoon heeft, tegelyker tyd lang zyn moet.
Hieruit mag men niet afleiden, dat omgekeerd de silbe, die den klemtoon niet heeft, kort moete zyn. In zamengestelde woorden b.v. hóogmòed, kínderspèl heeft, gelyk in elk nog zoo lang woord, slechts ééne silbe, te weten de stam-of wortelsilbe van 't bepalend woord, hier alzoo hoog en de silbe kin in kinder, den klemtoon. Nogthans hebben de grondwoorden moed en spel volle lengte, ofschoon dezelve wegen den dalenden neventoon iets verduisterd verschynt.
De silbenmaet of de prosodische waerde der silben richt zich in onze tael niet naer de lengte of kortheid (uitrekking of scherping) der vokalen, maer

{==351==} {>>pagina-aanduiding<<}
enkel naer de beduideniswaerde der silben. Men zal deshalve woorden of stamsilben, die eenen korten vokael bevatten, b.v. zat, koppen, hut, vitten, daerom niet voor korter houden, dan zulke, welker vokael lang of uitgerekt is, b.v. zaed, open, zuer, lieden.
Alle silben onzer tael zyn of lang (tweetydig) of kort (ééntydig), of middentydig (wankelend tusschen lang en kort). Het teeken der lengte is een -, het teeken der kortheid een ̆ en dat der middentydigheid een ̑ ̑.
Silben en woorden, die wegens hunne natuer nooit anders, dan lang, of nooit anders, dan kort zyn kunnen, noemen wy oirlange of oirkorte silben. Van natuer middentydige silben en woorden noemen wy, wanneer zy door hunne plaetsing lang worden: bastaerdlange; wanneer zy kort worden: bastaerdkorte silben.
De kortheid wordt als een tyd beschouwd, de lengte als twee tyden, zoo dat dus twee korte silben aen duer eener lange gelyk staen; b.v. vre̅ugdĕgĕzāng, tēdĕr bĕmīnd.
Grondregels onzer prosodia met betrekking op den silbenton zyn volgende:
1. Alle geklemde silben zyn lang, als oirlange,
2. Alle toonlooze silben zyn kort, als oirkorte silben;
3. De neventoonige silben zyn gedeeltelik noodwendig lang, gedeeltelik middentydig.
Hierna kan men by eenvoudige meersilbige woorden de waerde der silben gemakkelik kennen. Daeruit ontstaet namelik volgende regel:
In alle eenvoudige tweesilbige woorden is altoos eene silbe lang, de andere kort, b.v. lēvĕn, zōndĕr, ōvĕr, wēdĕr, gĕno̅eg, gĕsprēk. Er is geen tweesilbig woord, dat uit twee korte silben besta.
Ever zoo min zyn er EENVOUDIGE tweesilbige woorden met twee lengten; maer wel koppelwoorden, b.v. zeevaert, kerkhof.
Hier maekt slechts de hoogte of diepte des toons in den klank der stamwoorden een onderscheid. Het bepalende woord heeft toonryzende, het grondwoord toondalende lengte; alzoo: kṓornvḕld, mā́enlī̀cht, ṓpklṑm. Omgekeerd is het, b.v. in: klṑm ṓp, kṑm hī́er! gā̀ hḗen! - Men wachte zich de toondalende lengte als korte silbe te aenschouwen.

{==352==} {>>pagina-aanduiding<<}

Wat de éensilbige woorden, en die silben betreft, die eenen neventoon kunnen hebben, zyn er nadere bepalingen noodig, die in volgende regels bevat zyn.
I. Lang of tweetydig als oirlengten zyn over 't algemeen alle wortelsilben en uit dezelven gevormde grondsilben, in 't bezonder:
1. Alle eensilbige stamwoorden, welke hoofdbegrippen aenduiden, alzoo zelfstandige naemwoorden: man, vrouw, kind, dag; byvoegelike naemwoorden en bywoorden: hoog, diep, lang, klaer; en werkwoorden in alle eensilbige vormen, b.v. staet, gaet, ging, valt, stond, met uitzondering der hulpwerkwoorden (waervan hierna).
2. Alle klem- en neventoonige stamsilben, welke hoofdbegrippen bevatten, in meersilbige woorden, het zy in eenvoudige, zamengestelde of afgeleide woorden; b.v. w͞elda͞ed, go͞udge͞el, da͞erhe͞en, kērkhōfsmu͞er, bĕzīngĕn, ŏntzēggĕn, ŏntmo͞edĭgĕn, mīnnĕn, bĕli͞evĕn, li͞efdĕrȳk.
3. Alle met werkwoorden scheidbaer vereenigde (en deshalve klemtoonige) voorzetsels en bywoorden, als ze namelik éensilbig zyn, als: af, aen, op, uit, by daer, door, in, heen, om, voort, los, enz.: b.v. āfdānkĕn, a͞evāngĕn, ōpsta͞en, he͞enkōmĕn, vo͞orttrēkkĕn, ōmlo͞opĕn, lōslātĕn, īnzi͞en, da͞erstēllĕn, enz.: Zoo ook in de scheiding: trēkt vo͞ort, stā ōp, gā u͞it, do͞et aēn, laēt lo͞s.
II. Kort of eentydig als oirkorte silben zyn over 't algemeen alle nevensilben voor of achter de stamsilbe, wanneer ze toonloos zyn, in 't bezonder:
1. Eenige éensilbige woorden, welke nevenbegrippen uitdrukken, namelik: het lidwoord, de, des, den, der, het, een (niet het telwoord) de onbepaelde persoonwoordjens, het, men, de persoonl. voorn.: me, we, ge, ze voor my, wy, gy, zy, het voorzetsel te, het bywoord er voor daer, en het voegwoord zoo in het tweede voorstel: b.v. Gĕlȳk hy̆ 't wīl, zŏo gĕschiēdt hĕt.
2. Alle verbuigingsilben der declinatie, conjugatie of vergelyking, b.v. des geestĕs, den kindĕrĕn, den vaedrĕn, de kalvĕrs; schoonĕrĕ; sukkĕlt, 'k biddĕ, gĕprezĕn, lovĕnd, huichĕlĕndĕ. Even zoo ook de toonlooze aenhang-of afleidingsilben: je, jen, jens, den, de, e, el, els, len, em, en, end, er, ers, ren, ig, sel, te, der tig, enz, b.v. bankjĕn, bankjĕns tafelkĕn, tafelkĕns, liefdĕ, vertĕ, hemĕl, kemĕls, heemlĕn, bodĕm, degĕn, guldĕn, breedĕr, zangĕr, zangrĕn, aerdĭg, raedsĕl, groottĕ, moedĕr, dertĭg, enz.

{==353==} {>>pagina-aanduiding<<}

3. De voorsilben be, ge, her, er, ver, ont, zoo als ook: om, door, vol, in zoo verre deze laetste onscheidbaer zyn, b.v. bĕstaen, ŏntfangen, gĕlukken, hĕrdenken, ĕrkennen, vĕrruilen, ̆omzeilen, dŏorkruisen, vŏlbrengen.
N.B. Om en door en over zyn lang in scheidbare koppelingen, alwaer zy den klemtoon hebben; b.v. ōmreizen, ōmgaen, doōrvliegen; ant heeft den klemtoon, dus is het lang, b.v. āntwoord.
Eene contractie (ineensmelting) van twee korte silben brenght geene lange voort; alzoo: gēvĕn hĕt = gēvĕn 't; ōvĕr hĕt jaer = ovĕr 't jaar; tot den of der voor te den of der in tĕn, tĕr.
III. Twyfelachtige silben en woorden, welke in de versmaet door hunne plaetsing tusschen lange en korte silben (silbenpositie) hunne bepaling, nu als bastaerdkorte, dan als bastaerdlange ontfangen, zyn:
1. Alle éensilbige voornaemwoorden, als: ik, du, hy, zy, wy, gy, my, dy, hem, haer, ons, u, hun, hen, zich, die, wie, dat, wat, myn, dyn, zyn, hun, haer, enz.
2. De éensilbige vormen der hulpwerkwoorden, als: ben, bis, is, zyn, zyt, zy, was, heb, hebs, heeft, hebt, zal, zult, word, wordt, etc.
3. De éensilbige voorzetsels, b.v. aen, by, in, van, tot, door, voor, om, enz: Toch mogen ze niet als adverbia geplaetst zyn, in dit geval zyn ze lang; b.v. het komt er op āen, hy draegt er toe b͞y, etc.
4. Eenige éensilbige by woorden, die niet tegelyker tyd byvoegelike naemwoorden zyn, als: waer, niet, ja, sints, of, nog, ook, wel, dan, als, voor, nu, enz.
5. Éensilbige voegwoorden, b.v. als, daer, dat, want, en, ook, wyl, etc.
6. Éensilbige uitroepingen, b.v. ach! ai! ei! ha! o!
7. De neventoonige eindsilben: baer, eid, heid, lei, lyn, lik, ling, nis, zaem, schap, dom, oed, ing, b.v. wonderbȃ̑er, arbȇ̑id, luihȇ̑id, allerlȇi, kindel̑̑yn, billȋ̑k, jongelȋ̑ng, droefnȋ̑s, langzȃ̑em, broederschȃ̑p, rykdȏ̑m, armȏ̑ed, verduisterȋ̑ng.
Aenmerking. De voorsilbe on is voor zelfst nw., byv. nw. en bywoorden geklemd en gevolgelik lang, b.v. ṓnzī̀n, ṓnschū̀ld; voor deelwoorden en byvoeg. n.w. op baer, lik en zaem, als ze van werkwoorden afstammen, midden-
{==354==} {>>pagina-aanduiding<<}
tydig of twyfelachtig: ȏ̑nbeloond, ȏ̑nverschrokken, ȏ̑nkenbaer, ȏ̑nmerkelik, ȏ̑nvoegzaem.
De voor- en nasilbe al is eveneens middentydig, b.v. ȃ̑lmachtig, oovrȃ̑l; zoo als ook de voorsilbe oor beter oir, het zy dan dat zy geklemd weze, gelyk in ṓirsprōng. ṓordēelĕn; b.v. ȏ̑irsprṓnkelik.
De voorsilbe mis is middentydig, als zy met een werkwoord onscheidbaer verbonden is, en gevolgelik neventoonig, b.v. mȋ̑svallen, mȋ̑slukken; lang, in scheidbare werkwoorden, alwaer zy den klemtoon heeft, b.v. mīsgrypen, mīsslaen; en in zelfst. en byvoeg. nw. b.v. mīsslag, mīsmoedig.
Lengte of kortheid eens middentyds hangt in de versmaet van hare verbinding met andere prosodische silben af.
Hieromtrent geldt volgende hoofdregel:
Wil men een middentyd kort gebruiken, dan plaetse men dien tusschen twee silben van meer prosodische waerde; wil men een middentyd of eene twyfelachtige silbe lang gebruiken, dan plaetse men dien tusschen silben van minder prosodische waerde.
Hier uit volgt weder:
1. Een middentyd kan kort gebruikt worden, geplaetst zynde tusschen twee oirlengten; b.v. ho͞or my̆ a͞en! zīngt ĭn 't wōud, stīl ĕn bāng, vre͞eslĭk sūist stōrm doŏr 't vēld, spa͞erzaĕm le͞eft, dĕ hērdrĭn vlo͞od (1), dĕ jōnglĭng sprāk, dro͞efnĭs ōvĕral, etc.
2 Een middentyd tusschen twee oirkorte silben geplaetst, kan naer denzelfden regel lang worden, b.v. ylĕnd do͞or hĕt wo͞ud; zeggē, hōe gĕschiedde 't? wondĕrbārĕ, tevredĕnhēid bĕzaligt, de kōnĭngīn bĕloofde, rekĕnschāp gĕgeven, duistĕrnīs bĕdekt, vrolĭkhe͞id vērkwikt, jongĕlīngĕn, enz.

{==355==} {>>pagina-aanduiding<<}

Bovendien merke men zich nog volgende regels:
3. Tusschen eene oirlange en eene oirkorte silbe geplaetst, kunnen de meeste middentyden kort worden, b.v. Heerschĕr ĭs Gōd, wie ko͞en zĭch vĕrheft, kōm ĭn hĕt woud, wārm wăs dĕ lucht, jōnglĭng vĕrneem, wondĕrbaĕr gro͞ot, de herdĕrĭn zwe͞eg, het priestĕrschăp vre͞est, duistĕrnĭs dēkt, dappĕrhĕid zēgepraelt, een jongĕlĭng vlo͞od, do͞odĭng dĕr ziel, o͞efnĭngĕn, vre͞eslĭk vĕrhi͞ef, dro͞efnĭssĕn dooden, rȳkdŏm vĕrwerven.
Aenmerk. De zwaerdere middentyden heid, schap, dom, verdragen de verkorting niet, wanneer eene oirlange silbe voorafgaet en eene korte volgt, die zich als verbuigingssilbe aensluit; alzoo niet: vrīendschăppĕn, wa͞erhĕdĕn, rȳkdŏmmĕn, maer vrī́endschāppĕn, wā́erhēdĕn, rȳ́kdōmmĕn, enz.
4. Ieder middentyd wordt lang, als hem twee oirkorte silben volgen of voorafgaen, b.v. He͞eft hĕt gĕbliksemd? ho͞e dĕ vĕrganglikheid, het eenzāmĕ gĕsprek, de herderīnnĕn ŏntvlôon, vriendschāppĕn vĕrblyden, vreesba͞erdĕr vĕrheft, jonglīngĕn, bĕdenkt, rykdōmmĕn vĕrwierf hy, vryhe͞id tĕ bĕstryden, twintĭgĕrle͞i, enz.


2o Versvoeten.

Versvoeten (pedes) of rhythmische maten noemt men de geleders, waerin een vers zich schikt door middel der daerin heerschende toonbeweging. De indeeling eener versmaet (metrum) in zulke geledering is noodig, om den Rhythmus te bepalen.
De versvoeten bestaen of uit ongelyke tyddeelen: lange en korte silben, of uit gelyke tyddeelen: bloote lengten of bloote kortten.
Deze tyddeelen moeten echter door eene toonverhouding met elkander verbonden zyn. In elken versvoet moet een deel de rhythmische heffing (arsis), een deel de daling (thesis) hebben. Natuerlikst treft het eerste de lengten, het laetste de kortten.
Elke zamenstelling van ongelyke tyddeelen tot eenen versvoet moet deshalve òf in den toon dalen, wanneer de lengte voorafgaet en de kortte volgt (b.v. schūldĭg, vrēdĕ); òf zich verheffen, wanneer de kortte voorafgaet en de lengte

{==356==} {>>pagina-aanduiding<<}
volgt (b.v. gĕwēld, gĕzōnd). De versvoeten der eerste soort zyn vallende of dalende, die der tweede, ryzende of klimmende versvoeten.
Versvoeten die uit gelyke tyddeelen, b.v. uit twee lange of uit twee korte silben bestaen, laten beide bewegingen toe: de vallende (b.v. hṓogmo͞ed) of de ryzende (b.v. schālmḗi).
In versvoeten, die meer dan twee tyddeelen bevatten, kunnen beide rhythmische bewegingen vereenigd zyn. Deze zyn dan ryzend-dalend (b.v. gĕdāchtĕn), of dalend-ryzend (b.v. wāndĕlstōk).
Men onderscheidt de versvoeten gewoonlik naer het getal der tyddeelen (in de tael: silben) waeruit zy bestaen. Er zyn twee-drie-vier-en meerdeelige- of silbige versvoeten. Zy hebben allen grieksche namen. Vele echter kunnen ook eenen nederlandschen naem aennemen.
A. Tweesilbige voeten.
a. ¯ ¯ Spondaeus (gelykstap), kērkhōf; 4 tydig dalend: wȳ́nstōk, ṓpsta͞en; of zyzend: stāet ṓp, lo͞op hḗen!
b. ¯ ̆ Trochaeus of choreus (walser, valler), vādĕr; 3 tydig dalend: mēnschĕn, dānkĕnd, hēmĕlsch.
c. ̆ ¯ Jambus (springer), gĕzāng; 3 tydig ryzend: gĕdūld, vĕrnoe͞gd, ŏmho͞og.
d. ̆ ̆ Pyrrhichiŭs (looper, danser), 2 tydig, geen tweesilbig woord bestaet in onze tael uit twee korte silben. De pyrrhichiŭs bevindt zich echter in meersilbige woorden naest eene lengte; b.v. vrien | dĕlĭk, vreug | dĭgĕ.
B. Driesilbige voeten.
a. ¯ ̆ ̆ Dactylus (vingerslag), bro͞edĕrĕn; 4 tydig vallen: kōnĭngĕn, māchtĭgĕr, he͞ilĭgĕn.
b. ̆ ̆ ¯ Anapaestus (opspringer), bĕgĕle͞id; 4 tydig ryzend: vĕrgĕzēld, hĕt vĕrlie͞s, ĭk ŏntvlūcht, măjĕste͞it.
c. ¯ ̆ ¯ Creticus (vastvoeter), bārdĕnzāng; 5 tydig dalend-ryzend: o͞ogĕnblīk, a͞engĕzīcht, gae͞t ĕr he͞en!
d. ̆ ¯ ̆ Scolius (zwakvoeter), gĕzāngĕn; 4 tydig ryzend-dalend: gĕliēfdĕ. hĕrvīndĕn, hy̆ ȳldĕ.

{==357==} {>>pagina-aanduiding<<}

e. ̆ ¯ ¯ Bachi͞us (opstormer), gĕzāngscho͞ol; 5 tydig ryzend; hĕt bērglānd, zy̆ vlūcht snēl, dĕ sprīngbrōn.
f. ¯ ¯ ̆ Antibachi͞us (zwaerval), k͞erkhōvĕn, 5 tydig vallend; stōrmwīndĕn, lu͞id dōndĕrt.
g. ¯ ¯ ¯ Molossus (zwaerstap), brandwyngeest, 6 tydig: ho͞ogtȳdfe͞est, 't dre͞unt vēr he͞en, scho͞uwspēlza͞el.
h. ̆ ̆ ̆ Tribrăchis (snellooper), 3 tydig, bestaet niet als 3 silbig woord in onze tael, maer wel in verscheidene woorden of als verbuigingen: b.v. vrien | dĕlĭkĕr, dui | zĕlĕn ĕr | he͞en.
C. Viersilbige voeten, die door menigvoudige zamenstelling der vorige gevormd worden.
N.B. Wy willen hier de vreemde benamingen maer weglaten, en enkel voorbeelden aengeven voor de naest de letter aengeduide voeten.
a. ¯ ¯ ¯ ¯ Boekweitmeelstof; wild loert roofgier.
b. ¯ ̆ ̆ ¯ Morgengebed; klokkengelui; jubelgezang.
c. ̆ ¯ ¯ ̆ Gelukzalig; terugschouwen; de zee golfde.
d. ̆ ¯ ̆ ¯ Gezondheidsleer; de vreudge sterkt; bevestingwerk.
e. ¯ ̆ ¯ ̆ Zielenlyden; zonnenstralen; zweeg en meende.
f. ¯ ¯ ̆ ̆ Eerwaerdiger; vriendschappelik; kryg woedede.
g. ̆ ̆ ¯ ¯ Meteöorsteen; de geleidsman; hy begon kryg.
h. ̆ ¯ ¯ ¯ Geduldproefsteen; de woudstroom ruischt.
i. ¯ ̆ ¯ ¯ Zonnenopgang; lieve toonkunst; heer des healals.
k. ¯ ¯ ̆ ¯ Volksvreugdefeest; afscheidsgezang; aenvang der nacht.
l. ¯ ¯ ¯ ̆ Krygsheirstraten; eiloofranken; zwygt zeestormen.
m. ¯ ̆ ̆ ̆ Vlugtigere; vriendeliker; vriendlikere.
n. ̆ ¯ ̆ ̆ Geweldiger; verdedingen; het aerdigste.
o. ̆ ̆ ¯ ̆ Alabaster; begeleiden; er verhief zich.
p. ̆ ̆ ̆ ¯ Religieus; de begelei | der; vlug | tigeren dans.
q. ̆ ̆ ̆ ̆ Vrien | delikere; aer | dĭgĕrĕ gĕ | buertenis; dĕ gĕbĕnĕ | dyde.
Ieder versvoet met uitzondering der ̆ ̆ ʼ ̆ ̆ ̆ en ̆ ̆ ̆ ̆ laet zich, gelyk bovenstande voorbeelden bewyzen, door één woord daerstellen, of ook door verscheidene naer zin en toon nauwverwante woorden (b.v. lidwoord en

{==358==} {>>pagina-aanduiding<<}
zelfst. nw, voornaemw. en werkwoord), welke te zamen een toonwoord vormen, ofschoon ze spraekkundig meer woorden uitmaken.
Zulk daergestelde versvoet wordt dan een wordvoet genoemd. Zulke woordvoeten zyn, b.v. he͞ldĕr (trochaeus), vĕrli͞es (lambus), vĕrho͞udi͞ng (amphibrachius), hĕt gĕvo͞el (anapaestus), enz.
Nogthans verlangt de Rhythmus niet, dat ieder versvoet door eenen woordvoet volledig uitgevuld worde, zoo dat met iederen versvoet ook een toonwoord eindige. Het is eerder eene vereischte van het vers, dat van tyd tot tyd een woordvoet binnen eenen versvoet eindige, zoodat zich beide wederkeerig doorsnyden, daerdoor onstaet eene schoone oplossing van den Rhythmus; b.v. de woorden: di͞erbăer | vādĕr drukken twee trochaeën door twee trochaeïsche voeten uit; de woorden: kōm bĕmīndĕ zyn ook twee trochaeën, welker eerste edoch de eerste silbe des amphibrachischen woordvoets beminde tot zich trekt, en daerdoor eene kleine insnede ontvangt.
In volgende verzen wyken de versvoeten gansch van de woordvoeten af: Verdeeling near versvoeten (scandeeren):
Li͞efdĕ gĕ | v͞est ĭn hĕt | hārt bĕgĕ | lēidt hĕm ĭn | āllĕ vĕr | wārrĭng.
Naer woordvoeten:
Li͞efdĕ | gĕvēst | ĭn hĕt hārt | bĕgĕle͞idt hĕm | ĭn āllĕ | vĕrwārrĭng.


3o Vers en verssoorten.

Een vers is eene door woorden daergestelde reeks van rhythmisch opvolgende tyddeelen, die een geheel vormen.
Eenige schoon gerangschikte verzen, die zamen een rhythmisch geheel vormen en in hetzelfde aentael en dezelfde orde in een gedicht meermalen wederkeeren, noemt men eene strophe.
Het vers ontleedt zich in rhythmische leden of versvoeten. Met deze mogen de woordvoeten, waermede een vers gebouwd wordt, zoo als reeds aengestipt werd, niet overal overeenstemmen, maer moeten vaek binnen dezelve eindigen.

{==359==} {>>pagina-aanduiding<<}
waerdoor veelvuldigheid in de eenheid der rhythmische beweging komt. Foutief is dus:
Li͞efĕlĭk | trīllĕdĕn | zi͞ngĕndĕ | vōgĕlĕn | lu͞istrĕndĕn | o͞orĕn.
beter:
Ho͞or! | re͞eds̍ heft zĭch | dĕr |v̍o͞oglĕn | gĕz̍a͞ng | ĭn dĕ b̍ōsschĕn | ĕn v̍e͞ldĕn.
Maer ook onderling moeten de woordvoeten veelvoudig zyn; want door gestadige weêrkomst van den zelfden woordvoel wordt het vers éenvormig, b.v.
Dĕ vōg̍ĕls hūp̍tĕn vrōl̍ik̆, zōng̍ĕn me͞n̍ĭg li͞ed
beter:
Zy̆ hūptĕn | blȳ' | dĕ vōgĕls, | zōngĕn blȳ' | hŭn li͞ed.
Daer waer een woordvoet binnen eenen versvoet eindigt, ontstaet eene insnyding (incisio of caesuer). Vele dezer caesuren zyn onwezentlik en worden nauweliks bemerkt, wanneer de zin niet, door een zinteeken, na het einde des toonwoords, eene rust vereischt. De meeste lange verzen bebben echter eene snede (gewoonlik omtrent het midden van 't vers). Die insnede, den rhythmus onontbeerlik, heet rhythmische caesuer, terwyl de onwezentlike insneden voetcaesuren genoemd worden. - De rhythmische caesuer is ook zonder zinsnede by 't bloote einde eens toonwoords hoorbaer. In volgende verzen is zy met / geteekend:
Als 't onweêr zich verheft / hoe beeft, hoe siddert de booswicht?


Vreesselik dreunt in zyn ooren / de machtige donder des hemels,


En - hy erkent niet de stem / zyns teeder hem minnenden vaders,


Die zyn kinderen allen / met liefde verschrikt voor het kwaeddoen.
Aenmerk. Men noemt de caesuer mannelik, wanneer zy op de lange, vrouwelik, wanneer zy op de korte silbe volgt. Van bovenstaende verzen hebben dus 2 de mannelike, 2 de vrouwelike caesur.
Eindigt een woordvoet tevens met eenen versvoet, dan ontstaet eene versafsnede, die van de insnede wezentlik verschilt. Ook deze vers-afsneden zyn grootendeels onwezentlik, en worden in dit geval slechts dan merkelik, als met

{==360==} {>>pagina-aanduiding<<}
dezelve tevens eene zinsnede plaets vindt. Maer er zyn ook verssoorten, tot welker rhythmus eene zulke vers-afsnyding (gewoonlik midden in het vers) noodig is, waerdoor alsdan het vers in twee halfverzen (hemistichen) verdeeld wordt, b.v.
Eĕn liēfdĕ ku͞tsch ĕn rēin || ăls frīsch ŏntlo͞oknĕ rōzĕn. -


Hēl klīnkt vōgĕlgĕzāng || gīntĕr ĭn 't lōmmĕrĭg dāl.
Elk vers moet met een gansch woord, elke strophe, zooveel mogelik, met eene volledige zinsnede sluiten.
Houdt een vers met eene lange silbe op, dan heeft het een manliken uitgang, maer houdt het met eene korte silbe op, welker voorafgaende eene geklemde silbe is, dan heeft het eenen vrouweliken uitgang, b.v.
Plukt u rozen allerzȳds,


Wilt uw leed ver͞gĕten!


Slechts een korte spanne tȳds


Werd u toegemētĕn.
De versvoeten, waeruit een vers bestaet, zyn of gelykaerdig, of ongelykaerdig. In 't eerste geval noemen wy het vers eenvoudig in 't tweede gemengd.
Naer het getal voeten is een vers 2, 3, 4, 5, 6 voetig, enz. Naer het getal verzen heet eene strophe 2 regelig (distichon), 3, 4, tot acht en meerregelig.
A. Eenvoudige verssoorten (die uit gelykaerdige voeten bestaen).
1. Trochaeïsche verzen (¯ ̆) Het aentael versvoeten in verzen van deze soort gaet niet gemakkelik boven de vyf. Deze behoeven niet loutere trochaeën (¯ ̆) te zyn; de trochaeus mag somwylen met den vallenden of dalenden spondaeus (̄́ ̄̀) verwisseld worden, b.v.
Ge͞ef mĕ | krācht dŏor | Dȳnĕ | do͞odĕs | wōndĕn,


Gṓdmḕnsch, | āls dĕ | zālĭg | stĕ dĕr | stōndĕn | enz...
Aenmerk: De vierde voet in dit laetste vers is gebrekkig; want daer staet een pyrrhichius (̆ ̆) in plaets van een trochaeus (¯ ̆).
Het verspreidste vers der trochaeïsche afdeeling is het 4 voetige, afwisselend manlik en vrouwelik, b.v.

{==361==} {>>pagina-aanduiding<<}

To͞en ĭk nōg eĕn knaēpjĕn wās


Sle͞et ĭk he͞usch my̆n bēstĕ dāgĕn,


Wānt my̆ kōndĕn hēi ĕn grās.


Jā, ĕen ēnklĕ blo͞em bĕhāgĕn.
2. Ïambische verzen (̆ ¯) zyn veel gebruikt, en vinden zich van 2 tot 6 voetig. Hier en daer mag de ïambus met eenen ryzenden spondaeus (̄̀ ̄́) afwisselen, waerdoor de vlugge en huppende gang dezer verssoort krachtiger en gewichtvoller wordt. Ook kan de anapaest (̆ ̆ ¯) in plaets van den ïambus somwylen de beste werking voortbrengen. Dit wisten voral onze oude vlaemsche en hollandsche schryvers, de nieuwere hebben meer waerde gehecht aen de stelselmatige eentoonigheid. De pyrrhichius (̆ ̆) mag hier ook niet als ïambus (̆ ¯) gebezigd worden.
Dĕ rȳk̍dōm gḗef̍t ălle͞en ̍ geĕn zāl̍ĭghe͞id, enz.
Buiten zulke 5 voetige ïambische verzen, die in Duitschland gewoonlik voor de zamenspraken in 't treurspel gebezigd worden, en dikwerf eenen vrouweliken uitgang hebben, zyn nog aen te merken;
4 voetige, ook vaek met eenen vrouweliken uitgang, b.v.
Een groote zanger word ik nimmer,


'K gevoele dat maer al te wel,


Want zing ik, 't geldt myn dorpjen immer,


Of 't een of andre kinderspel.
6 voetige (by de Romeinen Senare, by de Grieken Trimeter geheeten) waren de verzen der dramatische tweespraek by de ouden, welke in dezelven (in plaets van éentoonige ïamben) aen zekere plaetsen spondaeen, ja ook tribachen, anapaesten en daktylen toelieten en dezelve gewoonlik met eene caesuer in den derden of vierden voet voorzagen. Men deelt die verzen zoodanig, dat twee ïamben als een verslid te zamen genomen worden; b.v.
Hĕt rēcht dĕs He͞ers̍chĕrs | o͞efĕn īk̍ tĕn la͞etstĕn ma͞el


Den grave te overgeven - deze diere borst.
Gansch verscheiden hiervan zyn de gerymde zesvoetige ïamben, welke alexan-
{==362==} {>>pagina-aanduiding<<}
dryners genoemd en bezonders door de franschen, en helaes maer al te dikwerf, door de Nederlanders gebezigd worden. Die verzen worden regelmatig in twee helften gedeeld, en gewoonlik volgen twee met vrouweliken en twee met manneliken uitgang afwisselend op elkander, b.v.
Hoe trotsch is niet de ziel den aerdling ingegeveu!


Wat wil de zwakke geest naer ydle wysheid streven!


Hy peinst, en werkt en zoekt, en tilt zich zelf omhoog,


En dringt 't oneindige in met een vermetel oog.


Nolet. d.B.v. St.
3. Dactylische of Ossianverzen (¯ ̆ ̆) vindt men twee tot zesvoetig. In de plaets van den dactylus kan soms de dalende spondaeus (̄́ ̄̀) gezet worden; nieuwere dichters veroorlooven zich in Duitschland (ja, ook in Holland) den trochaeus. Ongemengd zyn de dactylen b.v. in volgende viervoetige verzen, waer slechts de laetste voet afwisselend in eenen trochaeus en in eene bloote lengte afgekort is, omdat de dactylus voor 't slot der verzen niet gepast is.
Keten der Liefde door Gode geschapen!


Zalig, wie nimmer dyn schakelen breekt!


Zalig, hy oogst tot zyn eindlik ontslapen


Alle genoegens den Hemel ontsmeekt, enz. -
Het voornaemste aller dactylische verzen is de heroïsche hexameter (het eigendomlik vers der grieken voor 't heldengedicht). Het is zesvoetig (deshalve hexameter): de laetste voet echter wordt uit bovengemelden grond in eenen trochaeus of spondaeus afgekort. Elke dactylus mag in dit vers met eenen dalenden spondaeus verwisseld worden; slechts de vyfde voet blyft regelmatig een dactylus. De duitschers hebben, uit mangel aen spondaeen ook trochaeen in plaets van dactylen toegelaten. Maer de beste schryvers maken tegenwoordig zelden gebruik meer van die vryheid.
De bexameter heeft alzoo volgende vorm:
¯ ̆̄ ̆ | ¯ ̆̄ ̆ | ¯ʼ ̆̄ ̆ | ¯ ̆̄ ̆ | ¯ ̆ ̆ | ¯ ̆̄
Menigvoudige afwisseling der dactylen met spondaeen en strenge inachtneming der wezentlike caesuer is hoofdwet by den bouw dezes verzes, welks schoon-
{==363==} {>>pagina-aanduiding<<}
heid grootendeels daerin ligt, dat het met de eenvoudige gelykaerdigheid zyns rhythmus groote menigvuldigheid des metrums verbindt.
Zyner lengte wegen heeft dit vers eene rhythmische caesuer noodig, die volgens den regel in den derden voet, of naer de lange silbe (mannelike caesur) of naer de eerste korte silbe (vrouwelike caesur), en by dewelke het enkel op 't einde eens toonwords, niet op eene zinsnede aenkomt, alzoo:
¯ ˘ ̅ ˘ | ¯ ˘ ̅ ˘ | ¯ʼ ˘ ̅ ˘ | ¯ ˘ ̅ ˘ | ¯ ˘ ˘ | ¯ ̆̄


¯ ˘ ̅ ˘ | ¯ ˘ ̅ ˘ | ¯ ˘ʼ ̅ ˘ | ¯ ˘ ̅ ˘ | ¯ ˘ ˘ | ¯ ̆̄
b.v. 'k Dacht het ten minste toch zoo/, antwoordde de moeder met kalmte, Wierden wy arm naer den wille/des Heeren dan zoude daeruit ook


't Heil en de zegen onstaen/, dier God ons waerdig zou achten.


Iederen gronde ontspruiten / de hem inheemsche gewassen enz...
De mangel eener hoofdcaesuer in 't midden des verzes kan alleen door 2 mannelike caesuren vervangen worden, waervan de eene in den tweeden, en de andere in den vierden voet valt, zoo als:
¯ ˘ ̅ ˘ | ¯ ˘ ̅ ˘ | ¯ʼ ˘ ̅ ˘ | ¯ ˘ ̅ ˘ | ¯ʼ ˘ ̅ ˘ | ¯ ˘ ˘ | ¯ ˘


Wend dy weg,/weemoedige blik/van de smart des Verlossers! -


Ga dan, groet het verrukkelik oord van myn vurige wenschen.
Alle andere insneden en verssneden kunnen, bezonders wanneer met het einde des toonwoords tegelyk eene zinpoos plaets heeft, op de rechte plaets gevoeld worden, en indruk maken; zy zyn echter niet wezentlik voor den rhythmus des hexameters, en zyn niet toereikende hem goed te maken, wanneer de rhythmische hoofdcaesuer feilt.
Het gebruik der trochaeen, in plaets der spondaeen, in den hexameter, moet hoogst zelden geoörloofd worden, zulks verlamt den hexameter, b.v.
Āllĕ vōlkĕn lōvĕn Gōdĕs he͞erlĭkĕ wȳshe͞id.
Keert een en dezelfde woordvoet dikwyls in den hexameter terug, dan geschiedt zyner verscheidenheid inbreuk. Bezonders geven hem meermalen op elkander volgende amphibrachische woordvoeten eene onangenaem huppende beweging, b.v.

{==364==} {>>pagina-aanduiding<<}

Roovers vĕrwo͞estĕn̍ dĕ wērĕld̍ ĕn drāgĕn̍ de heilige namen..
Ziet hier vyf hexameters van Pr. Kinker. als voorbeelden aengehaeld door een belgischen professor in zyne vlaemsche Prosodia. Van die hexametra is er geen een goed, en het moet niemand verwonderen, dat de metrische verzen tot hiertoe in ons land zoo weinig wêerklank vonden, vermits de leeraers der prosodia zelven op een heel verkeerd stelsel bouwende, slechte lessen en slechte voorbeelden gaven:

1Wykt! - niet nader! Proserpina komt, wykt, wykt ongewyden,

2(Roept de Sibille) verwydert u van het woud dezer Godheid!

3Maar gy Aeneas, trek nu het zwaard! volg, volg myne schreden!

4Thans is het tyd standvastig en stout alle vrees te verbannen.

5Dus spreekt ze en snelt vol heilig yver het ysselyk hol door.


1. Het eerste vers van Kinker heeft noch de mannelike, noch de vrouwelike hoofdcaesuer in den derden voet; het moest alzoo 2 mannelike caesuren hebben in den tweeden en vierden voet; maer nader is geene mannelike caesuer, deshave is het eerste vers foutief.
2. Het tweede vers heeft twee gebreken:
Vooreerst bestaet geen tweesilbig woord uit twee korte silben; dezer moet altoos dēzĕr zyn, niet dĕzĕr.
Verwydert heeft de laetste silbe gansch kort; lees: verwydert u snel, en de voeten zyn volledig.
3. In 't derde vers alwêer de aengehaelde bemerking, men moet mȳne;̆ lezen en spreken, en niet my̆nĕ; bovendien begint het vers inderdaed met 3 ïamben, en is allerslechtst.
4 In 't vierde vers alwêer de trochaeus alle tot eenen pyrrhychius ̆ ̆ gedwongen.
5. Het laetste vers begint met 2 ïamben in plaets van met twee spondaeen te beginnen; ook zal een nederduitscher niet gemakkelik vol heilig als een dactylus uitspreken vol heilig is een antibachius: ¯ ¯ ̆
Diezelfde verzen verbeterd als volgt, zyn gemakkelik te lezen en voldoen het geöefendste oor:

{==365==} {>>pagina-aanduiding<<}

Wȳkt! ke͞ert ōm! Prōsērpĭnă kōmt, wȳkt, wȳkt ŏngĕwȳdĕn,


(Roe͞pt dĕ Sĭbīllĕ) vĕrwȳdĕrt ŭ snēl văn dĕn wo͞udĕ dĕr Gōdhé͞id!


Ma͞ar gȳ, trēk nŭ hĕt zwa͞ard, A͞enēăs, ĕn vōlg, wăar ĭk vo͞orgā!


Thāns ĭs hĕt tȳd stāndvāstĭg ĕn dāppĕr ŭw vre͞ezĕ ts̆ bānnĕn;


Spre͞ekt zy̆, ĕn snēlt vōl hēilĭgĕn vu͞urs hĕt vĕrschrīkkĕlĭk hōl do͞or.
Tot de dactylische verzen behoort ook de zoogenoemde elegische pentameter. Dit vers vervalt na zyne gewonelike meting door eene verssnede in twee helften (hemistichen), waervan iedere uit 2 1/2 voeten bestaet. De twee gansche voeten zyn in iedere helft dactylen (¯ ̆ ̆) de halve voet is eene lange silbe. In plaets der dactylen in de eerste helft kunnen ook spondaeën (somwylen, doch maer by uitzondering trochaeën) gebruikt worden; maer in de tweede helft moeten zuivere dactylen gebezigd worden. Met de verssnede moet een toonwoord eindigen, en by 't scanderen eene poos gemaekt worden. De houw des pentameters ligt in volgend schema:
¯ ˘ ̅ ˘ | ¯ ˘ ̅ ˘ | ¯ ‖ ¯ ˘ ˘ | ¯ ˘ ˘ | ¯
Dit vers wordt nimmer alleen, maer enkel in verbinding met den hexameter gebezigd; beide vereenigd vormen het elegische distichon.
Wa͞arōm scha͞amt gy̆ ŭ ōvĕr ŭw vlēkkĕn? ŏch ēlk, diĕ zĕ ziēn zāl


Zīet īn i͞edĕr ĕen tra͞an ōndĕr hĕt schrȳvĕn gĕstōrt.


Gā dān, gro͞et hĕt vĕrrūkkĕlĭk o͞ord văn my̆n vūrĭgĕ wēnschĕn,


Dāt ĭk mĭsschi͞en e͞enma͞al (flu͞istĕr dĭt) wēdĕr zăl zīen.


Kinker naer Ovidius (verbeterd).
4. Anapaestische verzen vindt men (zelfs in Duitschland) zelden rein, meestal zyn ze met ïamben gemengd. Eigentlik echter mag de anapaest slechts met den stygenden spondaeus (-̀ -́,) die hem aen duer gelyk is, verwisseld worden.
Ĕn dĕ hēirĕn dĕs hēidĕns doŏr 't zwa͞ard nĭet gĕknōt


Zy̆n gĕsmōltĕn ăls sneēuw voŏr dĕ strālĕn văn Gōd.


N. Beets.
De anapaestische rhythmus schynt verduisterd, wanneer het versdoorgaens met eenen ïambus begint, b.v.

{==366==} {>>pagina-aanduiding<<}

Ik zal u vertellen een deuntjen zoo zinnig:


Er was eens een keizer, een keizer niet vinnig, enz.
Door zulke bewerking ontstaen amphibrachien:
Ĭk zāl ŭ v̍ĕrtēllĕn̍ ĕen de͞untjĕn z̍ŏo zīnnĭg̍ -, die men als mat en euvelklinkend ten minste niet tot langere verzen verbinden moest.
Aenmerk. De overige versvoeten, buiten den trochaeus, den ïambus, dactylus en anapaest, worden zelden ter vorming eenvoudiger verzen aengewend.
b. Gemengde verssoorten (die uit ongelykaerdige voeten bestaen) worden bezonders in de lyrische (d.i. in den zang) poëzie gebezigd, en dan gewoonlik tot strophen verbonden, die in een gedicht meermalen gelykmatig wederkeeren.
Hier zou het de plaets wezen, een woord te zeggen over de lyriek onzer voorvaderen, die op eene grootere hoogte stond, dan de eentoonige onzer levende dichteren. Men behoeft slechts de oude liedekens door Willems zal: uitgegeven te openen, om het tastbaer verschil tusschen toen en heden te zien. De dichter van Eecke heeft in 1698 de psalmen Davids uitgebreid op 150 van malkander verschillende liedjens. Hoe hadde hy dat kunnen ondernemen met enkele ämben en trochaeën? - In Holland verschynen tegenwooedig uitgegeven door Heye, door Alberdingk-Thym en anderen, de lieve deuntjes, de afwisselende liedekens der voorouderen, en wy zien met het hoogste belang, dat ons tegenwoordig geslacht er smaek in vindt. Zoodra zy zulleu gekend zyn, moet de eentoonige manier van heden verdwynen, maer tevens zullen de jonge dichters verplicht zyn, de prosodie oplettender te bestudeeren. En dat zal deste beter zyn. Waer geene moeite te overwinnen is, daer is geene kunst, en wat is poëzie zonder kunst? -
Tot de voornaemste en gewoonlikste lyrische verssoorten der ouden, die men ook in de Nederlanden, helaes zonder de noodige voorkennis der metriek, beproefd heeft, behooren: de sapphische, de alcoeïsche en de asklepiadische strophe.
a. Het schema der sapphische strophe is:
Vers. 1, 2 en 3 ̄́ ˘ ¯ ̆̄ | ̄́ ʼ ˘˘ ¯ ˘ | ̄́ ̆̄


Vers. 4 ̄́ ˘˘ ¯ ̆̄

{==367==} {>>pagina-aanduiding<<}

De eerste 3 verzen zyn elkander gelyk en bevatten ieder 5 voeten. Hun rhythmus is trochaeïsch, slechts de 3de voet is altoos een dactylus, en de tweede trochaeus behoort een vallende spondaeus te zyn, dan wint het vers meerder kracht. In de plaets van den laetsten trochaeus kan een spondaeus staen; want de laetsle silbe in alle verzen der oude rhythmiek is onverschillig (anceps). De eersle en tweede voet, en de derde en vierde worden in de rhythmische geledering dezes verzes tot dubbelvoeten vereenigd. Eene manlike coesuer dezer verzen na de lengte van den derden voet draegt wezentlik veel toe tot de schoonheid derzelven; doch wordt die caesuer dikwyls verzuimd, of eerst na de eersre korte silbe diens voets (als vrouwelike caesuer) gebezigd. - Het vierde vers der sapphissche strophe bestaet uit eenen dactylus en eenen trochoeus (of spondaeus), men heet dat vers een adonisch vers, b.v.
Eene maegd omwaeid van den geur der liefde,


Als een dauwdrop rein, en bescheiden tevens


Als het blank meiklokjen, dat zonder klingklang


Beeft in heur hoofdhair,


Opent arm en hart aen den vreugdedronknen


Bruidegom, die, stom en onthutst des hemels


Zaligheên opslurpt van de rozenlippen


Zyner beminde, enz.
b. Het schema der alcaeïsche of alkaïsche strophe is:
Vers. 1 en 2. ̆̄ ̄́ ̆ ¯ | ̆̄ ʼ ̄́ ̆ ̆ ¯ | ̆ ̄̆


Vers. 3. ̆̄ ̄́ ̆ ¯ | ̆̄ ̄́ ̆ ¯ | ̆̄


Vers. 4. ̄́ ̆ ̆ ¯ ̆ ̆ | ̄́ ̆ ¯ ̆̄
De beide eerste verzen gelyken elkander, zyn 5 voetig en van ïambischen rhythmus; de vierde voet is echter gestadig een anapoest, en in plaets van den eersten en derden ïambus heeft dat vers graeg den stygenden spondaeus. De wezentlike caesuer dezer verzen valt in den derden voet; verzuimt men dezelve, dan lydt de rhythmus er by. - Het derde vers bestaet uit vier ïamben met eene overslaende endkorte silbe. Ook hier staet in plaets van den eersten en derden ïambus gaerne de spondaeus. - Het vierde vers heeft twee dactylen en twee

{==368==} {>>pagina-aanduiding<<}
trochaeën. - De sluitsilbe aller verzen is onverschillig (zie boven anceps). Ook in de alkaïsche strophe worden, gelyk in de sapphische, doorgaens 2 voeten tot een verslid vereenigd.
Myn levensboot zweeft over de wyde zee,


Zacht glydt ze heen langs klippen en rotsgevaert';


Trots stormgehuil en wervelkolken


Schertst ze te midden van doodsgevaren.


Dra schiet de zon heur strael op den slanken mast,


Waer harp en mirttwyg bloeyende zyn vereend,


Dan koestert, suizlend door de zeilen,


't Koeltjen myn oor met de liefste akkoorden.


Omhult de nacht myn schemerend levenspad,


Dan blinkt een ster omlaeg, die den blik bekoort,


Ja 't heilgeloof omstraeld van lichtglans


Daelt me verkwikkende neêr in 't harte, etc.
c. Het schema der asklepiadische strophe is:
Vers. 1 en 2 ̄́ ̆̄ | ̄́ ̆ ̆ ¯ || ̄́ ̆ ̆ ¯ | ̆ ̄̆


Vers. 3 ̄́ ̆̄ | ̄́ ̆ ̆ ¯ ̆́


Vers. 4 ̄́ ̆̄ | ̄́ ̆ ̆ ̄́ ̆ ̄̆
Elk der beide eerste verzen, welke onderling gelyk zyn, bestaet uit 2 choriamben (¯ ̆ ̆ ¯), voorafgegaen door eenen trochaeus of beter dalenden spondaeus en gevolgd van eenen ïambus; tusschen de beide choriamben valt eene verssnede. Het derde vers bestaet uit eenen trochaeus (beter dalenden spondaeus), eenen dactylus en eenen trochaeus. Het vierde heeft eene lange silbe meer op 't einde. b.v.
horatius aen pyrrha.


Welk teêrbloeyende knaep geurig van rozenloof


En welriekenden vocht, huldigt u, Pyrrha, thans


In die lieflike grotte?


Welken vlecht gy het blonde hair.

{==369==} {>>pagina-aanduiding<<}
Gy, eenvoudig gesmukt? Ach, hoe heweent hy eens


Uw ontrouw en der Goôn wisselend gunstbewys;


Opzien zal in verbazing


Naer zwartduisteren storm op zee,


Die thans licht van geloof zwelgt in uw gulden schoon,


Die uw immer getrouw, immer beminlik waent,


En niet weet, hoe bedrieglik


Zefyr aêmt. O beklagenswaerd,


Wie onkundig u mint! Dat ik het natte kleed


Eens ophing voor den God, welke de zee beheerscht,


(Dankbaer wegens myn redding)


Dat tuigt 's tempels gewyde wand.
Buiten genoemde lyrische verssoorten zyn er in de verskunst der ouden nog vele andere. Ook kan men, gelyk onze oostersche buren, die meesters zyn in dat punt, nieuwe verssoorten vormen.
De keuze der versmaet moet zich in de dichterlike daerstelling voegen, want eene welgekozene verssoort brengt veel toe tot de levendige aenschouwing.
Er zyn verssoorten, die vrolik, ras en lichtvoetig voorthuppen; andere, die ongestuimig voortstormen; nog andere, die zacht henenzweven, of langzaem en statig, tot weemoed stemmend voortstappen, enz...


4o het rym.

Het rym of de gelykklank der eindsilben van twee of meer versregels bestond in de oude poëzie der Grieken en Romeinen niet. De Arabers kennen het rym sints de vroegste dagen; men mag nogthans niet aennemen, dat het rym door hen by de europische volken zou zyn ingevoerd; deze hebben by mangel aen eene bepaelde silbenmeting zelven het rym kunnen aenwenden ter kunstige vorming hunner gedichten.
Zoo lang de dietsche volken in hunne verzen de silben meer telden dan maten, was hun 't rym onontbeerlik. Maer toen men later opmerkte, dat de dietsche

{==370==} {>>pagina-aanduiding<<}
tael niet alleen eener strenge silbenmeting vatbaer ware, maer dezelve ook eischte; toen men in Duitschland begon de verssoorten der ouden in duitscher tale na te bontsen: toen gevoelde men er tevens, dat het rym ontbeerlik was, en men verwierp hetzelve by de vertalingen der grieksche en romeinsche versmaten. Men behield het rym slechts in kleinere, luchtigere verssoorten, bezonders in de zangen (lyriek), waer het voor oor en gevoel aengenaem is.
Voor twee eeuwen heeft men in Holland hexametra gebouwd, die verre boven de hoogduitsche gelyktydige proeven uitsteken. Huygens heeft ons twee stukken nagelaten, die ons bewyzen, dat hy de tael ook voor de oude vormen vatbaer kende. Wy willen van de latere proeven niet gewagen. Nederduitsche Grammatica en Prosodia wemelen heden nog van dwalingen en onzin. De eenvoudigste waerheden worden het moeijelikst erkend, deshalve punctum! en tot het rym terug!
Wanneer twee of meer woorden van hunnen laetsten geklemden silbenklank af gansch gelyk luiden, dan ontstaet het rym. b.v. fluit, tuit, spruit; fluiten, tuiten, spruiten; fluitende, tuitende, spruitende.
Men onderscheidt mannelike en vrouwelike rymen. Het manlike rym verbreidt zich enkel over eene geklemde slotsilbe van twee of meer woorden, b.v. macht, nacht, pracht, gedacht, uitgebracht; zuer, natuer; morgenrood, marteldood, enz. - Het vrouwlike rym strekt zich over twee silben, welker eerste geklemd is, terwyl de laetste toonlos is, b.v. leven, streven, gegeven, verheven, nederzweven; roeme, zonnenbloeme; zwygen, verkrygen, enz.
Aenm.: vloeyende (dactylische) rymen gelyk engelen, strengelen; keuriger, en zwevende rymen, gelyk leerstand, weerstand, zyn min in gebruik.
Eene hoofdvereischte des ryms is zyne reinheid; by eene juiste uitsprake beslist het gehoor alleen over deszelfs juistheid. Er worden nogthans ook onechte rymen veroorloofd, waer de uitspraek der gewesten soms een groot verschil aenduidt, b.v.
1o De scherplange ee en oo op dezachtlange, als keel (z.l.), op tooneel (s.l.), breeder op neder, gehoond (z.l.) op beloond (s.l.) mogen op oogen.
2o - s op - sch, - ts. - ds, - tsch; st op - tst, - sd, - scht; - ngt op - nkt; - t op - d, dt; - g op ch; - gt op - cht, enz.

{==371==} {>>pagina-aanduiding<<}

Zoo rymen: hy ligt op gedicht; los, bosch, geklots, trotsch, Gods; gy leest, wreedst, gevreesd; klinkt en zing;
3o Ar op er, als: ontfermen, erbarmen.
Wie nauwkeurig is, zal zich zoo min mogelik vryheden veroorlooven, en het past niet, dat leerlingen met veel vryheden beginnen. Ook veroorlooven zich de goede dichters niet de rymen: eid - yd; ouw - auw; of ind - iend, als kind, bedient.
De rymwoordenboeken duiden overigens de geöorloofde rymen aen; het is maer jammer, dat tot hier geen volledig rymwoordenboek onzer lale bestaet.
Over het gebruik van 't rym, over deszelfs aenwending in den verbouw zal ik ook niet uitweiden. Het hangt van den dichter af, of hy de rymen op elkander laet volgen gelyk aa - bb; of hy ze doe kruisen gelyk ab - ab; of hy ze plaetse als ab - ba, of hy het zelfde rym 2, 3, 4 en meermalen herhale, enz.
Men moet echter zorgen, dat de rymen niet door meer dan twee of dry versregels gescheiden zyn.
Ziet daer, geliefde lezers, jeugdige dichters, het noodzakelikste, dat ge weten moet over den versbouw. Ik hoop, dat myne bewerking zich welig verspreide door het lieve vaderland, dat deze prosodia in hoogere en middelbare leergestichten bestudeerd worde, kortom, dat men niet meer aen het bouwen ga, vooraleer men de verschillende stylen ken. Het zy zoo!


Nabericht.

Indien de voorgaende prosodia voldoende bewyst, dat de nederduitsche sprake tot de vertaling der grieksche en romeinsche meesterstukken geschikt is, zoo achten wy het, op aenrading eens kundigen lettervriends, noghtans niet overtollig, hier nog drie oden van Horatius te laten volgen, niet om te beweren, dat alle schemata door de ouden gekozen even toepasselik zyn op onze tael, maer alleenlik om te laten zien, dat zy allen zonder onderscheid getrouw kuunen wedergegeven worden.
Wy achten den hexameter, alleen of in verbaud met den pentameter, dan de

{==372==} {>>pagina-aanduiding<<}
sapphische, alcaeische en asclepiadische strophen onder de verschillende dichtvormen der oudheid dietschen ooren het aengenaemst; ofschoon wy de innige overtuiging hebben, dat een begaefd vernuft met de grondige voorkennis der ware nederduitsche silbenmeting, en met het ingeboren gevoel der spraekzangerigheid uitgerust, weldra nieuwe schemata zal vinden, die nog meer in overeenstemming zyn zullen met ons taeleigen.
Zoo deed de onsterflike graef Platen in Duitschland, die steeds van gevoelen was, dat afwisselende zangerigheid en veelvuldige vormenrykdom alleen den gedachten eene blyvende waerde kunnen byzetten.
In de middeleeuwen kende men onze tegenwoordige styve eentoonigheid niet, de tael was hoogst vloeyend, de versvoeten steeds afwisselend, de zangerigheid overal. Men begrypt nauweliks, hoe men al die hoedanigheden in onze verlichte eeuw zoo heeft kunnen miskennen, dat men de tael der middeleeuwen soms nog als barbaersch aenziel. Daer mochten toen gelyk heden goede en slechte dichters zyn; maer wy bezitten goede stukken genoeg om beschaemd rond te zien op een oneindig aental huidige gewrochten.
Wat ons het meeste troost biedt, is te zien, dat dichters gelyk Alberdingk-Thym en Heye het ware spoor des vooruitgangs daerdoor inslaen, dat zy ons de keurige lieders der voorouderen in hunne onsterflike frishheid wedergeven. Wy danken niet minder onder dit opzicht de geleerde hollandsche verzamelaers die ons reeds met twee lieve nederduitsche Liedeboekjens vergasteden. Hier te lande bebben Willems, zaliger gedachtenis, en Prof. Bormans oneindig veel gedaen, maer wie trekt uit de oudvlaemsche lieders en gedichten eenig voordeel? Iedereen wil hier dichter en kunstenaer zyn, maer weinigen getroosten zich de moeite de kunst vooraf ernstig te bestuderen. Hoe zou men anders op zulke menigte gedichten stooten, die in zoogezegde trippelmaet geschreven zonder volmaekte taelverwringing noch dactylisch, noch anapaestisch kunnen gelezen worden?
Wy herhalen dus nogmaels: weet, welke silben steeds lang en kort zyn, en hoe de talryke twyfelachtige silben moeten geplaetst worden, opdat zy of bepaeld lang of bepaeld kort klinken.



{==373==} {>>pagina-aanduiding<<}

Horatius.


1ste ode. 1ste boek.


Aen Maecenas.

¯ ¯ ¯ ˘ ˘ ¯ ʼ ¯ ˘ ˘ ¯ ˘ ¯

O Maecenas, gy loot edelen koningstams, 
Die my schut en beschermt, tevens my streelend ciert! 
Dees zyn bly', wen ze stof boven de olympische 
Renbaen zwymelen doen, waer het van gloeienden 
Wiele omvlogene doel, waer de vereedlende 
Palmtwyg hen - de gewestheerschers - tot goôn verheft. 
Die 's bly', wen des gemeens wanklende schare hem 
Tot driedubbeler eerkroone te hyschen poogt. 
Bly' is de andere, wen de eigene zolder tast 
Wat op lybische dorschvloeren vergaderd wordt. 
Wie graeg woelt met de hark in den geërfden grond, 
Die wordt, biedt gy hem ook schatten van Attalus, 
Daerdoor nimmer verleid, dat hy in cyprischen 
Vaertuig, schroomende, zeile op de Myrtoërzee. 
Als met Icarus vloed Africus woedend strydt, 
Dan pryst vreezend de koopman der gerustlike 
Landstad velden; en toch bouwt hy de lekke kiel 
Straks nieuw, wyl hy het lot vreest der behoeftigheid. 
Ginds zwelgt by den bokael massischen ouden wyns 
Nog die andere en slyt menige stond des dags, 
Nu zyn leden gestrekt onder des hagedoorns 
Groen, dan 't hoofd op den rand eener gewyde bron. 
Lust is velen het veldleger, en horenklang 
Van bazuinen verzeld, oorlog- der moedren vloek - 
Schynt hun lust. Er vertoeft buiten in koude nacht 

{==374==} {>>pagina-aanduiding<<}

Wie graeg jaegt, en vergeet zyne nog jonge gà, 
Als zyn reuën hem trouw speuren een hertekoe, 
Of als 't marsische zwyn breekt door het jagernet. 
My bindt eppegerank, kroonend der dichtren hoofd 
Aen d'onsterfliken; my scheiden het koele bosch, 
Saterdansen en 't licht zwevende nymphenchoor 
Van d'onheiligen drom: als me de fluit maer niet 
Door Euterpe is ontzegd, als Polyhymnia 
Maer goedwillig me stemt 't lesbische snarenspel; 
Als gy my in de ry lyrischer zangren stelt, 
O, dan heeft zich myn kruin fier tot den sterrenkrans. 





{==375==} {>>pagina-aanduiding<<}

1ste boek. 18de ode.


Aen Varus.

¯ ¯ ¯ ˘ ˘ ¯ ʼ ¯ ˘ ˘ ¯ ʼ ¯ ˘ ˘ ¯ ˘ ¯

Plant geen anderen boom, Varus, het zy 's heiligen wingerts stam, 
Om 't milddadig gebied Tiburs, en waer Catilus' muren staen: 
Want aen nuchteren heeft godesgeschik louter bezwaer bestemd; 
Ook ontzwymelt u nooit anders het diepknagende zorgenheir. 
Wie doch raest na den wyn tegen des krygs ofte der armoê last, 
Wie pryst eerder niet dy, vader des wyns, minnige Venus, dy? 
Nemand echter ontwy' Libers geschenk, matigheid eischt die god. 
't Oud centaurisch gevecht (by het gelag) met de Lapithen blyft 
Steeds waerschuwend, gelyk Evius' wraek op de Sithoniers, 
Toen hun gretige lust nauw hun de grens liet onderscheiden van 
Recht of Niet. Ik en wil, tegen dyn dank, heerlike Bassareus! 
Niet dy naderen, noch trekken aen 't licht wat u het bonte loof 
Dekt. Staek, staek 't berecyntsch horen en ook 't woedende paukgeschal. 
Blindlings volgt ja de Zelfsliefde en de Roem, die onbetamelik 
Zyn breinledigen hoofdschedel verheft, verder ook nog de Trouw, 
Die doorzichtger als glas ieder vertrouwd boezemgeheim verraedt. 





{==376==} {>>pagina-aanduiding<<}

22ste ode. 1ste boek.


Aen Aristius Fuscus.

¯ ˘ ¯ ¯ ¯ ˘ ˘ ¯ ˘ ¯ ¯ ter
¯ ˘ ˘ ¯ ¯

Wie in onschuld leeft en van schande rein is, 
Die behoeft geen boog en geen maurisch werpspies, 
Noch een pylbus vol van in gif gedoken 
Schichten, o Fuscus! 
 
't Zy de weg hem leî door den syrtschen zongloed, 
't Zy hy trek, waer Caucasus niemand herbergt, 
't Zy hy dwael door 't oord, dat Hydaspes' fabel = 
Baren bespoelen. 
 
Zie, een wolf vlood in den sabynschen woude 
Voor me heen, ofschoon ik geen wapen of weer had, 
Toen ik zorgloos over de grenze zwierf, en 
Lalage's lof zong; 
 
Welk gedrocht! zoo wordt door het strydbre Daunie 
Geen gevoed in reuzigen eikeilwouden, 
Geen gebaerd op Juba's gebied, der leeuwen 
Hygende voedster. 
 
Plaets me daer, waer nooit een geboomte op dorren 
Velden laefnis heeft van een zomerluchtjen, 
In een wereldstreek, die de nevel plaegt en 
Schadende smetstof. 
 
Plaets me daer, waer al te naby de wagen 
Rolt der zon, in 't land, dat bewoners weigert; 
Ninnen zal ik Lalage, 't zy ze lieflach, 
't Zy ze me liefkoos. 









{==377==} {>>pagina-aanduiding<<}

De oude bedelaer, door J.A. Staes.

I.


't Zonlicht schoot zyn laetste glansen 
Op 't insluimrend bloemenheir; 
Vuerrood glom 't aen 's hemels transen 
En zonk zacht in 't westen neêr. 
't Kwelend lied der nachtegalen 
Klonk betoovrend langs de dalen 
Op 't bekoorlyk avonduer; 
De echo deed het wedergalmen; 
Wonderschoon was de natuer! 
't Windje ruischte in kruid en halmen. 
Ik, met myne ziel alleen, 
Stapte langs de velden heen. 
 
Daer, waer 't beekje kabblend stroomde 
Langs de vlakte, in stillen spoed, 
Zat ik eenzaem... en ik droomde, 
O dit deed myn ziele goed. 
Hoe verrukkend was de weide, 
Waer der bloemen geur zich spreidde! 
 

{==378==} {>>pagina-aanduiding<<}

En die hemel dáér omhoog! 
En het ritselen der bladeren 
Die de zefier zacht bewoog!..... 
Eensklaps zie 'k een gryzaerd naderen, 
Die vermoeid en zuchtend trad 
Tot de plaetse waer ik zat. 
 
'k Spoedde me om hem te ondersteunen, 
Naer hem heen, voor ramp beducht, 
'k Liet hem op myn schouders leunen: 
Hy was dankbaer met een zucht.... 
O die zucht sneed my door 't harte; 
Ik verstond zyn bittre smarte, 
'k Had zyn zielezucht gehoord; 
Tot de plaets, waer ik gezeten 
Was, leidde ik hem zachtjes voort. 
Droom en mymring was vergeten 
'k Leî hem op de zode neêr, 
'k Hoorde thans zyn zucht niet meer. 
 
Roerloos lag daer de onbekende, 
Ik zocht hulp, maer vond er geen: 
Hy was wis aen 's levens ende 
En ik was met hem alleen!...... 
Ik kon zyne wezenstrekken, 
Hoe ik poogde, niet ontdekken: 
't Avondkleed had de aerde omvat; 
Toch 'k verfrisch zyn doodskoud aenzigt 
Met het koele vyvernat - 
Daer verscheen het lieve maenlicht 
Aen de azuren hemeltrans, 
En ik zag myn lyder thans. 
 

{==379==} {>>pagina-aanduiding<<}

God! het was de stramme Peter 
Dien ik dikwerf had ontmoet, 
En een aelmoes gaf...... Nu gleed er 
My een huivring door 't gemoed; 
'k Was met hem in 't diepst der weide, 
'k Schreeuwde luid - om niet - ik schreide; 
'k Wilde in 't ronde om hulp gaen zien; 
Maer - zou ik alleen hem laten? 
Neen, ô neen! hy stierf misschien 
In myn afzyn...... zou 't dan baten 
Zoo 'k met redding wederkeer? - 
'k Bleef en zat mistroostig neêr. 
 
Hy ontsloot zyn stervende oogen 
Nog, en zyne matte leên 
Roerden zich; hy sprak bewogen: 
‘Vriend, heb dank! myn kracht is heen. 
'k Voel het, 'k ben aen 't end van 't leven, 
Dra zal de adem my begeven; 
En toch ik verlang naer 't graf. 
Daer zie ik de rust my wenken, 
Die het leven nimmer gaf...... 
Luister, 't zy u een herdenken,’ - 
En met stamelende tael 
Deedt hy 't roerende verhael. 



II.


'k Was eens jong - hoe zalig was ik 
Toen! Helaes te ras voorby! 
En toch in de toekomst las ik 
Liefde en heil..... zoo schoon voor my! 
'k Minde, ja, 'k aenbad Lenore; 
Nog schiet my haer beeld te voren, 
 

{==380==} {>>pagina-aanduiding<<}

Nog hoor ik haer liefdezucht 
Om my ruischen. Ach! zy minde! 
Zy de schoonste van 't gehucht! 
Minde me ook?.... 'k weet nog de linde 
Waer ik 't eerste liefdewoord 
Heb uit haren mond gehoord. 
 
Zy was schoon! haer zachte blikken 
Vielen balsmend op my neêr, 
'k Voelde my het hart verkwikken; 
O Lenore was zoo teêr! 
Zóó beminlyk!..... op haer wezen 
Kon ik zielevreugde lezen, 
En zy minde my zoo trouw. 
'k Mogt haer naer het outer leiden; 
Daer, vóór God, werd zy myn vrouw, 
Nimmer zou ik van haer scheiden, 
Nimmer..... Ach! ik dankte God 
Voor het my zoo zalig lot. 
 
O ons leven vlood zoo blyde 
Heen; ik won het daeglyksch brood, 
's Avonds zat ik aen de zyde 
Van myn dierbare echtgenoot, 
En dan koutten wy te samen - 
Wen wy 'd avonddissche namen - 
Van heur liefde. - Ach! waerom toch 
Moest ons heil verbroken worden? 
En zoodra? O 't heugt my nog, 
God, er rukten woeste horden 
Van den vreemde op Vlaendrens grond 
God, hoe hachlyk was dien stond! 
 

{==381==} {>>pagina-aanduiding<<}

't Was gedaen met liefde en blyheid! - 
Op ons dorp verschenen zy; 
Hun geroep was vryheid! vryheid! 
En hun daden dwinglandy. 
Dwinglandy!.... ja, slavenboeijen 
Deden ze om onz' lenden plooijen. 
Zy ontroofden eerst ons goed, 
God! en als zy 't al bezaten, 
Dan..... dan eischten zy nog bloed! 
Want de keizer vroeg soldaten, 
Offers die zyn trotsch geweld 
Slagten deed op 't oorlogsveld. 
 
Ik ook moest ons dorp begeven, 
Met het moordtuig in de vuist; 
'k Ging wis voor den dwingland sneven 
Die ons vryheid had vergruisd..... 
O, Lenore deed my vreezen: 
Weldra moest zy moeder wezen; 
'k Wachtte reeds dien zaelgen dag. 
Thans zag ik dit heil me ontvlieden; 
O, zy weende bitter..... Ach! 
En ik mogt geen troost haer bieden! 
God! wy mengden onze smart 
Weenend aen elkanders hart. 
 
Dra was 't afscheidsuer verschenen, 
Ik moest met het leger voort; 
'k Liet Lenore alléén thans weenen; 
Ik, ik had myn leed gesmoord. 
'k Troostte haer by 't pynlyk scheiden, 
Deed haer 't spoedig weêrzien beiden 
En vertrok. Zy snikte luid 
My 't vaerwel. De krygers snelden 

{==382==} {>>pagina-aanduiding<<}

Voort, verhit op moord en buit, 
Voort, naer Spanjes bloedge velden. 
O daer baedden we' in het bloed, 
En dit heette heldenmoed...... 
 
Ach! ik dweepte als een ontzinde; 
In het hevigst van den stryd 
Dacht 'k aen haer, die ik beminde, 
'k Zag haer minlyk beeld altyd. 
's Nachts in myn nare droomen 
Zag ik ze aen myn sponde komen, 
En dan kloeg ze luid en naer. - 
Eens kwam men een brief my brengen - 
'k Open, God! hy kwam van haer! 
Gansch doorweekt door 't tranenplengen, 
Die ze er schryvende op vergoot, 
Neêrgedrukt door smart en nood. 
 
Zy leed honger!... o die klagten 
Sneden pynlyk door myn ziel, 
'k Mogt het lyden niet verzachten 
Dat op haer, onschuldge, viel..... 
Zy was moeder - bitter kloeg ze 
My heur smarte. Ach! my vroeg ze 
Voedzel voor myn kind...... haer borst 
Bood geen troost meer voor zyn kermen, 
Schonk geen laefnis voor zyn dorst...... 
Zy bad my myn kind te erbarmen, 
En ik - 'k zwoer haer weêr te zien, 
En hun beide hulp te biên. 
 
Met de wanhoop in het harte 
Vluchtte ik naer het vaderoord: 
'k Zag myn dorp reeds in de verte.... 
Ach!..... myn vlugt was opgespoord, 

{==383==} {>>pagina-aanduiding<<}

'k Werd vervolgd, weldra gegrepen, 
In een donker hol geslepen, 
Waerin 't daglicht nimmer scheen - 
Zeg, verdiende ik al dat lyden, 
Almagt?..... 'k had zooveel geleên! 
Wie? wie zou hen thans bevryden 
Voor den honger?..... o ik dacht 
Aen myn dierbren dag en nacht. 
 
Dan Napoleon viel neder 
Mel zyn vloekbre dwinglandy; 
Hy der volkren boeijensmeder 
Viel...... en toen liet men my vry. 
'k Ging - neen 'k vloog naer 't land der vaderen; 
Bruisend vloot my 't bloed in de aderen 
Wen ik 't lieve dorpje vond, 
Waer myn jeugd is heen gevaren, 
Waer eens myne wiege stond...... 
'k Mogt Lenore niet ontwaren; 
'k Vroeg myn gade aen iedereen, 
God! men wees naer 't kerkhof heen...... 
 
Lang reeds was zy 't leed ontheven 
Met haer kind; ze misten brood...... 
Beedlend liet men beide sneven, 
Sneven!..... zy.... myn echtgenoot 
Mogt van niemand troost verwerven! 
Honger..... God! - Hier zeeg hy neêr, 
Zyne stem werd doof en doover, 
En hy snikte en was niet meer. - 
't Windje ruischte lief door 't loover, 
En het maenlicht glom zoo zacht 
Op het uer van middernacht. 
............... 









{==384==} {>>pagina-aanduiding<<}

De schyndoode.


Een verhael uit de XVIe eeuw; door Rudolf Erkens.

Buiten de St-Jorispoort, niet verre van den grooten heirweg die van Antwerpen naer Lier leidt, staet een aloud kasteel.
Het vierkante gebouw is door vier spitsige torens omgeven, die zich rank in de lucht verheffen. - Dit kasteel behoorde, in den jare 1592, aen den spaenschen ridder, Don Ribero.
Zyne eerste gade had hy weinige jaren na zyn huwelyk verloren en de bedrukte edelman zag zich genoodzaekt naer eene tweede huisvrouw omtezien, mits zyne hoedanigheid van bevelhebber eener spaensche legerbende het hem niet toeliet voor de opvoeding zyner twee zonen en eener oudere dochter te zorgen.
Don Ribero was niet alleen een dapper krygsman, hy had ook eene zekere wereldkennis, die by velen al andere hoedanigheden overtreft; hy wist zyn voordeel in het oog te houden.
Geen wonder dat hy dan ook zes maenden later Emma, de bevallige dochter eens ryken koopmans van Antwerpen huwde en verheugd haer naer het prachtig kasteel geleidde, dat zy hem ten huwelyksgifte had medegebragt.

{==385==} {>>pagina-aanduiding<<}

Emma was teeder en zedig van aerd. Zy was in de eenvoud des herten opgevoed, door eene eerweerdige vrouw, de zuster harer zalige moeder. Deze vrouw had elke liefde versmaed en zich gansch aen een christelyk leven overgegeven.
De dood harer zuster, die by haer afsterven een arm meisje van vier weken op deze wereld achterliet, was alleen in staet haer aentedryven het geestelyk gesticht waerin zy zich bevond, te verlaten, om het kind harer zuster optevoeden.
Nu, dat Emma op eens door een groot huisgezin omringd was, had zy al hare krachten noodig om dit op eene betamelyke wyze te bestieren. De pligten eener huisvrouw waren haer bekend.
Gewoon binnen de omheining der kamer hare gansche magt en heerschappy te vinden, bestond hare trotschheid in de zuiverheid en netheid der zalen en vloeren, het glinsteren van porcelein en koperen huisraed en eenen wel bestierden hof, waerin geen onkruid te vinden was en waer planten en bloemen met vrouwelyke ydelheid pronkten.
De uren van vermaek werden besteed met op het orgel geestelyke liederen te spelen, of in den kring harer pleegkinderen zich te vermaken.
Welhaest werd zy moeder van een allerliefst meisje, dat by den naem der moeder ook haer evenbeeld voegde, en als de kleine Emma alleen loopen kon, was het verheugend om zien, wanneer op een schoonen lentedag, in de schaduw van eenen prachtigen eik gezeten, de gade van Don Ribero zich met hare dierbare panden verheugde. - Zelfs de spaensche senor met zyn bruin gelaet en zware knevels, zag haer dan met verrukking aen. Het was wonderbaer om zien wat merkelyk onderscheid er tusschen Emma's dochter en hare pleegkinderen heerschte.
Deze laetste droegen allen sporen eener spaensche afkomst. Gitzwarte oogen, een donker hairbosch dat als een dons het hoofd omzweefde, onderscheidden de weezen van de kleine Emma. Deze in tegendeel droeg een helder blauw oog in het hoofd, en had rond het aengezigt een krans van zilveren lokken die in lange ringen over den albasten hals zwierden. Zelfs de inborst

{==386==} {>>pagina-aanduiding<<}
der kinderen hoe jong zy ook waren, was gansch verschillend.
De kleine Emma was zoo lief! zoo minzaem! zy zag hare moeder zoo vriendelyk in het oog, wanneer zy op haren schoot gezeten de handjes om haren hals mogt leggen, of haren vader met zyne lange knevels trok en deze dan op eens ‘knaps’ zegde en dreigde hare handjens met zynen mond te knappen. Dan lachtte zy zoo rondborstig over de mislukte pooging van den vader dat de ruwe kryger dikwils eenen waren kindervriend geleek.
Elvira, het oudste der pleegkinderen, beminde integendeel meer de spelen harer broeders. Met hen loopen en worstelen, of als veldheer, met eene papieren muts op het hoofd, een houten sabel in de hand en onder haren neus een paer koolzwarte strepen, de knevels van vader verbeeldende, den hof rond trekken en soldaetjespelen, dit was hare lust.
Zoo waren er jaren verloopen. - Emma de brave huisvrouw van Don Ribero was niet meer. - Zy had de aerde verlaten en hare zuivere ziel was naer den hemel opgestegen.
Donna Elvira en Emma geheel in rouwgewaed gehuld, waren voor het lyk hunner moeder nedergeknield. - Don Ribero knielde aen hunne zyde. De ridder liet zich gansch aen zyne smert over. Emma snikte met luider stem terwyl zy met gevouwen handen hare gebeden ten hemel zond. - Het lyk lag in eene benedenkamer op een paradebed ten toon. De gestorvene had gewild dat men haer in haer bruidsgewaed ter aerde bestellen zou; alleenlyk hare juweelen en kostbare gesteenten zouden bewaerd en aen het eersthuwende der beide meisjes als huwelyksgift overhandigd worden. Eene groote menigte landlieden vervulde de kamer. Allen baden met luider stem voor de ziel der afgestorvene. Oh! zoo menige hunner had aen de zalige zoo veel te danken. Zy had zoo menigen arme ondersteund, zoo vele kranken geholpen, en de arme kinderen des dorps gekleed en onderwezen, en dit alles steeds met zulk goed herte, met zoo vriendelyk gelaet, dat men haer nooit met eenen anderen naem als dien van engel des troostes benoemde. Geen wonder dat ieder dan ook in de smert des braven ridders en zyner jeugdige Emma

{==387==} {>>pagina-aanduiding<<}
deelde. Elvira integendeel zag met kouden blik het vertrek rond. Dit boezemde aen al de omstaenders eene groote verontweerdiging in.
Maer wat had haer toch dit lyk te zeggen? het was immers dit harer moeder niet! en zoo lang zy in het leven was had zy immers toch niet de minste hoop het gezag in handen te bekomen. Thans! als de oudste der kinderen van Don Ribero, had zy het regt als voogdes de andere te bestieren. Emma moest haer thans gehoorzamen, want de broeders waren in spaenschen dienst. - Daerby was zy schoon, betooverend schoon! dit wist zy. De spiegel, haer dagelyksche vleijer, had het haer honderde malen gezegd. - Zy had slechts te kiezen en zy was gehuwd; dan werden die juweelen haer eigendom.
En waerlyk, by die ongemeene menigte lichten, vonkelde die diamanten kroon zoo hevig, schitterde die goudgordel als de zonnestralen rond de lenden der afgestorvene, en die robynen en ringen en oorhangsels glinsterden van vuer en gloed.
Doch de gedachten van Donna Elvira namen eene andere rigting door een gerucht van stappen en het achteruittreden der landlieden dat de nadering van een gewigtigen persoon aenkondigde. De binnentredende was de jonge Herman. Donna Elvira en Don Ribero ontvingen hem op plegtigen toon. Het schoone gelaet van het meisje overtrok eensklaps met eene donkere tint en hare zwarte oogen straelden van een innerlyk vuer.
Aen haren boezem was eene witte roos achtloos vastgehecht. Zy had haren sluijer half over het gezigt geplooid, wel wetende dat het zigt der helft soms meer geldt dan het gansche. - Ook de jongeling scheen dit te gevoelen; nogtans nam hy knielend plaets naest het lykbed. Daer zag hy Emma in het vurigste gebed verzonken, aen hare tranen vryen loop latende, nedergeknield.
Haer sluijer hing haer achtloos over de schouders, terwyl zy hare oogen onafgebroken op het lyk der moeder gevestigd hield. - Herman kwam om te bidden; nogtans stegen andere gevoelens spoedig by hem op.
Wat verschil in het gedrag dezer beiden zusters, dacht hy by

{==388==} {>>pagina-aanduiding<<}
zich zelven. Elvira is schoon, men kan haer niet zonder aendoening in het oog zien, doch de onschuld van dit lief meisje dat hier als eene bescheidene violierbloem eenzaem en zedig by het graf der moeder rust, is meer weerd dan al dehoedanigheden van hare zuster byeenvergaerd. Daerby schynt zy zelve het niet te gevoelen dat zy, zoo wel als Elvira, schoon en een sieraed harer kunne is.

Het lyk was ten grave gezonken. Eenige dagen later zaten de beide zusters op hunne kamer. Ieder van hen had van Herman een klein kistje, uit kristal verveerdigd, ten geschenke bekomen. Hy had die kunstvoorwerpen uit Venetië medegebragt waer hy sedert jaren gehuisvest was. Hy was te Antwerpen geboren. Zyn vader, die zich door den handel een groot fortuin had verworven, was later naer Italië verhuisd, om daer als ryk man van den vlyt zyns arbeids te leven. Herman was een edel en gevoelvol jongeling, een weerdig zoon van Neêrlands bodem. Onder den warmen hemel van Italië verplant, was hy opgegroeid met al den luister dier gloeijende streek. Zyn geest was door een wys bestuer gevormd en veredeld geworden; hy was in alles volmaekt en ieder beminde den bevalligen en geestigen jongeling. Aen Don Ribero door eenen vriend voorgesteld, werd hy steeds met vreugde in zyn gezin onthaeld en daer thans droefheid en ramp in dit huis heerschten, was hy een troostende engel voor allen.
Donna Elvira had zich dien jongen man als haren ridder, zoo als zy de gewoonte had te zeggen, uitgekozen, en als hy de hem door haer opgelegde proef doorstond, wilde zy hem tot echtgenoot nemen.
Juist had zy haer plan aen hare zuster verhaeld, doch Emma kon daerin niet toestemmen, want haer hert was op dit oogenblik te zeer door droefheid bevangen:
- Laet dit tot later, Elvira, - zegde Emma tot hare zuster; - zie, moeder is eerst in het graf gedaeld en reeds houdt gy u met zulke dwaesheden bezig. -
- Ho! dit verveelt u - antwoordde Donna Elvira - goed, gy

{==389==} {>>pagina-aanduiding<<}
moet maer uit de kamer gaen; ik verheug my zeer met aen Herman te denken. Of wy weenen of lachen, onze moeder is immers toch dood, zy had ook liever wat later mogen sterven, want dit rouwgewaed staet my in het geheel niet goed, die zwarte kleederen voldoen niet aen myn wezen. Maer ik heb reeds met vader gesproken en wy zullen binnen twee maenden den rouw afleggen: dan is 't myn naemdag en ik zal een luisterryk feest geven. Ik zal een satynen kleed maken zoo als moeder gedragen heeft en al hare kleinooden zal ik dragen, want nog dezen zomer treed ik in den echt.
- Elvira! Elvira! gy doet kwaed met uwe loshoofdigheid, kwaedaerdigheid zou ik zeggen, zoo ik u niet beter kende.
- Gy zult voorzeker naer een klooster gaen, - antwoordde Elvira op scherpen toon, - ik wil my vermaken, het koste wat het wil. Doch hoor eens, Emma; ik heb dezen nacht eenen droom gebad. Toen ik gisteravond slapen ging, kwam ik, by het uitkleeden, op het gedacht, my met de juweelen van moeder eens optesieren. Zy stonden my zoo goed; het was eene vreugd my zoo te zien, en met het gedacht aen het feest en aen al wat ik aen Herman zeggen wilde, sliep ik in. In myn droom bevond ik my op eens in eenen prachtigen hof. Deze hof was zoo schoon als een hemel. Al wat Herman ons van Italië vertelde, scheen daer gering by. De wegen waren met goudpoeder bestrooid; groote bergen en kasteelen van kristal glinsterden tusschen de boomen. De zon schitterde als vuer boven de toppen der bergspitsen heen. Springbronnen, marmeren beelden, vreemde planten en bloemen, in een woord, alles was zoo schoon als ik ooit iets in myne droomen zag. Ik bevond my zittende tusschen roozenloof, op myne harp spelend, in afwachling van Herman te zien; wanneer uwe moeder eensklaps aen den ingang van het geurige roozenloof verscheen. Zy was gekleed zoo als zy op het doodsbed gelegen had. En iets, wat my in mynen droom aerdig voorkwam, was dat zy ook hare juweelen droeg ofschoon ik my met deze had opgetooid.
Ik huiverde een weinig by dit gezigt, maer zy naderde my en zegde op vriendelyken toon: Elvira! ik verwacht u binnen

{==390==} {>>pagina-aanduiding<<}
twee maenden, dan zult gy ook deze kleinooden dragen zoo als ik die op myn doodsbed droeg.
Toen werd ik wakker en de klok van het kasteel galmde twelf mael. Die klank scheen my zoo akelig, zoo vreemd; ik wilde u roepen, doch spoedig lachte ik met myne vrees, want droomen is bedrog, niet waer? Emma!...
- Men zegt het zoo, maer toch verbaest my uw droom. Zoudt gy onze goede moeder misschien door uwe loshoofdigheid vergramd hebben? Waer het niet raedzaem dat gy poogdet, door het gebed, uw hert met den geest onzer moeder te verzoenen?
- Is dit uw raed? zwyg dan liever, - zegde Elvira. - Kom ik zal op de harp spelen, die zal my beter verstaen.
Spoedig vatte Elvira het speeltuig in de hand en trachtte haer gemoed ten koste van eenige vrolyke romancen een weinig op te beuren. Doch het ging haer niet naer wensch. Zy mengde de eene ariaes met de andere, altyd eindigend met zwaermoedige akkoorden uit het speeltuig te halen.
Steeds ving zy lustig aen en een vrolyke dans of een schaterend volkslied klonk onder hare vingeren, doch weder zonken de toonen en slechts een treurlied was de eenige belooning harer moeite. Op eens wierp zy de harp met zulken toorn ter zyde, dat al de snaren van het speeltuig in stukken sprongen.
Emma had zich weemoedig achter hare zuster geplaetst. Zy had het hert zoo vol van de gebeurtenissen en het ongewoone van het gedrag harer zuster, dat zy, in tranen uitbarstende, tot haer zegde:
- Elvira! ik bid u, bedaer,.. gy doet niet wel; als het ook niet voor ons is, laet het voor het oog der wereld. Wat zal men zeggen als men in een sterfhuis, twee dagen na de dood eener moeder, ligte liederen of dansen hoorde spelen?
- Ik versla u, jufvrouw, - zegde Elvira, - maer gy bedriegt u als gy denkt aen my lessen te geven. Ik heb thans het bevel in dit huis en gy niet; en wanneer uw kinderachtig gedrag geen einde neemt, zal ik u eene meesteres geven die u niet uit het oog zal verliezen. Gy hebt my goed verstaen? Ga nu en speel

{==391==} {>>pagina-aanduiding<<}
wat met uwe poppen en dat het u niet meer gebeure my iets voor te houden.
De goede Emma verwyderde zich met droeven herte. De zin van het gezegde had haer niet beleedigd, neen! zy kende niet wat het zeggen wilde bevelen; zy was gewoon te gehoorzamen, maer het gedrag van Elvira, hare kwade woorden, waren haer een doodsteek.
Weinig tyds later zat Emma by haer orgel neder. Aen dit vertrouwde zy alles wat haer den boezem bezwaerde. Na eene doodenmis gespeeld te hebben, had zy zich in gedachten, in eenige treurige akkoorden verdiept. Herman, die by Don Ribero vryen toegang had, was op het hooren van dit orgelspel in Emma's kamer getreden. Hy bleef aen de opene deur staen en luisterde met aendacht op het muziek. Hy had reeds bemerkt dat Emma hier als een verloren kind behandeld werd. Thans was hy er van verzekerd. Hy verstond die toonen, die smert.
Het orgel zweeg en Emma zat in gedachten, de oogen naer den hemel gewend, en bad gewis. Herman dacht dat het hem niet geoorloofd was langer in het verholen te blyven. Hy naderde dan ook het meisje en sprak haer vriendelyk toe.
- Ho! mynheer, gy hier! - zei het meisje op verwarden toon.
- Ik had uw spel gehoord en wilde u niet stooren in uw gebed - antwoordde Herman.
- In myn gebed? - vroeg Emma. - Ik speelde eene doodenmis.
- Zoo als gy zegt; maer ik heb ook meer gehoord. Voor my is de toonkunst eene tweede tael. Ik ken hare weerde en uit uwe melodische klanken heb ik vernomen dat uw hert bedroefd en gefolterd is; ik heb gehoord dat gy verlaten en miskend zyt.
- Verlaten? miskend? mynheer! - viel het meisje hem in de rede en het venster naderend, zag zy in de blauwe wolken, als wou zy daer raed zoeken om op zyne woorden te antwoorden. Herman had de harp gevat en zich naest haer nederzettende, wekte hy met begeesterende toonen hare oplettendheid op.

{==392==} {>>pagina-aanduiding<<}

Hy was zoo vertrouwd met dit spel en welhaest bekenden de snaren eene liefde welke in zyn binnenste voor Emma gloeide. Dan zette hy de harp ter zyde en 's meisjes hand vattende, zegde hy:
- Niet waer, beste Emma, dit huis is ledig voor u? Gy hebt er geene moeder meer; dit land is vreemd voor u: gy hebt er geenen vader meer. Gy zoekt een hert dat u begrype; gy wenscht een wezen dat u bescherme. Gy kwynt en zoekt te vergeefs, want gy kent uwe eigene weerde niet. Gy weet niet dat gy schoon zyt, schooner dan Donna Elvira. Gy zyt een engel vol deugden, en niemand zegt het u. Zie my aen, edel meisje, en zeg my of gy met my naer het schoone Italië wilt gaen. Daer is uw vaderland! onder dien blauwen hemel zult gy in myne armen alles vinden wat gy hier te vergeefs zoeken zult.
Emma zag en hoorde; zy wist niet wat denken. Een dik floers lag voor hare oogen en het hoofd schuddende, zegde zy:
- Mynheer, ik ben niet in staet uwe woorden te begrypen.
- Ik versta dit - antwoordde Herman, en hare hand drukkende, ging hy voort: - gy waent my de aenbidder uwer zuster, maer gy dwaelt. Zy, zy zelve heeft dit gezegd en eenieder wil het zoo. Doch ik alleen ken het tegendeel. Zy is van my nooit bemind geweest; aen niemand als aen u wil ik behooren. Antwoord my, niet met woorden: die zyn nutteloos. Zie my aen en dat uw oog my verklare wat woorden niet bevatten kunnen. Zult gy my volgen in de schoone gewesten van Italië?
Emma ontwaekte als uit eenen droom. Het eenvoudig kind, het onnoozel meisje was door eenige woorden eene vrouw geworden. Zy zag zich in een ander licht en met den blos der onschuld op de wangen knikte zy ja.
Later werd de naem Herman stamerend uitgesproken; het was het woordelyke bekennen eener liefde die zy toestond en die zy gevoed en zelve niet begrepen had.
Emma hervatte spoedig hare zinnen en van haren stoel opstaende, zegde zy tot den jongeling:
- Herman, ik dank u voor uwe liefde. Ik ben bereid u te

{==393==} {>>pagina-aanduiding<<}
volgen en eeuwig de uwe te zyn. Slechts iets moet ik u zeggen. Zorg dat niemand onze liefde gewaer worde. Myne zuster verlangt uwe hand; zy heeft reeds den tyd bepaeld waerop zy de uwe zal worden. Myn vader, die van de zaek onderrigt is, koestert dezelfde gevoelens. Ik heb thans een ander gevoel dat my leidt.
De oogen zyn my geopend en niemand zal denken dat de stille Emma op eens in eene gevoelvolle bruid herschapen is. Toon dus aen niemand wat tusschen ons gebeurd is, anders zouden wy twist tusschen myn vader en zuster brengen en wy ons in het verderf storten; toon altyd voor hen het tegendeel en laet God voor het overige zorgen. Myne zuster wenscht de juweelen myner moeder te bezitten en zy zal ze hebben; ik zal de uwe niet worden voor dat myne zuster gehuwd zy. En hier, Herman, geef ik u eenen ring, ten teeken onzer eeuwige verbindtenis. Hy is wel gering van weerde; doch dit zal beletten op hem de aendacht te vestigen. Draeg hem als teeken myner gunste.
Herman ontving den ring en stak hem aen zynen vinger. Nu moest hy dit meisje bewonderen, dat hy over eenige minuten nog als een eenvoudig kind der natuer gekend had.
- En staet uw besluit vast? - vroeg hy.
- Onwrikbaer vast, Herman, - zegde zy de hand op de borst leggende, en om alle verdere toevallen te vermyden, verwyderde zy zich uit het vertrek.
Lang stond Herman nog aen het venster, de oogen op den ring gevestigd houdende. Hy herhaelde ieder woord der maegd en sprak by zich zelven:
- Edel meisje! ik zal uwen wensch volbrengen tot de laetste letter toe, hoe zwaer hy my ook zyn zal?
Dan begaf hy zich naer eene andere kamer, om Don Ribero op te zoeken.

Reeds daelde de zon in het westen neder en kleurde de kim met het vurigste rood. De lucht was betooverend zoet en een van die schoone septemberdagen, welke de Nederlanden alleen opleveren,

{==394==} {>>pagina-aanduiding<<}
zonk zachtjens weg. Antwerpen, met zyne torens en trotsche gebouwen, stond als in vollen vure, door de avondzon verlicht.
Het was een eenzaem wandelende jonker, met name Don Ferdinando, die met verrukt oog dit tooneel gadesloeg.
Thans rigtte hy zyne schreden naer het oosten en welhaest zag hy de torens van het kasteel van Don Ribero.
Met een bly gemoed verhaestte hy zynen gang. Daer huisvestte al zyn geluk, al zyne hoop. Hy was in dienst by het spaensche leger en door zynen rang en fortuin met Don Ribero bevriend. Hy beminde Dona Elvira. Zy wist het zeer wel, zy was er over verheugd maer het bleef hem altyd een geheim of hy of wel Herman by haer den voorkeur had. Dona Elvira had sedert eenigen tyd bemerkt dat Herman by al zyne beleefdheid, doch altyd op helzelfde punt verbleef. Drong zy vooruit, zoo trok hy zich achteruit, toonde zy aen Don Ferdinando meer genegenheid en speelde zy de onoplettende, dan was het Herman die het veld bestreed.
Zoo was de tyd genaderd dien zy bepaeld had. Nog eenen dag en zy mogt den rouw afleggen en haren naemdag vieren. Op dien dag wilde zy zegepralen of zich wreken. Zy moest overwinnen of een van beide harer aenbidders moest het leven er by boeten. Haer plan was gereed en het werd voltrokken.
Door het naderen van voetstappen werd de oplettendheid van Don Ferdinando opgewekt en omziende werd hy Herman, zynen medeminnaer, gewaer.
Een bittere lach speelde om zyne lippen.
- Goede avond, Ferdinando! - riep Herman.
- Dank u, mynheer! - was het korte antwoord.
- Gy gaet zeker naer het kasteel?
- Zoo als gy ziet.
- Ik ook, Ferdinando. Ik heb eenen brief van Donna Elvira ontvangen met de bede dezen avond by haer te komen: zy heeft my een verzoek te doen.
- Dit is wonderlyk! - zei de jonker - ook aen my heeft zy een gelyken brief gezonden. Wat mag dit beduiden?
- Ik denk dat het een familiefeest bedoelt. Zy wil haren naemdag vieren en ons beiden er op verzoeken.

{==395==} {>>pagina-aanduiding<<}

- Dit is mogelyk; het verheugt my en tevens ben ik er over bedroefd.
- En waerom, Ferdinando?
- Oh, gy begrypt het zeer wel. Gy mint Elvira en ik niet minder. Maer zy heeft u liever en dit is wat myn leven verbittert.
- Moed, Ferdinando! de dappere stryder alleen behaelt den zege. Ik mag niet zeggen wat ik wil, maer zie hier myne hand: sla toe en op myn woord van eere, gy zult winnen; doch wees voorzigtig, opdat niemand ooit wete wat ik u vertrouwde.
De jonkheer sloeg hertelyk in de hand van Herman en hem onder den arm vattende, zegde hy op vertrouwelyken toon:
- Zou het mogelyk wezen, of bedriegt gy my?
- Myn mond kan of mag u niets meer bekennen - herhaelde Herman.
- Ik begryp dit en ik zal niet verder aendringen. Gy geeft my een nieuw leven terug. Ik bemin dit meisje zoo vurig, ik heb honderde malen gepoogd haer beeld uit myn hert te bannen. Doch vergeefs. Zy is ydel, heerschzuchtig en heeft andere vrouwelyke ondeugden, en toch is alle moeite om haer te vergeten, vergeefsch.
- Ferdinando, - zegde Herman, hem in de reden vallende - laet ons van iets anders spreken: wy zyn naby het kasteel.
Welhaest stapten zy het huis binnen en werden door Don Ribero en zyne dochters ontvangen.
Men begaf zich in den hof en Dona Elvira wist zich zoo voorkomend te gedragen, dat de beide jongelingen elkander van tyd tot tyd aenzagen om elkander onderling hunne verwondering te toonen.
Na eenigen tyd in gesprek te zyn geweest, zegde Elvira op eens: - Myne heeren, ik geef morgen een feest om mynen naemdag te vieren. Ik verzoek u het met uwe tegenwoordigheid te vereeren.
- De eer is aen onze zyde - zegde Herman - uwe wenschen zyn altyd bevelen voor uwe dienaers.
- Wy kennen uwe beleefdheid en zyn verzekerd van uwe welwillendheid.

{==396==} {>>pagina-aanduiding<<}

- Onze diensten zyn nooit groot genoeg om uwe gastvryheid te vergoeden; - zegde Don Ferdinando - het is jammer dat wy u geene andere dienst als onze erkentenis bewyzen mogen; want met vreugd gave ik goed en bloed voor een enkel woord uit den mond van Dona Elvira.
- Zoo! zoo! - hernam de jonkvrouw lachend - wy kennen ook de mannen: zy zyn altyd gereed met woorden te pronken en goed en leven voor hunnne freule te wagen. Doch ik zal u by uw woord houden en u als mynen ridder benoemen.
- Myn vurigste dank, Dona! voor deze eer. Ik zweer u elk uer gereed te zyn myn woord te volbrengen.
- Uw gedrag is zeer loffelyk; doch in geval van nood zou ik my tot u wenden als het u niet bezwaerlyk valt?
Dona Elvira had die woorden op halven toon gesproken, met het hoofd een weinig gekeerd en zoo twyfelachtig dat Herman noch Ferdinando wist wie van hen beiden zy bedoelde.
Ferdinando die over het vroegere gedrag van Dona Elvira gansch opgetogen scheen, werd bleek van woede; hy zag zich in zyne hoop, door de vroegere woorden van Herman ondersteund, te leur gesteld. Hy dacht een speeltuig van beidente zyn en met verontweerdiging riep hy uit:
- Wie van ons beiden bedoelt gy, Dona?
- Herman zal u wel antwoorden in mynen naem - zegde het meisje op vasten toon.
Herman was als verpletterd by dit gezegde. Hy zag in het gedrag der Dona niets als eene valsche ziel, en buiten zich zelven gerakende, was hy op het punt zyn geheim op eens te breken, doch een blik van Emma riep hem tot bedaren en zich tot den jongeling keerende, zegde hy:
- Jonkheer! ik zal tegenover u staen als gy het verkiest.
- Heden aen het Schyn! - riep Ferdinando.
- Gy zult my daer vinden om middernacht - was het korte antwoord.
Elvira had met genoegen dien twist aenhoord. Zy was thans van Ferdinando's liefde verzekerd, en, zoo als hy gedacht had, wilde

{==397==} {>>pagina-aanduiding<<}
zy van hem eene speelpop maken. Wat haer het meest verheugde, was dat zy Herman in haer geweld had. Trok hy zich nu achteruit, en versmaedde hy hare liefde, zoo moest Ferdinando haer wreken; in het tegenovergestelde was het haer een genoegen dat Herman om haer te bezitten stryden moest en zynen medeminnaer voor altyd tot zwygen brengen. Zy won er veel by. Haer naem werd bekend en geheel het land zou van haer spreken.
Ook nam zy spoedig een ander wezen aen. Hare wangen overdekten zich met eenen ligten blos die hare kin kwam omspelen; haren mond beglanste een betooverende lach en met vleijenden toon sprak zy tot de beide jongelingen:
- Myne heeren, niet zoo driftig. Ik wilde de zaek zoo ver niet dryven. Het was alleen om te zien of gy ook kwaed zoudt worden, als ik aen uwen goeden wil twyfelde. Thans ben ik van uwe inborst verzekerd en vervolgens verzoek ik u dien twist te verdagen, tot dat ik u verlof zal geven hem uit te voeren.
De beide minnaers konden niet anders handelen als hun zulks beloven werd.
Dona Elvira riep hunne aendacht nogmaels in, en verzocht hen des anderendags op haer feest te zyn. Dan trok zy met Emma op hare kamer terug. De beide jongelingen verlieten het huis.
Toen de meisjes alleen waren, poogde Emma by hare zuster een ander gedacht op te wekken. Zy zag met vrees het gevaer dat haren beminde verwachtte.

Sedert de dood harer moeder had Emma bemerkt dat Elvira elken nacht om twaelf ure in haer bed wakker werd en telkens met een schok uit den droom ontwaekte. Elvira had haer bekend dat zy op dit uer altyd den geest harer moeder ontmoette.
Het goede kind poogde te vergeefs de aendacht harer zuster op dit gevaer interoepen. Integendeel riep Elvira hare kamenier en zich voor den spiegel plaetsende, trok zy het satynen kleed dat zy verveerdigd had, aen. Zy liet hare lokken opschikken en was zeer misnoegd over de onbehendigheid der kamenier. Vervolgens zette zy de diamanten kroon op, deed zich den gouden gordel aen

{==398==} {>>pagina-aanduiding<<}
en versierde hare handen, armen en hals met de kostelyke gesteenten der moeder. Reeds had de klok elf ure geslagen en nog altyd was Elvira met haren opsmuk bezig. Emma stood bevend op hare zuster te zien, maer eindelyk het zwygen brekend zegde zy:
- Elvira! het is reeds laet en niet ver van middernacht; zult gy niet slapen gaen?
- Als het u verveelt, ga naer uw bed - antwoordde Elvira - ik zal niet slapen gaen dan na dit uer, dan zal ik zekerlyk niet droomen.
Emma wist niet wat zeggen. Zy was zoo benauwd en bevreesd dat zy eindelyk besloot alles aen haer vader te bekennen, en met dit inzigt begaf zy zich naer zyn slaepvertrek.
Don Ribero, als een braef krygsman, hoorde zyne dochter rustig aen. Hy stelde weinig belang in den droom van zyn kind, doch het misviel hem dat Elvira zoo ydel was en geheele nachten voor den spiegel stond. Hy trok zyn kleed aen en door Emma vergezeld wilden zy naer de slaepkamer van Elvira gaen als de klok van het kasteel twaelf sloeg en op hetzelfde oogenblik een luide gil hun hert verschrikte. Zy snelden over den vloer en toen zy in de kamer kwamen, vonden zy Dona Elvira voor den spiegel op den grond uitgestrekt liggen. Zy had haren opschik voltooid en in al de pracht harer schoonheid lag zy daer roerloos neder.
De smert van den vader en die van Emma waren groot. Het gansche huis was in een oogenblik in rep en roer. Men liep en zocht, men bragt hulp en onderstand, - doch vergeefs.
Toen het krieken van den dag aenbrak, lag Dona Elvira in de benedenplaets op een doodsbed, gekleed gelyk zy stierf. Rond haer stonden kaersen en kruis, wywater en reukwerk, zoo als by hare moeder twee maenden vroeger.
Dona Elvira lag daer met al de schoonheid eener jeugdige maegd. Zy was bleek. Dit was alles wat in haer veranderd was, want het meisje was niet dood; alleenlyk verkeerde zy in eene slaepziekte of schyndood.
Was het inbeeldsel of waerheid, - zy had het beeld harer

{==399==} {>>pagina-aanduiding<<}
moeder in den spiegel gezien op het oogenblik dat de klok twaelf sloeg, en wat verder gebeurd was, wist zy niet. Hare gedachten waren met poozen verward. Zy zag gedurig geesten en andere voorwerpen voor hare oogen dwalen. Zy hoorde het verdriet haers vaders en kon niet spreken, zy hoorde de gebeden harer zuster en kon zich niet bewegen. Thans was het stil rond haer en zy wist niet of zy in het graf of elders zich bevond. Later werd zy weder wakker en Herman en Emma stonden naest haer in gesprek.
- Geliefde Emma! - zegde Herman - hoe schoon is zy. Zelfs de dood heeft haer van hare schoonheid niet kunnen berooven. Hare wangen zyn koud als marmer en zy is thans by den Heer om rekening af te leggen. Nooit had zy gedacht dat wy ons zoo vurig beminden, en dat het uit liefde voor haer was dat wy dit geheim in onzen boezem bewaerden. Doch zy was al te ydel over hare schoonheid. God heeft niet gewild dat zy hare plannen ten uitvoer bragte, anders hadde ik, of Don Ferdinando het leven voor haer moeten laten.
- Herman, laet de dooden in vrede rusten. Als zy kwaed gedaen heeft, dan is het erger voor haer. Ja, zy is dood en wy zyn thans vry in onze liefde, doch ik herhael het, nooit ware ik de uwe geworden, of zy had eerst met een ander het trouwaltaer bestegen. Laet ons thans voor hare ziel bidden, opdat zy genade moge vinden voor het aengezigt Gods.
- Het zy zoo, Emma. Ik vergeef haer uit den grond van myn hert. Heeft zy ons kwaed gedaen, het was niets als miskende liefde, en ik eerbiedig die gevoelens, mits wy ook beminnen, en door tegenspoed in onze liefde gekrenkt geworden zyn.
Dona, Elvira hoorde elk dezer woorden. Zy was hevig gemarteld. - Zy hebben zich bemind, dacht zy, en uit vrees voor my die liefde verholen; uit liefde voor my die liefde verzwegen, en ik heb hen met ondank overladen. Die goede zuster, die nu zoo vurig voor myne ziel den hemel smeekt. Oh, God! heb medelyden met myne zwakheden. Bid voor my, zalige ziele myner goede moeder en help uw arm kind, dat u miskende

{==400==} {>>pagina-aanduiding<<}
en te fier op hare schoonheid was - en zoo Godes goedheid vergramd heeft.
Zy hoorde nieuwe voetstappen en herkende haren vader en Don Ferdinando.
- Daer ligt zy, de hoop myns levens! - jammerde de vader - God heeft haer gestraft voor hare ydelheid. Laet ons voor hare ziel bidden, want myn hert is in droefheid verzonken.
Beiden knielden neder. Niets stoorde de vreeslyke stilte, als het snikken van den goeden grysaerd.
- Emma! myn kind - zegde Don Ribero, - hoe ongepast het ook zy, speel eens op uw orgel. Myne smert is onverdragelyk en de adem ontsnapt aen myne borst: het zal my verkwikken:
Emma verliet de kamer. Toen brak Don Ferdinando het zwygen en de hand van Herman vattende, zegde hy:
- Zie hier de aengebedene van myn hert. Ik vergeef u de smart die gy my toebragt. Zonder u ware zy de myne geweest; doch nu dat haer hert heeft opgehouden voor u te slaen, nu zal ik haer myne liefde bekennen. Il zal haer zeggen hoe innig ik haer beminde; ik zal haer opvolgen in het land der eeuwige liefde, en daer zullen wy ons vinden en eeuwig vereenigd blyven. Ik zal haer dezen ring in het graf medegeven en hem terugeischen in de hemelsche gewesten.
Dona Elvira voelde een nieuw leven in hare aderen gloeijen. De klanken des orgels hadden hare zenuwen ontroerd en reeds voelde zy leven in handen en voeten.
Don Ferdinando beroerde hare hand om er den ring aen te leggen en zy drukte hem zachtjens de zyne: meer kon zy niet doen.
De jongeling denkende dat zy hem riep en dat het eene bovennatuerlyke verschyning was, voelde eenen warmen bloedstrael naer zyn hert dringen; hy zonk ter aerde en..... hy was niet meer.
- God! - riep Herman uit - hy is dood!... Eene beroerte heeft hem getroffen!
- Dood! - stamerde Dona Elvira - God! ik versta dien

{==401==} {>>pagina-aanduiding<<}
wenk.... Op aerde is myne taek vervuld; in den hemel zal ik hem wedervinden.
Toen men het lyk van Don Ferdinando opnam, was het met donkere plekken overdekt. Men zegde dat hy gift genomen had; nogtans konden die teekens zoo wel van eene beroerte als van vergif voortkomen.
Eenige weken later voerde Herman zyne beminde gade, de zedige Emma, naer Italië.
Don Ribero trok naer Spanje om daer zyne dagen in rust te slyten.
Dona Elvira was in het klooster der Theresen orde getreden. In het gebed troost en vergiffenis zoekende, was hare eenige vreugde de wolken na te zien die naer Italië trokken. Met hen zond zy hare wenschen aen het beminde paer. Onder haer venster zag zy het graf van Don Ferdinando, haren zaligen bruidegom.






{==402==} {>>pagina-aanduiding<<}

Verjaerdag.


Lentezang, door P. Génard.


Wees gegroet, ja gezegend, o hemelsche lente! 
Eeuwig kroonsel der eng'len in 's Heeren ryk; 
Wees gegroet, gy die thans met het siersel der zael'gen 
De aerd' der menschen tot hemel hebt opgetooid! 
Och, wat wonderen reeds op de wereld voltrokken 
Sints gy lachend ten trans opgeklommen zyt! 
Zie, uit 't stuivende zand zyn er groentens gesproten, 
't Harde hout is met bloempjes in knop versierd! 
 
Lente, zoo als natuer, by uw enkel verschynen 
Zalig trilt en den schoot voor u openspreidt, 
Zoo, roert 't slaen van het uer myner jongelingsjaren 
Eensklaps 't innere van myn gevoelig hert. 
Twintig jaren! ja, lente is het ook voor myn ziele! 
Ach, zy trilt, geurt en juicht van het reinst gevoel: 
Thans is ze ook voor het vuer van de waerheid geopend; 
Ieder oogenblik wekt of ontvouwt een bloem! 
 
Sprei, o hemelsche lente, uw schatten gansch neder! 
Warm 't heelal aen uw zaligheidwekkend vuer; 
Wen de gloeijende zomer uw plaets zal bestygen, 
Dan vindt hy goede vruchten; hy rypt die 't liefst! 
Gy, o jaren, o zon, die myn hoofd komt bestralen, 
Gy de lente der ziel, strooi uw glans ook op my; 
Dat myn geest als de zomer myns levens zal naken, 
Ook gevorremde vruchten te rypen bied'! 


April 1850.






{==403==} {>>pagina-aanduiding<<}

Verleden dagen, door Ad. Beernaert.


Beklagen wy verleden dagen niet! 
Het onheil heeft zyn floers op hen geslagen, 
Want zy zyn heen in onrust en verdriet. 
De vreugd had weinig op haer togt te dragen; 
Thans zyn ze reeds in aller eeuwen nacht; 
O groeten wy de toekomst die ons wacht! 
 
Steeds hoopten en geloofden wy aen heil, 
En altyd zagen wy dat 't droomen waren; 
En altyd gleden wy van 't pad, te steil 
Voor ons, en bleven wy op 't toppunt staren! 
Maer altyd toch bleef ons en eer en moed 
En ook de waerheid onvervalscht en goed! 
 
Och neen! o geven wy den moed niet op, 
Zoo lang de dichtren ons de waerheid malen, 
Zoo lang zy in ons ziel een balsemdrop, 
En voor ons oog het eeuwig licht doen dalen; 
Zoo lang een ziel, door Godes hand bestierd, 
Het goede wil, en eer en deugden viert! 
 
Neen, laten wy niet wanklen op de baen, 
Zoo lang wy de natuer aenschouwen mogen; 
Zoo lang wy ruimte, en zon, en ster, en maen, 
En aerde, en zee zien en de hemelbogen; 
Zoo lang natuer beheerscht, en tot ons spreekt, 
En door haer grootheid ons het hert doorweekt! 
 

{==404==} {>>pagina-aanduiding<<}

Geen tranen over het verleden meer, 
Noch klagten over heengevloden rampen; 
Geen ander rigtpunt meer dan deugd en eer, 
En moedig, moedig, onverschrokken kampen; 
En 't oog geheven naer dat wyd verschiet 
Waer 't heil verschuilt dat ons de toekomst biedt! 


Evergem, 1850.





Marieken, door J.F.J. Heremans.


Marieken zat aen den spinrok, 
Op de zode sluimert haer kind, 
En door de zwarte lokken 
Waeit koel haer de avondwind. 
 
Zy zat zoo peinzend en treurig, 
Als een lyk zoo bleek en zoo naer; 
Donkre wolken schoven huivrig, 
Op 't water verhief zich de baer. 
 
De roerdomp jaegt langs het rietmoer, 
De meeuw vliegt wild heen en weêr, 
Langs de wegen wervelt de stofwolk, 
Reeds vallen de druppelen neêr. 
 

{==405==} {>>pagina-aanduiding<<}

En heete tranen rollen 
Over Mariekens somber gezicht, 
En weenend in hare armen 
Sluit zy haer sluimerend wicht. 
 
‘Hoe slaept ge zoo rustig en droomt ge, 
Gy arme, verlatene worm? 
Het dondert, de droppelen vallen, 
Het bosch wordt geschud door den storm.’ 
 
‘Uw vader heeft u vergeten, 
U en uw moeder met een, 
Ge zyt, gy arme weeze, 
Op de wyde wereld alleen!’ 
 
‘Uw vader leeft lustig, in vreugden, 
God laet hem geen leed geschiên! 
Hy weet niets van ons beiden, 
Hy wil u en my niet zien! 
 
En stort ik, terwyl gy sluimert, 
Met u my in 't diepste der zee, 
Dan zyn wy beiden gered, en 
Voorby is onz' droefheid en wee!’ 
 
Daer opent het kindeke de oogen: 
't Blikt vriendelyk op en het lacht; 
De moeder snikt en drukt het 
Aen hare borst met kracht. 
 
‘Neen! neen! wy zullen leven 
Wy beiden, ik en gy! 
Vergiffenis voor uw' vader! 
Hoe zalig maekte hy my!’ 


Naer V. Zedlitz.






{==406==} {>>pagina-aanduiding<<}

Onbevreesde Jan.


Een volksverhael, door Hendrik de Raymaeker.

Ik ben van niets bevreesd!...... Van niets, van niemand!...... Zoo zong voorheen een man wanneer hy een teugsken te veel gedronken had, en die te Leuven omtrent 1812 bekend was onder den naem van Onbevreesde Jan. Met dat geroep trad hy gewoonlyk de eene herberg in en de andere uit.
Maer klappen zyn geen oorden, zegt men te Brussel, en die spreuk geldt mede elders. Op zekeren dag had hy weêr wat diep het glas ingekeken, toen hy de muts op een oor, al dansend, in den laten avond der maend Maert, eene herberg intrad waer hy eenige zyner kennissen aen het kaertspel vond. Jan schreeuwde luidkeels: ik ben van niets bevreesd!..... Ik ben van niets bevreesd!....
- Ah! goeden dag, Jan, - riep eene stem; - zyt gy daer? Kom hier en drink eens met my, gy zyt daervoor toch niet bevreesd. - Jan nam het glas al lachend aen en dronk zeer fatsoenlyk op de gezondheid van het gezelschap.
- Jan, - zeî een der gasten, een basspeler van style, - heeft men u nog nooit schrik aengejaegd?
- Den bliksem! my schrik aenjagen - antwoordde Jan, - ha, ha, ha! ik moet er om lachen; ik geloof, op myne arme

{==407==} {>>pagina-aanduiding<<}
ziel, dat gy my toetsen wilt; weet gy dan niet dat ik sedert lang door al wie my kent of niet kent, Onbevreesde Jan genoemd word? Niemand op de wereld zal my ooit schrik aenjagen, al kwamen al de duivels uit de hel, al staken zy de hoornen op, al sloegen zy de maet, heer muziekant, met hunne staerten.
- Hoor eens, onbevreesde Jan: wilt gy met my eene wedding aengaen? - hernam de basspeler.
- Dat gy daer, met uwen bas, my zoudt..........
- Dat ik u zal doen schrikken.
- Ha, ha, ha! wedden....... zeer geerne en waervoor?
- Waervoor? Leve de Peeterman!... voor twintig potten van dat lekker nat onder ons binnen te spelen.
- Leve de Peeterman! - hervatte onbevreesde Jan, - ik ben niet bang van wedden. Superfyn biertje! my dunkt dat het reeds in myn keeltje loopt; en al was het nog voor meer, ik zou voor den duivel niet vreezen. Weet dat gy verloren zyt, vriend!........ 't is de eerste wedding niet die ik zal winnen, en de voorwaerden?
- Hoor: - sprak de basspeler, - dezen nacht zult gy op klokslag twaelf uren stipt, met eene byl in de hand, op de botermarkt zyn, en als de klok haren twaelfden slag zal gegeven hebben, zult gy stillekens naer de balken trekken die dáér tegen St.-Pieters kerk opeen liggen. Gy zult die balken opstappen en indien u daer iets tegenkomt, - want het spookt er, zegt men, - zult gy het vastgrypen en......
- En....... hervatte Jan met open oog en monde.
- En in stukken kappen, hervatte de muziekant.
- Ja, ja, in honderd duizend beetjes en stukskens, - antwoordde Jan, voor twintig potten Peeterman mag men wel, om den bliksem! iets wagen.
Zy sloegen elkander de handen in een, en de wedding stond paelvast. De basspeler met zyne gezellen, die tot getuigen waren van die in goeder forma vastgestelde akte, verlieten de herberg.- Slaep er wel op, onbevreesde Jan, - riepen zy hem toe.
- Om den bliksem! dat zal ik.

{==408==} {>>pagina-aanduiding<<}

Het hart van Jan sprong op van blydschap toen hy dacht dat morgen de lekkere Peeterman, zyn geliefkoosde drank - trouwens hy was een echte Lovanist - hem de keel kosteloos ad libitum zou ververschen. Hy wachtte met ongeduld het vastgestelde uer af; doch onder het drinken van vyf of zes glazen van 't Leuvensch puikvocht, vervloog de tyd als een rook. Kwaert vóór middernacht was gerammeld en Jan maekte zich gereed: hy vroeg aen den baes der herberg, die van de wedding kennis had, eene byl die hy beloofde 's andersdaegs terug te brengen - eene leening waerover hy hem rykelyk zou beloonen - hy ontving ze; Jan vertrok en stood reeds vyf minuten vóór middernacht op zyn post.
Het was helledonker. Toen de klok, gelyk afgesproken was, haren twaelfden slag had doen hooren, stapte Jan stilletjes naer de balken toe, onder het steeds herhaelde geroep: ik ben van niets bevreesd!!... Hy was nog zes of zeven stappen van de balken af, toen hy iets zwart - zoo als het hem in den donkere scheen - allengskens zag opstygen. De angst begon reeds Jan aen boord te klampen: zyn harte dat te voren van blydschap opsprong, begon thans van schrik te kloppen; hy kikte noch mikte en dorst geen stap verder zetten. Dat groot gevaerte vastgrypen en in stukken houwen, dacht hy by zich zelven, dat is wat sterk. Hy zette bevend eindelyk twee stappen voort, doch dorst het groote stuk niet naderen.
- Den bliksem!- stottende de sukkel, - en.... dat voor twin... tig pot..... ten Pee..... terman. Ik wenschte wel dergelyke wedding nooit aengegaen te hebben.
Hy rigtte het oog andermael strak op het reuzenstuk - alsof het de chimborasso ware, en hoe langer hy 't bezag, te feller werd zyn schrik. Eindelyk sprak hy: - Ei; neen, ik zou het nooit durven wagen, want 't is te groot!.... en, als of Onbevreesde Jan den duivel gezien had koos hy het hazenpad.
En welk was nu het monster dat den armen man zoo had doen sidderen? niet anders dan de bas van de weddende tegenparty die, naer mate Onbevreesde Jan naderde, dien achter de balken hooger en hooger opgeheven had.

{==409==} {>>pagina-aanduiding<<}

'S anderdaegs moest Jan de wedding betalen. Hy raepte al zyn oordjes by een en kwam nog te kort: maer om zyn eer niet te laten bespreken, droeg hy zyn beste fluweelen broek daer hy altyd mede ter feesten ging - een allezins eerwaerdig stuk - naer den berg van bermhartigheid om klinkend en blinkend voor de twintig potten Peeterman te konnen voldoen.
De faem van Onbevreesde Jan lag in duigen. Van toen af veranderden de Leuvenaers, zynen eersten volksnaem in dien van Bevreesde Jan.
Helaes! Jan had moeten zynen titel afstaen, en tevens tot voller ramp zyn beurzeken by die abdicatie uitschudden.
Als men hem nu schertsend wel eens vroeg: Jan, hebt gy nooit vrees gehad? keek hy zoo nuchter op, als de krygsoverste die mede beweerde in de tegenwoordigheid van keizer Karel, dat hy nooit vrees had gehad, en wien de keizer zeide: Senor, gy hebt dan nooit de kaers met uw' vingers gesnoten? Gy hadt immers gevreesd uw' vingers te verbranden.

Leuven, 18 Juny 1851.






{==410==} {>>pagina-aanduiding<<}

De magt des lieds, door P. Génard.


Zy zong een lied. - 't Was zoet als 't ruischen Zephyrs 
Die, 's avonds in den zomertyd, op 't groen 
Der boomen danst; of als de klank der harpe 
Die in de verte, doof, geheimvol trilt! 
Zacht, roerend zacht klom 't lied uit haren boezem. 
Het klonk zoo zoet dat 't hert, 't versteende hert 
Zich opende, en indrukken mogt ontvangen, 
Indrukken die het nooit genoten had! 
Doch nu zingt zy in volle, in zware akkoorden; 
In toonen waer 't verrukt gemoed by beeft, 
De wereld vlucht en werpt zich in 't oneindige; 
En ah! dit lied, dit hemelsch lied was: Hoop! 
 
Verrukt bleef ik den lieven zang aenhooren: 
Hy was my duer gelyk het eerst geluid 
Dat 't moederhert verneemt uit 's wichtjes mond, 
Met zaligheid als nektarteugen opdrinkt. 
Ik beefde, ik knielde: ja, die toon was hemelsch; 
Het scheen my dat onze aerde was vergaen; 
Dat 't vorig Eden weêr was opgerezen; 
Dat 't ryk der heem'len vóór my openlag! 
Op gouden wolken daelden de eng'len neder 
En dáér, vóór my, in vollen gloed zag ik 
Den troon van Hem, van d'ongeboren nadren, 
God! op dien stond zong 't eng'lenkoor ook: Hoop! 
 

{==411==} {>>pagina-aanduiding<<}

Lang bleef ik in verrukking gansch verslonden. 
Nog immer ruischten zael'ge zangen voort; 
Nog immer hoorde ik eene zoete stemme 
Die murmlend hoop en troost in 't herte drong. 
Doch plotseling ontwaekte ik; goede hemel, 
De stem was stil! zy was voor my vergaen! 
Vergaen! vergaen! en ach! misschien voor immer! 
Voor immer! o dit denkbeeld was my wreed! 
Ik zag de schepping zich op nieuw ontkleuren; 
Het leven werd my yl, ja yslyk wreed. 
Myn droom van hooger heil verzwond als nevel: 
De wanhoop zonk verplettrend op my neêr. 
 
Hoe weinig kende ik toch de kracht der liedren! 
Hoe dwaelde ik toen ik dacht dat hun gebied 
Met hen verdween! O telkens my de smerte 
Klemt, als de wanhoop my omvatten wil, 
Dan hoor ik eensklaps eene hemelstemme 
Zoo zachtjens zingen! - 'k hoor, ik blik vóór my; 
Ik zie de woorden: Hoop en hoop steeds voort, 
In gouden stralen voor myne oogen glansen! 
By dit gezigt, voel ik het bloed in de adren 
Opbruizen, 'k hef het hoofd met fierheid op, 
Myne oogen schittren, 'k stort met nieuwen moed 
In 't weif'lend ryk van 't onbekende voort! 


Augustus 1850.






{==412==} {>>pagina-aanduiding<<}

God.


Naer Hohlfeldt, door Ad. Beernaert.


Geen geest heeft hem bevat, geen oog hem ooit ontwaerd. 
Zyn blikken dringen tot het diepste diep der aerd! 
Zyn troon is boven 't licht en 't wolkazuer verheven. 
De schepping meldt zyn roem, zyn goedheid, dag en nacht; 
Hy slechts is groot! Hy slechts heeft wil! Hy slechts heeft magt! 
Ons hert gevoelt....... maer 't kan daer van geen denkbeeld geven. 
 
't Heelal...... de onmeetbaerheid...... getuigen zyn gebied, 
Zyn van zyn grootheid vol, maer wy begrypen 't niet! 
Hy is, Hy was! Hy is 't beginsel aller dingen! 
Eene eeuwigheid is maer voor hem een éénge stond; 
Men vindt geleerden op het gansche wereldrond, 
Maer nooit zal iemand zyn geheim, zyn magt doordringen. 
 
Hy slechts alleen begrypt hoe de as der wereld draeit; 
Geen mensch zag ooit hoe Hy zyn almagtsscepter zwaeit: 
Wie zou zyn wysheid, wie toch zyne magt bevatten? 
Zyn hand geleidt ons langs een duister, glibbrig oord; 
Maer volgen wy getrouw den Meester op zyn woord, 
Hy leidt ons naer zyn' troon - zyn troon van licht en schatten! 


Evergem, 1851.






{==413==} {>>pagina-aanduiding<<}

De zevende.


Eene geschiedenis


Naer het Hoogduitsch door P. Schuybroeck.

In den zomer van 1849 bezocht dien, welke dit verhael schryft, een oude vriend, welken hy in byna dertig jaren niet meer gezien had. Gy kunt wel denken, lieve lezer, dat er toen veel te vertellen was en veel te vragen. Onder anderen vertelde my de vriend de volgende geschiedenis, die hy in eene der voornaemste steden des Rhynlands ondervonden had.
Alles in de wereld heeft zyne twee zyden, zoo sprak myn vriend, zoo is het ook met de ambachtsvryheid. Daer verkrygt ieder jongen, die ter nauwernood uitgeleerd is, zyn ambachtsbewys, en zet zich als baes neêr, en, daer hy toch geen meester is en ook geen wordt, zoo verlaegt hy door lage pryzen en slechten arbeid het handwerk, en wordt des niettegenstaende arm en maekt ook andere eerlike meesters tot arme menschen. Dat heb ik eenmael zeer bitterlik ondervonden, toen ik nog in C** woonde. Daer had ik eenen schoenmaker, eenen zeer verstandigen en braven man, die goed werk leverde, maer toch zeer arm was. Myne huislieden, welke hem my aenbevolen

{==414==} {>>pagina-aanduiding<<}
hadden, vertelden my, dat hy even zoo brave en tuchtige vrouw had, maer dat, daer er met zes kinderen toch niet veel te verdienen stond, hy zich nooit eenen ordenteliken ledervoorraed aenschaffen kon. De zes knapen veroorzaekten hem vele onkosten, en toch was geen hunner nog zoo ver, dat hy mede helpen kon. Ik nam des te meer deel aen die familie, hoe meer goeds ik van haer hoorde. Myne afgelegde kleederen kreeg meester Dorper, zoo heette de schoenmaker, en zyne vrouw wist daer uit de deftigste kleederen voor hare jongens te maken. Daervoor verrichte my de oudste, als hy uit de school kwam, allerlei kleine diensten, en by den vader en de moeder stond ik in groote eere.
Op eenen dag trad, na dat ik hem had doen roepen, meester Dorper in myne kamer, om my een paer laerzen aentemeten. De man was heden niet zoo vrolik en viendelik als voorheen, en menigmael hoorde ik een diepen zucht, die hy voor my te verbergen zocht. Als hy my de maet genomen had, reikte hy my met groote verlegenheid eene kleine rekening. Het waren zoo wat acht of tien stuivers, die ik hem voor kleinigheden nog schuldig was.
- Vergeef my, - zeide de arme man, - dat ik die kleinigheid nu eisch; ik heb het geld alte noodig, want.... want....
- Ei, - viel ik hem in de rede, - waerom wilt gy u verontschuldigen? Ik ben het u schuldig en gy hadt my reeds lang moeten zeggen, hoeveel het bedroeg, want ik wist het niet. - Als ik hem het geld gaf, en in zyne oogen zag, bemerkte ik er tranen in. Dit ontroerde myn hart.
- Er zyn tranen in uwe oogen, meester Dorper, - zeide ik. - Wat is er? Laet my uw leed kennen; zet u en vertel het my.
Ik dwong hem zich neder te zetten, en nu begon hy, nadat hy zich de tranen afgewischt had, en zeide: - Ach, wat in andere gevallen ons zeer gelukkig gemaekt hadde, moeten wy in onze armoede als een ongeluk beklagen. Nauwliks kunnen wy, myne brave vrouw en ik, door vlyt en spaerzaemheid onze zes kinders en ons zelven onderhouden, de zware huishuer betalen en er

{==415==} {>>pagina-aanduiding<<}
eerlik doorkomen. Nu heeft ons God dezen nacht nogmaels met een jongentjen gezegend. Het is de zevende. Nu kan myne vrouw in langen tyd niet arbeiden en ik ben ook gebonden. En het is alweêr een meer, die onderhouden, opgevoed en gekleed wil zyn.
Ik zag met oprechten medelyden den armen handwerksman aen, en zocht hem te troosten. Aanvankelik deed ik dat op eenen vroliken, moedverwekkenden toon, terwyl ik hem het spreekwoord herinnerde: ‘Laet God wassen een haesjen, dan laet hy ook wassen een graesjen.’ Ook hy lachte weemoedig. - Ja, - zeide hy, - indien het met het graesjen gedaen ware!
Maer nu herinnerde ik den manne daeraen, dat eens een groote man zegde: waer vele kinders zyn, daer is ook veel zegen Gods; want waer zoo vele kinders zyn, zyn er vele, die bidden, en waer veel gebeden wordt, daer is louter zegen Gods.
Toen werd de man ernstig. Eene zekere opgeruimdheid overglanste zyn aengezicht en hy zeide: - Ja, dat is een woord, dat ons troost. Wy hebben alle in 't gebed reeds dikwerf de kracht tot het dulden, maer ook de hulpbrengende genade Gods ervaren!
- Nu, dan vat goeden moed en vertrouw op God. Wie weet, of niet de zevende nog een rechte zegen voor het huis wordt. - Zoo sprak ik tot den man, die hartelik voor den troost dankte en werkelik vroliker weg gaen wilde. Ik riep hem terug.
- Hebt gy dan reeds eenen peet voor uwen kleine? - vroeg ik.
- Ach, - zeide hy, - wie zal my armen manne dien dienst der liefde bewyzen? Ik zal hem wel zelf op de doopfonte moeten houden.
- Reeds weder eene moedeloosheid, meester Dorper, - zeide ik, - die niet wel is. Eerst twyfelt gy aen Gods hulp en nu aen de liefde der menschen! Ik wilde my daertoe aenbieden, indien ik u aengenaem ware?
Hy zag my twyfelend aen. - Ach God, gy? - zeide hy half luid.
- Waerom dan niet? - vroeg ik. - Het is myn volle ernst, indien ik u beval.
Toen traden weder twee tranen in des armen mannes oogen,

{==416==} {>>pagina-aanduiding<<}
en hy kon niets zeggen, zoo onverwacht kwam hem dit aenbod voor. Eindelik kwam hy tot zich zelven weder, en nam met veel dankbaerheid deze eer, zoo hy zeide, aen. Ik drukte hem twee daelders in de hand, liet myne toekomende petemoei groeten en gaf vroliken moeds afscheid aen den vader, wiens hart ook weder veel vlugger klopte.
My gingen eene menigte gedachten door het hoofd, om te weten op welke wyze ik die arme familie ondersteunen zoude; maer, zoo als het gewoonlik gaet, de beste kwam het laetste. Ik herinnerde my namelik, dat eene wet bestond, volgens dewelke de koning by het zevende kind eens echtpaers, - wanneer de rei der zeven door geen meisjen onderbroken wordt, - de plaets van peet aenneemt, en gewoonlik een aenzienlik geschenk geeft.
Berlyn was ver. De koning heeft ook meer te doen, dan op iederen brief rechtstreeks te antwoorden. Dat berekende ik en haestede my, my aentekleeden, om op het stadhuis en tot den priester te gaen, en my de getuigen te halen die ik noodig had.
De burgemeester en de pastor verklaerden my schriftelik, dat de nieuwgeborene jongen de zevende in ononderbrokene rei van denzelfden vader en dezelfde moeder was, en beide gaven my bereidwillig de loffelikste getuigenissen over het goed gedrag van meester Dorper. Daermede ylde ik naer huis. Onderweg ontmoette my de doktor, een goed, weldadig man, en ryk daerby. Hy hiet Willem, ik Frederik, dat waren de twee namen des konings.
- Doktor, - zeide ik, - gy moet met my peet zyn, en wy beide moeten de plaets vervangers van onzen koning zyn.
- Zyt gy dol? - vroeg hy verwonderd.
- Ik ben geheel by mynen verstande, - zeide ik, en vertelde hem de geschiedenis. Hy kende den eerliken schoenmaker zeer wel, en was vreugdig over het geen ik doen wilde, nam ook het peetschap aen en beloofde wakker het huisgezin te ondersteunen.
Het bart klopte van vreugde in myne borst. Ik ylde naer huis en schreef terstond een bidschrift in Dorpers naem. Ik vertelde

{==417==} {>>pagina-aanduiding<<}
den milden koning den staet der familie, legde er de attestatiën by, en bad om de genade, dat zyne majesteit peet des nieuwgeboren kindes wilde worden. - Het bidschrift ging met myne beste wenschen weg. Intusschen verkreeg ik van eenige my bekende weldadige familiën, ondersteuning voor de kraemvrouw en haer huisgezin, en meer dan ik verwachtte.
Eenige dagen daerna kwam Dorper tot my. Zyn gezicht straelde van vreugde. Hy vattede myne hand, maer spreken konde hy niet, tot dat hy weder tot zich zelven gekomen was.
- Gy hebt de waerheid voorspeeld, - zeide hy. - De zevende is een ryke zegen geworden; maer wy weten waer des zegens begin is, en onze dankgebeden gedenken u voor God.
Nu vertelde hy, hoe hun van alle kanten kinderkleedingstukken, voedende spyzen, geldondersteuningen, en eene menigte schoenmakersarbeid toevloeiden. Hy moest nu, zoodra zyne vrouw genezen was, een of twee gezellen nemen om alle de nieuwe klanten te bedienen. De man konde niet genoeg door woorden zyne dankbaerheid uitdrukken. Hy verzocht my, hem toch nu ook eenmael te bezoeken, om mynen petezoon en de gelukkige moeder te zien. Dit beloofde ik en zeide hem, dat de doktor zich ook tot peet aengeboden had, indien hy niets daertegen hadde. De man was geheel buiten zich zelven van vreugde en ylde naer huis.
Weldra volgde ik hem en trad in de kamer der arme lieden. Tot myne verwondering vond ik er de grootste zindelikheid. Wel is waer men zag overal armoede, maer orde was in alles en geen stofken was zichtbaer. De jongere kinderen speelden stil onder elkaer. De oudste waren in de school. Een hunner wiegde het kleine kind, en de moeder zat daer reinlik gekleed en bereidde aerdappelen voor den maeltyd, terwyl de vader yverig aan zyne werkbank arbeidde. Vrolikheid lachte op alle gezichten. Ik bevond my zeer wel in de kleine, vriendelike kamer. En met welke vreugde en dankbaerheid werd ik ontvangen. Met welk geluk toonde my de moeder het kleine petekind, dat zoo bevallig en zoo liefderyk in zyn zuiver bedjen lag.

{==418==} {>>pagina-aanduiding<<}

- Over den naem des kleinen kindes, - zeide ik, - ben ik met den doktor eens geworden; ik denk, dat gy daer niets tegen hebben zult, indien wy hem Frederik-Willem heeten?
Glimlachende zeide de moeder: - Dat is toch ook de naem onzes lieven konings, waerom zouden wy dien niet gaerne nemen?
- Met de doop echter, - zeide ik, - zullen wy nog eenigen tyd wachten. Ik heb nu nog eenige gewichtige zaken te eindigen, die ik gaerne echter wenschte te hebben, wanneer wy de doop vieren.
Zy stemden volkomen toe, en alles was in de beste orde.
De my bekende familiën voeren getrouwelik met hunne ondersteuningen voort, en myne huislieden zeiden my met groote vreugde, dat de heerlike Dorper heden eenen gezel genomen had. De familie was vol lof en dankbaerheid over de wending van haer lot.
Ik kan wel zeggen, dat ik my zelven gelukkig gevoelde in het geluk diens braven huisgezins.
Eindelik bracht my de postbode eenen brief met den koningliken zegel. Ik brak hem met bevender vreugde open. Juist! de koning had het peetschap aengenomen en, aengezien de armoede des vaders en zyne voortreffelike getuigenissen, eenen wisselbrief van honderd daelders als petegeschenk er bygelegd.
- God zegene den koning! - riep ik vrolik uit, besloot echter vooreerst de vreugde in myne borst, en liep tot den doktor. - De koning heeft het aengenomen, - riep ik hem toe, - nu moet echter tot overmorgen een ordentlike kinderdoop ingericht worden.
- Dat spreekt van zelf, - antwoordde de dokter, - maer ik versta niets van zulke dingen. Weet gy wat, richt alles in, en zeg my naderhand, wat ik te betalen heb. Ook met het petegeschenk moeten wy ons niet van gierigheid laten betichten!
- Verstaen! - antwoordde ik hem, - hoe veel denkt gy?
- Ik dacht, - sprak de doktor, - dat wy door onze petegeschenken den man in staet zetteden, zynen handel een weinig uitbreiding te geven. Zyn u twintig daelders voor uw aendeel niet te veel?
- Neen! - zeide ik.

{==419==} {>>pagina-aanduiding<<}

- Zoo blyft het daerby, - vervolgde de doktor. - Voor klanten zal ik reeds zoo trouw zorgen, als gy het gedaen hebt.
Na deze afspraek ging ik weg en recht naer Dorpers huis toe. Op nieuw vond ik de voorbeeldelikste orde en zindelikheid. - Ik zeide nu tot de moeder, dat overmorgen de kinderdoop, 's namiddags om een uer zyn zou, en bemerkte, dat zy zich geene bezwaernis en geene kosten maken moest, dewyl de doktor en ik alles bezorgen en bestryden zouden.
Zonder hunnen dank aen te hooren, ylde ik weg en liet door myne brave huisvrouw koeken, koffy en al het noodige toebereiden. Ik zond een behoorlik aental flesschen wyn over.
Op het bepaelde uer kwam de doktor. Wy gingen tot onze gelukkige petelieden. In fieren optocht, den vader tusschen ons beiden, togen wy naer de kerk. Als wy uit de kerk terugkwamen, was de kamer geruimd en feestelik versierd. Eene lange tafel stond in het midden, en op dezelve de kostelike koeken, de geurige koffy en de gulden wyn.
De pastor, verscheidene achtbare burgerfamiliën en Dorpers bloedverwanten en naburen waren genoodigd.
Vrolikheid en vreugde zaten met ons aen tafel. Als de koffy gedronken was, en de treffelike wyn in de glazen perelde, haelde ik het koninglike schrift uit myn zak, en nam aldus het woord: Mynen lieven petelieden en den eerwaerdigen gezelschappe ben ik nu nog de bekentenis eens kleinen schelmstuks verschuldigd, dat ik bespeeld heb. Het is welbekend, dat eene wet bestaet, dat, wanneer eene familie in ononderbrokene rei zeven jongens telt, de koning pete des zevenden is. Dan heb ik zoo in stilte aen des konings majesteit voor mynen vriend Dorper geschreven, en de koning heeft toegestaen dat hy pete des knapelyns is; de doktor en ik zyn slechts zyne plaetsvervangers. De verhevene peet heeft echter ook te gelyk een petegeschenk van honderd daelders er bygevoegd, dat ik hiermede myner vrouw petemoei overhandige.
De beide ouders waren van verwondering en vreugdige ontsteltenis geheel stom en bleek.

{==420==} {>>pagina-aanduiding<<}

De pastor echter stond op en nam het glas: Laet ons met dankvervulde harten den hooggeplaetsten pete een levehoog brengen, zeide hy, en de glazen klonken klaer, en het ‘Vivat’ dreunde frisch en krachtig.
- Maer, - vervolgde de pastor, - ook de twee brave plaetsvervangers zullen lang leven!
En wederom klonken de glazen en het ‘langleve’ lustig op.
Nu stond meester Dorper omhoog en zeide: - Niemand zal my wys maken, dat er heden tendage geene propheten meer zyn! Als ik by den heer *** met bedroefden harte kwam, om hem de laerzen te meten, en hem vertelde dat my een zevende kind geboren was, troostede hy my en zeide dat die my zeker zegen brengen zou!
Dat is heerlik waer geworden, rykliker als ik het immer te hoopen gewaegd hadde. Naest God, dank ik het u, riep hy uit, en heldere tranen stonden in des gelukkigen oogen.

Dat echter ook waerlik de zevende zegen bracht, toonde zich oogenschynlik; want de meester kreeg eenen grooten kring van klanten, welken hy door voortreffelik werk, door rechtschapenheid behield. Hy arbeidde in 't vervolg altyd met twee of drie gezellen, en als zyne jongens groot waren, dan was hy een zeer vermogend, maer ook zeer geachte man. En dat kwam met de ‘Zevende.’






{==421==} {>>pagina-aanduiding<<}

Strydzang der Eburonen.


Door F. de Cort.


Te wapen! op! de stond der slagting nadert; 
O! Broederen! het heldenzwaerd ter hand, 
De vyand heeft zyn' benden gindsch vergaderd, 
Hy valle neêr en vry zy 't vaderland! 
Zoo lang gebukt voor Roma's trotsche zonen, 
Zag men op ons, als vuige slaven, neêr! 
Vooruit! vooruit! O dappere Eburonen! 
De vryheidzon streele onzen boden weêr! 
 
Ons vloeit het bloed der Kimbers nog in de adren, 
Wier wrekend stael den schrik in Rome zond; 
En toch zwaeit hier op 't heilige erf der vadren, 
Een vreemdeling zyn' yzren scepter rond! 
Een vreemdeling komt ons hier wetten stellen! 
Wie hem weêrstaet en ziet het licht niet meer! 
Vooruit! vooruit! laet ons ten stryde snellen; 
De vryheidzon streele onzen bodem weêr! 
 
Wy moeten hier, als bannelingen, zwerven, 
Op eigen grond, voor Cesar steeds beducht; 
En verre van het veld der Dappren sterven, 
Als vrouw en kroost om hulpe weent en zucht. 
Zoudt gy nog langer zoo vernederd leven, 
Neen, Broeders, neen! den wreedsten dood weleer! 
Vooruit! vooruit! de dwingland moge beven! 
De vryheidzon streele onzen bodem weêr! 
 

{==422==} {>>pagina-aanduiding<<}

o! Wodan! zie bermhertig op uw zonen, 
En voer ze nog ten roemevollen stryd! 
En mag de zege ons pooging weêr bekroonen, 
Zy gansch hun heir ten offer u gewyd. 
Wy willen langer niet die keetnen voelen, 
Vooruit! vooruit! naer 't veld van roem en eer! 
In 's tyrans bloed gaen we onze wraekzucht koelen, 
De vryheidzon streele onzen bodem weêr! 










{==423==} {>>pagina-aanduiding<<}

Kunst- en letternieuws.

De Maetschappy ter bevordering van Nederduitsche Tael- en Letterkunde, met kenspreuk: Voor Tael en Kunst, te Antwerpen, heeft den volgenden zendbrief aen alle de vlaemsche Maetschappyen des lands gezonden:

Antwerpen, den 14 July 1851.

Myne Heeren en Kunstvrienden,


Wy hebben het genoegen UEd. te berigten dat de Maetschappy ter bevordering van Nederduitsche Tael- en Letterkunde, met kenspreuk: Voor Tael en Kunst, ter gelegenheid der Antwerpsche Kermis, op Dynsdag 19 Oogst dezes jaers, een groot Nationael Vlaemsch feest zal geven, waertoe zy, van wege het Stadsbestuer van Antwerpen, alle de Nederduitsche Maetschappyen en alle vrienden der moedertael uitnoodigt.


Het feest zal gegeven worden in de vereenigde zalen van het Théâtre des Variétes, kunnende meer dan 4000 persoonen bevatten en verlicht door 1000 bekken gaz à Giorno.


Dit feest zal bestaen: 1o uit een plegtigen stoet, die door de voornaemste straten der stad zal trekken; 2o uit een Letter- en Toonkundig feest, waerop eenige der voornaemste Toon- Zang- en Letterkundigen onzer stad zich zullen laten hooren; 3o uit een prachtig nachtfeest der Maetschappyen van Vlaemsch-België aenboden.


Een programma UEd. later toegezonden, zal u de byzonderheden van het feest, alsook van de inhaling der uitgenoodigde Maetschappyen nauwer doen kennen.


Gewis, die echt Vlaemsch feest, samentreffend met de Antwerpsche Kermis, biedt door zyn algemeen nationael karakter aentrekkelykheden genoeg aen om de vrienden der moedertael in Vlaenderen en in Braband aen te sporen, het door hunne tegenwoordigheid meer luister en meer indruk te komen byzetten; event-wel bestaet daertoe nog eene gewigtigere rede.


De Maetschappy Voor Tael en Kunst, willende een huldebewys geven aen den beroemden schryver, die door zyne werken zoo veel tot de verspreiding onzer moedertael heeft bygebragt, aen den door het vlaemsch volk zoo zeer geachten letterkundige Hendrik Conscience heeft een zilveren drinkvat doen verveerdigen

{==424==} {>>pagina-aanduiding<<}
ter weerde van 2000 franken. De Heer Lambert Van Ryswyck, broeder van den betreurden volksdichter Th. Van Ryswyck, aen wiens talent dit gewrocht werd toevertrouwd, heeft er een waer meesterstuk der dryfkunst van gemaekt. Dit huldebewys in name van alle vrienden onzer moedertael tot stand gebragt, zal opgemeld Letter- en Toonkundig feest den Heere Conscience met plegt worden overhandigd.


Om zoo wel het nationael feest als deze hulde een algemeen en grootsch karakter te geven, aenzoeken wy alle Vlaemsche Maetschappyen, en de uwe in het byzonder, zich op gestelden dag te Antwerpen te willen doen vertegenwoordigen, zoo niet door al hare leden, dan ten minste door eenige afgeveerdigden, hoe gering in getal deze laetsten ook mogen zyn.


Aendringend verzoeken wy UEd. in alle geval ons een of meer leden te sturen met het vlag of standaerd uwer Maetschappy, opdat in den stoet en in de feestzalen het Vlaemsch Vaderland weerdig zy vertegenwoordigd.


Aen de leden der uitgenoodigde Maetschappyen, en aen alle gekende verdedigers der moedertael, die uit andere steden zich naer ons feest zullen begeven, zyn eereplaetsen voorbehouden tusschen de werkende leden onzer Maetschappy.


Door brief van den Heer Minister der openbare werken, van 2.den dezer maend, is eene vermindering van 50% toegestaen op den vervoerprys langs den yzeren weg van den Staet aen alle Maetschappyen die het bovengemeld feest komen bywoonen.


Om alle schikkingen ons te vergemakkelyken, bidden wy UEd. vriendelyk, ons in tyds het getal uwer afgeveerdigden te laten kennen, alsook of wy op de tegenwoordigheid van den standaerd of het vaendel uwer Maetschappy mogen rekenen.


Na ontvangst van uw gunstig antwoord, zullen wy in nadere briefwisseling met UEd. treden tot kennisgeving van al wat nopens dit nationael feest verder zal worden vastgesteld.


Met betrouwen in uwe vaderlandsche gevoelens hebben wy de eer UEd. broederlyk te groeten.


namens het bestuer:


De Geheimschryvers,


J.C. VAN RYSWYCK, vader.


hendrik PEETERS.


De Voorzitter,


F.J. MATTHYSSENS.
- De heeren Armand de Perceval, Delehaye, Coomans, de 'T Serclaes en De Decker, volksvertegenwoordigers, zyn uit hoofde hunner trouwe verdediging van de vlaemsche belangen in de Kamer, tot eereleden benoemd der Maetschappy ter bevordering van Nederduitsche Tael- en Letterkunde, met Kenspreuk voor voor Tael en Kunst, te Antwerpen. Gelyke onderscheiding is aen den heer Gregoir, komponist te Lier, voor zyne verdienstelyke toonzettingen op vlaemschen tekst toegekend.
- In den nacht tusschen den 4 en 5 dezer maend overleed te Gent, ten gevolge eener lichaemsberoerte, de heer Marten-Jozef Mengal, ridder der

{==425==} {>>pagina-aanduiding<<}
Leopoldsorde, bestuerder der toonkunstbewaerschool, en by de toonkunst-afdeeling der Maetschappy van Schoone Kunsten en Letterkunde, te Gent, lid der koninklyke belgische Akademie en van de voornaemste muziek- en zanggenootschappen des Lands.
De dood des heeren Mengal, die in 1784 te Gent geboren werd en aldus den ouderdom van 67 jaren had bereikt, is niet slechts een verlies voor het Conservatorium zyner vaderstad en de vereenigingen waervan hy deel maekte en aen welke hy groote diensten bewees, maer voor de muziek in het algemeen, dewyl hy, buiten kyf, voor een der uitmuntendste toonzetters en muziekleeraren des Ryks mogt worden gehouden, en als zoodanig een Europesche faem verworven had. Hy was aengewezen om deel te maken van het jury des zangwedstryds die op Zondag, 6 July, te Gent, door toedoen der Maetschappy: De Melomanen, plaets had, en ter welker gelegenheid onderscheidene zyner muziekstukken werden uitgevoerd. Met vele plegtigheid werden 's daegs te voren zyne stoffelyke overblyfsels op het kerkhof van St-Amandsberg buiten Gent ter aerde besteld.
- In vergadering der koninklyke Maetschappy: Broedermin, Taelyver en Vorstentrouw, den 30 Juny gehouden, is door dit genootschap aen zynen sekretaris, den volyverigen tooneelschryver Van Peene, een heerlyk staendeuerwerk geschonken, uit dankbetuiging voor de langdurige en gestadige diensten, door hem aen het genootschap bewezen. Te dezer gelegenheid is door den heer I.S. Van Doosselaere, eene met de plegtigheid in verband staende en zeer doeltreffende redevoering uitgesproken.
- De Commissie ter regeling van het Nederlandsche Letterkundig Congres, heeft aen de Noord- en Zuidnederlandsche Letterkundigen den volgenden omzendbrief uitgeveerdigd:


Mynheer,

Dit jaer zal het derde Nederlandsch Letterkundig Congres in Brussel gehouden worden en wel op vrydag, zaterdag en maendag, 19n, 20n en 22n september. De tot regeling deszelven aengestelde Commissie heeft de eer U er het Lidmaetschap van aen te bieden, U verzoekende die vergadering met uwe tegenwoordigheid te willen vereeren.


Ons aller edel en verheven doel is gekend, en wy mogen rekenen op de medewerking van hen wien nederduitsche Tael- en Letterkunde, wien de roem onzes volksstams dierbaer en heilig zyn.


Om de werkzaemheden der byeenkomst behoorlyk te kunnen rangschikken en het nader Programma daervan tydig te doen verschynen, wenscht de Commissie dat Gy, in geval Gy eenig voorstel of vraegpunt in beraedslaging wenscht te brengen of iets meê te deelen hebt, haer vóór 1 july aenstaende meldt over welk voorwerp door U het woord zal gevoerd worden.


De bemoeijingen van het Congres zullen hoofdzakelyk gaen over de voorwerpen welke in de vroegere Programmas reeds aengeduid zyn, en waeromtrent men nieuwe bydragen of inlichtingen verwachten mag.


Als maetregels van orde worden de volgende schikkingen staende gehouden:



{==426==} {>>pagina-aanduiding<<}
1o Behalve de beloofde rapporten over de in vorige Congressen behandelde vraegstukken, zullen er geene geschrevene redevoeringen worden toegelaten, waervan de voordracht meer dan een vierde ners zou vorderen.


2o Er zullen geene beraedslagingen over wetenschappelyke vraegpunten gehouden worden, dan in zoo verre zy tot het doel van het Congres leiden en van practisch belang zyn.


3o By eene gewenschte wryving van meeningen, wordt het bespreken van eenig punt van godsdienst of staetkunde, in verband met de aengeduide voorwerpen, den Leden van het Congres niet ontzegd, maer de eerbiediging van anderer overtuiging in dit stuk ernstig gevorderd; gelyk ook de tegenwoordige staetsverdeeling van Nederland buiten de gesprekken zal behooren te blyven.


4o Geene onderwerpen zullen besproken, geene besluiten genomen worden, dan die het belang der beide deelen van Nederland betreffen.


5o Behalve degenen, die als leden tot het Congres worden uitgenoodigd, zullen alle liefhebbers van Tael- en Letterkunde gelegen heid vinden de zittingen by te woonen.


De Commissie vertrouwt, dat de door Noord- en Zuid- Nederland met zoo veel byval en eenparigen yver ondernomen arbeid: ‘de algemeene belangen onzer Tael- en Letterkunde gezamenderhand te begunstigen en te waerborgen’, met aenhoudenden lust en met toenemenden vlyt zal vervolgd worden. Zy rekent derhalve op de medewerking aller in 't gebied van kunst, wetenschap en maetschappelyk leven invloedhebbbende mannen.


Brussel, den 12c Mei 1851.


ADRES.


Prof. J. DAVID, te Leuven. of


K. STALLAERT, Kareveldstraet, 98 te Elsene, by Brussel.


A. FONTAINAS, Eere-Voorzitter.


J. DAVID, Voorzitter.


K. STALLAERT, Sekretaris.


J.-M. DAUTZENBERG, Trezorier.


V. DELECOURT.


W. PALMERS.


E. STROOBANT


M. VAN DER VOORT.


Voorloopig kan men de heeren Congresleden berichten, dat zy met vryen toegang, uitgenoodigd worden, den zondag 21 september, op de jaerlyksche vergadering van het Taelverbond, en den maendag 22 september en vier volgende dagen, op de tooneelvertooningen, die beurtelings door de koninklyke maetschappy de Wyngaert van Brussel, en de tooneelmaetschappyen van Antwerpen, Brugge en Gent, zullen gegeven worden.


- By koninklyk besluit van den 6 july worden er, onverminderd den prys den 1 december 1845 voor het beste historiewerk gesticht, vyfjaerlyksche pryzen van 5000 franken ingesteld, voor de beste werken die in België door Belgische schryvers zullen worden uitgegeven, en die met eene der volgende rangschikkingen zullen in verband staen: 1o Zedelyke en staetkundige wetenschappen;

{==427==} {>>pagina-aanduiding<<}
2o Fransche letterkunde; 3o Vlaemsche letterkunde; 4o Physieke en wiskundige wetenschappen; 5o Natuerlyke wetenschappen.


- De koninklyke maetschappy: De Wyngaerd, te Brussel, heeft van den Minister van binnenlandsche zaken een hulpgeld bekomen om met de septemberfeesten een tooneelfestival te geven. Er zullen gedurende vyf achtereenvolgende dagen op den schouwburg van den Cirque kostelooze vlaemsche tooneelvertooningen gegeven worden. Den eersten en laetsten dag zal de Wyngaerd spelen; de dry andere dagen, de Fonteinisten, van Gent; de Dageraed, van Antwerpen, en de tooneelmaetschappy van Geerardsbergen.


- Er zyn door de klas der letteren by de koninklyke Belgische Akademie de volgende vragen voor den wedstryd van 1852 uitgeschreven:


1o Eene verhandeling over het leven en de werkzaemheden van Erasmus in hunne betrekkingen met België.


2o Welken invloed heeft België op de vereenigde provinciën, onder de staetshandelsnyverheids- en kunstbetrekking, sedert den afstand van Karel V tot het einde der 18e eeuw uitgeoefend?


Voor den wedstryd van 1853 wordt van nu af de vraeg voorgesteld:


Welk is het inrigtingstelsel dat den goeden uitslag van het letterkundig en wetenschappelyk onderrigt in de gestichten van middelbaer onderwys het best kan verzekeren?


De verhandelingen voor den wedstryd van 1852 moeten voor den 1n february, en die des wedstryds van 1853, voor den 1n december 1852 aen den heer Quetelet, vasten secretaris der Akademie, te Brussel, worden gezonden.


- Het bestuer van het Nederduitsch Taelverbond, te Brussel, heeft den volgenden omzendbrief aen de vlaemsche Maetschappyen uitgeveerdigd:







Brussel, 29 mei 1851.

Myne Heeren,


In onzen omzendbrief no 3, van 26 february jongstleden, riepen wy uwe aendacht op de noodzakelykheid om een middelpunt daer te stellen, ten einde in ons land den invloed van het Vlaemsch grondbeginsel uit te breiden.


Het was ons hoogst aengenaem te zien, dat in dit geval, de vlaemsche drukpers vry algemeen hare zending van volksverlichting verstond en ons eene behulpzame hand bood.


Doch zóó was het met de maetschappyen niet gesteld. Weinige begrepen, dat men geene zaek bestierd, zonder toereikende geldmiddelen, en dat, in geval het Taelverbond niet van alle maetschappyen wordt ondersteund, het geenen invloed kan uitoefenen, en derhalve ook niet aen het doel zyner instelling kan beantwoorden. Wy wenden ons thans nogmaels tot de Vlaemsche dag- en weekbladen, genootschappen en letterkundigen, en koesteren het vertrouwen, dat ditmael onze stem niet ydel klinken zal; dat wy bereidwilligen onderstand en gereede medehulp zullen erlangen.


Het handelverdrag, in 1846 met Holland aengegaen, werd in dit loopende jaer opgezegd; thans zyn Afgezanten van de beide landen vereenigd, om onderhandelingen aen te knoopen. Binnen kort zal het nieuwe verdrag aen

{==428==} {>>pagina-aanduiding<<}
de goedkeuring der wetgevende kamers in beide landen worden onderworpen.


Het bestuer van het Taelverbond heeft besloten, ter dier gelegenheid een algemeen petitionnement in België en in Holland in te rigten, ten einde het tolvry vervoer der boeken van en naer Holland te verkrygen. Reeds houdt, op ons verzoek, eene commissie zich in Amsterdam met die zaek onledig.


Het hierby gaende voorschrift van petitie is thans door het Bestuer aen de wetgevende kamers van België toegezonden. De aendachtige overlezing van dit stuk zal UE. ten volle de doelmatigheid doen inzien van den maetregel, welken wy nemen.


Wy verzoeken UE. derhalve dringend het byzynde ontwerp van petitie, of een ander in dien zin, te doen teekenen door de leden der Vlaemsche maetschappyen en verdere belanghebbenden, als boekhandelaren, enz., en aen de leden der Kamer te zenden. Die maetregel eischt eenigen spoed: wy verzoeken UE. dus geenen tyd te verliezen, en de zaek met beleid aen te leggen en met beleid voort te zetten.


Wanneer, in het onderhavige geval, in beide landen dit petitionnement algemeen werd, zouden, buiten twyfel, de wetgevende kamers niet langer de vruchten van den geest met lasten bezwaren, en ons Vaderland zou den roem verwerven, in dit geval, het eerst, den vryhandel in te voeren.


Wy hebben de eer UE. onze broederlyke hoogachting aen te bieden.


Namens het bestuer van het Taelverbond,


De Sekretarissen,


Michel VAN DER VOORT.


W. PALMERS.


De Voorzitter,


J. NOLET de BRAUWERE van STEELAND.
- Het Verzoekschrift luidt als volgt:





Aen de Heeren Leden van de Kamer der Volksvertegenwoordigers.

Myne Heeren,


De wyze bezorgdheid, welke UE. voor de letterkunde en de volksbeschaving steeds betoont, doet ons de hoop koesteren, dat UE. de aenmerkingen, die wy by deze de eer hebben UE. te onderwerpen, met goedgunstigheid zult aenvaerden.


In den loop van het tegenwoordige jaer zal welligt een nieuw handelstraktaet met Holland gesloten worden. Thans, Myne Heeren, bestaet er op de boeken, welke uit Holland in België komen, en wederkeerig, een inkomregt. Hoe gering dit regt ook zy, is het echter den letterkundigen van beide landen hoogst nadeelig, en der beschaving-ontwikkeling niet minder hinderlyk. Het bevordert den nadruk van in een naburig land uitgegevene werken, en kan

{==429==} {>>pagina-aanduiding<<}
dus eenigzins als eene aenmoediging beschouwd worden voor eenen oneerlyken handel, dewyl het, zoo wel als het gemis van internationale waerborgen, den vreemdeling doet aerzelen, zich het regt van eigendom in naburige landen te verschaffen.


Reeds worden overal poogingen in het werk gesteld, om den nadruk te beletten en de nationale letterkunde van elk volk in haer natuerlyk regt te herstellen. Een op wyze beweegredenen gesteund verzoekschrift werd UE. met dit inzigt, het verleden jaer toegezonden namens het Gentsche Taelcongres, en wy nemen de vryheid nogmaels uwe ernstige aendacht op dit stuk in te roepen. Wy zyn overtuigd, Myne Heeren, dat UE. niet beter wenscht, dan de gunstige stemming, by andere volken ontstaen, tot het afschaffen van den nadruk, by te treden, en dus ook elken maetregel, die tot het bereiken van dit doel eenigermate kan leiden, ten volle goed te keuren.


Eerst vóór weinige jaren ontstond de poging, om de vlaemsche bevolking, door middel van hare eigene spraek te onderrigten en te beschaven. Geen wonder dus, Myne Heeren, dat die poging nog geenen gewenschten uitslag gehad heeft; en schoon het ons wel niet aen vermakende letterkunde mangelt, is er by den Vlaming nog steeds een groot gemis aen werken over kunsten en wetenschappen. Werken van dien aerd bezit Holland in ruime mate: edoch, de inkomregten zyn, voor de talryke belgische maetschappyen en letterkundigen, een beletsel om die werken aen te koopen.


De tegenwoordige Heer Minister van binnenlandsche zaken heeft, wel is waer, door het uitgeven eener bibliotheek voor landbouw en nyverheid, gedeeltelyk in dat gemis voorzien. Dit is echter voor het oogenblik niet voldoende; maer, werden de boekwerken wederzyds tolvry verklaerd, en werd aen vreemde uitgevers regt van eigendom toegekend, dan, geen twyfel Myne Heeren, zou de beschavende maetregel van ons staetsbestuer ook in Holland naer waerde worden toegejuicht en geschat.


In het algemeen dient de tol, betaeld by het invoeren eener koopwaer, als premie om de nationale nyverheid tegen buitenlandsche mededinging te beschermen. De schryvers, uitgevers, letterkundigen, en al die door den boekhandel eenigzins hun bestaen vinden, hebben belang by het uitbreiden der merkt om de boeken te verkoopen. Hoe hooger de tol is, hoe minder het doel van alle zoogenaemde beschermwetten bereikt wordt. In tegendeel, wanneer die tol gering is of geheel afgeschaft wordt, dan zal dit eerder strekken ten voordeele der nyverheid en der letterkunde, en in zulk geval is eigenlyk de vryhandel eene ware en doelmatige bescherming.


Het ontbreekt ons aen de noodige opgave om te bepalen hoeveel die tol oplevert; doch, na inzage van de maendelyksche handeltabellen, afgekondigd door den Moniteur, gelooven wy met rede, dat de inkomsten, welke er uit ontstaen, de schade niet vergoeden daerdoor aen de algemeene beschaving, aen de letterkundigen, uitgevers, drukkers, boekhandelaers, enz., veroorzaekt. Het belgisch staetsbestuer heeft te wyze inzigten, om die tegenstrydigheid langer te laten bestaen, en dewyl wy reeds, in vele andere gevallen, aen vreemde landen ten voorbeelde verstrekten, zou het geen geringe roem zyn,

{==430==} {>>pagina-aanduiding<<}
indien ons vaderland den eersten stap deed en alle banden verbrak, die de vrye ontwikkeling van letterkunde en wetenschappen nog kluisteren.


Wy nemen derhalve de eerbiedige vryheid, Myne Heeren, UE. te verzoeken:


1o De afschaffing van den nadruk.


2o Dat de boeken van Holland naer België verzonden, en wederkeerig, van alle regten ontheven worden.


Met den diepsten eerbied hebben wy de eer te zyn,


Myne Heeren,


UE. onderdanigste Dienaren,


Het Bestuer der vereeniging van maetschappyen bekend onder den naem van Taelverbond:


J. NOLET de BROUWERE van STEELAND, Voorzitter.


J. PIETERSZ, Schatmeester.


J. DODD, Commissaris.


Michel VAN DER VOORT, } Sekretarissen.


W. PALMERS,} Sekretarissen.
Als een vervolg op den brief van het Brusselsche Bestuer des Nederduitschen Taelverbonds nopens hetzelfde onderwerp, in ons vorig nummer geplaetst, deelen wy hieronder, met enkele verandering der spelling, een artikel van het Amsterdamsch Handelsblad mede, dat gewis door alle belangstellenden met genoegen zal worden gelezen. Wy sporen het Bestuer des Taelverbonds aen om, zoodra mogelyk, volgens de belofte in gemelden brief vervat, een voorbeeld van verzoekschrift aen de verbondene genootschappen te doen geworden; des te meer dat eenige dezer laetsten, waeronder de Maetschappy De Tael is gansch het Volk en het Vlaemsch Gezelschap te Gent, reeds uit zich zelven besloten hebben een dergelyk verzoekschrift in te zenden, en het van belang in, aen de leden van het aenstaende Derde Nederlandsch letterkundig Kongres te doen blyken dat men ook hier te lande ten deze niet ontwerkzaem is gebleven.
‘Door de HH. professors A. des Amorie van den Hoeven, Jhr, M.J. de Bosch Kemper, M. Koenen, L. Royer, J. Bosscha, H. Beyerman, J.-F. Schleijer, M.J. Van Lennep, D.-J.P. Heije, M.I. da Costa. D.-B. ter Haar en J.-A. Alberdingk Thijm, is dezer dagen het ondervolgend adres aen den koning toegezonden. Een adres van gelyke strekking circuleert onder andere onzer letterkundigen en draegt reeds de handteekeningen van eenige onzer oudste en meest beroemde dichters en prozaschryvers:
‘Sire! de ondergeteekenden, onlangs leden der kommissie tot regeling van het

{==431==} {>>pagina-aanduiding<<}
tweede nederlandsch letterkongres, thans belast met de opmaking zyner handelingen, wenden zich met verschuldigden eerbied tot Uwe Maj. ter zake van het nieuw tot stand te brengen handels-tractaet met Belgie, waervan de bepalingen, zoo zy meenen, de regering op dit oogenblik bezig houden.


‘Het zal, in het oog van Uwe Maj., geen wydloopig betoog behoeven, dat een vergemakkelykte invoer van boeken in de beide ryken, Nederland en Belgie, boeken, in onze gemeenschappelyke Nederlandsche tael geschreven, wederzyds van groot intellectueel zoowel als materieel voordeel kan zyn. Als staet-burgers van de Vlamingen gescheiden, doch een in oorsprong, blykens de gemeenschap ter tael: in den loop der eeuwen nu eens in onophoudelyke aenraking en wederkeering van invloed op elkaer, hetzy ten gevolge van verbindtenissen door den handel, of door de wetenschap, het zy ten gevolge van staetsberoeringen en de uitwykingen, die er uit voortkwamen, nu eens onder een opperhoofd vereenigd, dan weder elkanderen bestrydend, doch in het stryden zelfvormend en ontwikkelend, zyn de Noord- en Zuid-Nederlanders zich gelykelyk der nauwe verwantschap bewust, die hen als nabuervolken meer dan andere tot elkander voert, en wederzyds den hoogsten prys doet stellen op den bloei der Nederlandsche tael- en letterkunde, op de bevordering eener echt Nederlandsche beschaving in beide landen.


‘De ondergeteekenden achten, dat het geene geringe schrede op de baen der bevordering van de nederlandsche tael-wetenschap en litteratuer, en door deze van de welbegrepen volksverlichting zyn zou, indien de hinderpalen werden weggeruimd, welke de zoo wenschelyke verspreiding van hollandsche boeken in Belgie en van de vruchten der vlaemsche pers in Noord-Nederland alsnog belemmeren.


‘Zy meenen, dat tot die verspreiding, tot die wederkeerige wisseling en wryving van gedachten, krachtig zou bydragen de opheffing der inkomende regten, welke het vertier der hollandsche boeken in Belgie en der vlaemsche in Nederland drukken. Zy verzoeken daerom van Uwe Maj., dat het U gelieven moge, uwe gunstige aendacht en vermogende bescherming aen dit onderwerp wel te willen verleenen; opdat de nederlandsche regering in het vast te stellen handelsstraktaet by de belgische een vrydom van invoer voor de in het nederlandsch geschreven en in Nederland gedrukte boeken bedinge, en wederkeerig den invoer van in het nederlandsch geschreven en in Belgie gedrukte werken den Belgen vrystelle.


Niet alleen toch zal de bevordering van in het nederlandsch geschreven boeken welhaest het zonderling verschynsel doen verdwynen van twee kleine volken, die dezelfde tael spreken en wier litteraturen zich toch elk op zich zelven ontwikkelen, als hadden zy niets gemeens met elkander en als zoude eene wel aengewende samenwerking niet op wederzydsche verryking uitkomen; maer ook de boekhandel zou, by eene ruimere markt, gewis groote voordeelen vinden en het vertier van fransche boeken, welke zoo dikwyls voertuigen van even zede als smakelooze voorstellingen zyn, daerdoor welligt eenigzins worden tegengegaen.


De poogingen by het beleggen van nederlandsche kongressen in het werk gesteld, leiden tot hetzelfde thans door ons. U.M. eerbiedig aenbevolen doel; zy

{==432==} {>>pagina-aanduiding<<}
zouden door de afschaffing der genoemde invoerregten krachtig gesteud worden, en wy vermeenen, dat de belgische regering zich te minder tegen het voorstel zal verzetten, omdat door verschillende maetschappyen van vlaemsche letteroefening, samenwerkende onder naem van het Nederduitsch Taelverbond, eene petitie aen de belgische Kamer der Volksvertegenwoordigers gerigt is, waerin, ook uit naem onzer tael- en kunstbroeders, de afschaffing der regten op hollandsche boeken ten hunnent gevraegd wordt.


De ondergeteekenden verzoeken U.M. de hulde te willen aenvaerden van diepen eerbied en innige verknochtheid, waermede zy zich noemen.


Amsterdam, 9 mei 1851.


(Volgen de handteekeningen.)
Het Nieuwsblad voor den Boekhandel, te 'S Gravenhage verschynende, had een hevig en in vele deelen voor vlaemsch België beleedigend art. opgenomen, geteekend H.H. Kemink, en uit den Nederlander getrokken, tegen het adres, der Noordnederlandsche Regering ter begunstiging van den Boekhandel aengehoden. Dit art. is in hetzelfde Nieuwsblad door onzen geleerden en met den besten wil bezielden lettervriend, den heer Alberdingk Thijm, van Amsterdam, zoo weerdig en ouwederlegbaer beantwoord, dat wy vermeenen dit antwoord, ontdanks zyne uitgebreidheid, onzen lezeren niet te mogen ontrekken:
‘Als medeonderteekenaar van het adres, waarbij van de Regering verzocht werd in het vast te stellen handelstraktaat met België vrijdom van invoer voor de Hollandsche boeken bij onze stamgenooten te bedingen, en waarbij eveneens de afschaffing der invoerrechten op de Vlaamsche boeken in Nederland gevraagd werd - neem ik de vrijheid op te komen tegen de bedenkingen, die het streven der Adressanten in den Nederlander van 13 Juni heeft uitgelokt. Ik kreeg hiertoe te lichter aanleiding, daar men mij de eer heeft gedaan zich van mijne bemiddeling te bedienen, om de poogingen, door Noord- en Zuid-Nederland ten voordeele van deze zaak in het werk gesteld, eenheid van richting en gelijktijdigheid le verzekeren.


‘De Adressanten hebben de bedoeling gehad hun aanzoek bij de Regering op eenen breeden grondslag te doen berusten. Zij hebben gewezen op nationale en maatschappelijke belangen; op het anormale, dat er gelegen is in de geïzoleerde werking der leden van één lichaam, in de gedwongen afscheiding der beide helften van de Nederlandsche Litteratuur. Wat stelt de heer Kemink daartegen over? Vooreerst, een argument, waarvan de beide deelen naar mijn oordeel eenigzins strijdig met elkander zijn. Het eerste deel raakt de ‘numerieke maatschappelijke en intellektuele’ ‘minderheid’ der ‘Vlaamsche Belgen,’ waardoor de verlangde maatregel min belangrijk voor ons gerekend mag worden. Dit veronderstelt, als ik den schrijver wel begrijp, dat er voor onze meerderheid eigenlijk weinig aan gelegen is, of wij ons de vruchten van het Vlaamsch-Belgisch intellekt gemakkelijk kunnen toeëigenen

{==433==} {>>pagina-aanduiding<<}
of niet. Maar in het tweede deel van dit argument vind ik aangegeven, dat ‘de weinige Vlaamsche letterkundige boeken welligt in grooter getalle hier te lande’ dan in België worden gekocht’ en tevens, dat het nog niet gebleken heeft of dit in ‘het Protestantsche Nederland’ wel aanmoediging verdient, bij den in de Vlaamsche letterkunde zoozeer op den voorgrond staanden Roomschen geest.’ Een van beiden: of België staat in het intellektuële merkelijk bij ons achter, produceert weinig boeken, en kan dus weinig invloed op ‘het Protestantsche Nederland’ oefenen; of België is in krachtige ontwikkeling, en schrijft zóóveel in de Nederlandsche taal, dat de gemakkelijke verkrijgbaarheid der boeken eene wenschelijke en belangrijke zaak is. In het eerste geval kan de afschaffing der rechten niet schaden; in het tweede geval is zij wenschelijk: want de heer Kemink zal toch den goeden geest van het ‘Protestantsche Nederland’ niet willen verzekerd hebben door afsluiting of vernieling van onderzoeks-bronnen? Dit laatste is geheel in strijd met het Protestantsch beginsel. Maar ik kan den heer Kemink zoo min de juistheid van het eerste en van het tweede gedeelte dezer argumentatie toegeven. Het eerste gedeelte niet, zoolang Nederland tegenover Willems en Conscience niemand heeft te stellen, die ons de boeken der beide mannen ontbeerlijk zou kunnen maken. Althands het geeft weinig pas in den zelfden oogenblik, dat de nog in wording verkeerende Middelned. filologie van ons Hollanders verklaart de taak van haren baankbreker Willems te vervolgen, en dat de Hollandsche Maatschappij als prijsstof uitschrijft: een verhaal in den trant van Conscience - op zekeren toon van onze meerderheid te spreken. 
Het tweede gedeelte schijnt evenwel aan te duiden, dat de Schrijver juist met geene andere vruchten van de Vlaamsch-Belgische Letterkunde gemeenzaam is dan met de verhaaltjens van Conscience. Als hij de moeite neemt de aankondigingen in te zien van Vlaamsche boeken, die week aan week verschijnen, en (des Schrijvers aanmerkingen bewijst het) hier niets eens bij name bekend zijn - dan zal hij zijne wat algemeen gestelde verklaring omtrent het debiet der Vlaamsche boeken terug nemen; en als hij de boeken zelven in zal zien, dan zal hij waarlijk niet klagen over een ‘Roomschen geest’ die op den ‘voorgrond’ treedt.


‘En hadden de adressanten onrecht, toen zij van onze gemeenschappelijke taal en de gemeenschappelijke belangen onzer letterkunde en beschaving spraken? Wijs mij een tijdperk in de geschiedenis der Nederlanden, waerop Holland en België niet literarisch op elkander gewerkt hebben. Is het in het tijdperk, dat onze vaderen zich gemeenschappelijk verheugden in den roem der helden van de Noordzee- en Rhijnsagen, der helden, die beurtelings Friesland en Ardennen weêrgalmen deden van de heugenis hunner feiten? Was het toen Maerlant zijn dichtwerken schreef op last van Floris V, of toen de Hollandsche klerken met gretigheid den Vlaamschen Reinaert afschreven? Was het toen de Vlaamsche en Brabandsche Rederijkkamers te Amsterdam en elders in Holland met de onzen kwamen kampen, toen zij te Amsterdam Pascha van Vondel, het eerste treurspel van den roemloozen jongeling, vertoonden? Was het toen Heinsius en Zevecote, de Gentsche

{==434==} {>>pagina-aanduiding<<}
nachtegalen. Leiden en Franeker getuigen en bewonderaars van hunne talenten maakten? Was het toen de Bijbelvertalers uit Belgie en Holland gezamentlijk een arbeid ondernamen, die niet alleen onze literarische taal voor lang gevestigd heeft, maar die meer dan eenig ander in het Neêrlandsch geschreven boek op alle klassen van het ‘Protestantsche Nederland’ geinfluenceerd heeft? Was het toen Vondel van Antwerpen kwam, om ons een dichter te geven, die geniën als een Hooft en talenten als een Huijgens in de schaduw stelde? Was het toen de schriften van Poirters onder de Katholieken van het ‘Protestantsche Nederland’ zoo geschat en in voortdurend gebruik bleven als het boek van Cats in België? Was het toen, bij het diepe verval onzer letteren in de 18de eeuw. de Vlaamsche volksboeken, tot in 1820 te Amsterdam herdrukt, de traditie der echte poëzij levendig hielden? Was het toen Schrant en Kinker in België leerstoelen bekleedden, die daer nog voortdurend in aangename herinnering zijn? Is het nu David Bilderdijk voor de Vlamingen kommentariëert? Nu Tollens in België zoo bekend en bemind als in Holland - en de werken van een Bormans, Snellaert, Blommaert en anderen, Holland bij voortduring de zoo noodige herinnering inprenten, dat wij eene rijker geschiedenis en literatuur hebben, dan die pas dagteekent van de drie laatste eeuwen?


‘Daer is dus reeds gemeenschap tusschen Holland en België: maar zij is niet algemeen genoeg. Het voorrecht, dat aan Tollens en Conscience te beurt valt, van weêrzijds alom bekend en bemind te worden, is altijd nog maar een voorrecht. Bij gemakkelijker overvoer van beider lettervruchten zou dat voorrecht van weinigen, bereikbaar zijn voor alle talenten, die het verdienden. Of zou men meenen, dat er zooveel bij verloren zou worden, indien Belgische Tijdschriften als het thans geschorschte Belgisch Museum en de Middelaer zich hadden kunnen staande houden door de deelname van Noord-Nederland? Als wij den archaeologischen et theoretiesch litterarischen arbeid der Belgen en de producten hunner jonge romanciers en dramatisten meester worden zonder daarvoor zoo veel guldens te moeten geven als de boeken in België franks kosten? Zou het ten opzichte onzer jongeren, onzen Schimmel, Hofdijk, de Bull, zoo groot en onbillijkheid zijn, dat men de Belgen in de gelegenheid stelde zich langzamerhand ook met hunne werken gemeenzaam te maken? Kennen ze geen Hollandsch genoeg om sommige onzer schrijvers met gretigheid te lezen - nemen wij dan voor 't minst de stoffelijke hinderpalen wech, die de gemeenzaamwording met onze idiotismen beletten.


‘Maar, het grootste deel der beschaafde Belgen verstaat en leest evenmin Vlaamsch als Nederlandsch’ (l. Hollandsch.) ‘Bij dezen is nimmer op debiet onzer boeken te rekenen,’ zegt de Schrijver. Wat bedoelt de Schrijver, het grootste deel der Belgen, met inbegrip der Walen? Dan heeft het vraagstuk geen belangrijkheid. Bedoelt bij daarentegen, de beschaafde Antwerpenaars en Gentenaars, bij voorbeeld? Dan moge 't waar zijn, dat weinigen, Nederlandsche boeken plegen te lezen: het is niet juist te zeggen, dat ze geen Nederlansch verstaan, en niet algemeener genoopt kunnen worden er lektuur te zoeken.

{==435==} {>>pagina-aanduiding<<}
Eene der aanzienlijkste vrouwen van Gent verklaarde mij, dat in Vlaanderen de hoogste klasse der maatschappij in den huislijken kring zelden iets anders dan Vlaamsch spreekt: men kan dus nagaan, dat de burgers als zij niet tegenover vreemden zich een air de bonne compagnie wenschen te geven, wel altoos vlaamsch spreken.


‘Is het waar, wat de Schrijver al meer zegt, dat voor de meeste lezers in Vlaamsch België de prijzen van de in Nederland gedrukte werken ‘de krachten hunner beurzen doorgaans te boven gaan,’ dan ware 't humaner, in plaats van met zekere aristokratische hoogheid die getuigenis af te leggen, te trachten de prijzen der Hollandsche boeken te verminderen, en als middel daartoe het ruimer debiet aan te wenden, dat verkregen zou worden, zoo hun het lezen vergund werd, wien alleen de zwakte ‘hunner beurzen’ het belet.


‘Men zegt dat een vrouw met sa pensée la plus chère à la fin de sa lettre. Dit schijnt ook met den Schrijver van den Nederlander het geval te zijn. Aan het einde van zijn stuk komt, gelijk men zegt, de aap uit de mouw. Noord-Nederland zou in goedkoopte van te leveren boeken met het ‘in het maatschappelijke zoo laag slaande (?) en verarmde Vlaanderen’ niet kunnen konkurreren. Het arbeidsloon, het papier is beter koop, en de ‘Belgische uitgever, die door geringere onkosten van productie hoogere honoraria kan toestaan, zal bij vele (Hollandsche) schrijvers, die een mindere mate van nationaliteit bezitten, de voorkeur erlangen.’


‘Hoe is het mogelijk, dat men, waar het op verspreiding van beschaving aankomt, zulk eene bedenking durft te laten gelden. Ik wensch hier niet in beschouwing te treden over het al of niet verdedigbare van het stelsel der beschermende rechten: maar ik durf beweeren, dat het opwerpen van stoffelijke beletsels aan de verbreiding van het licht des geestes op een beginsel van barbaarschheid berust, dat onzer hoogverlichte eeuw ten zeerste onwaardig is. Om dat men in België de boeken beter koop maken kan - door den lagen prijs een grooter debiet zal teweegbrengen - en de schrijvers beter kan betalen: daarom zal men de konkurrentie met België voorkomen! Wat er gezegd wordt van de onmenschelijke exploitatie der arbeidende klasse laat ik, bij gebrek van bewijs bij partij, onopgenomen in mijn betoog. Geeft men in Holland een arbeider ook wel veel meer dan hij noodig heeft, om alle dagen aardappelen en éénmaal 's weeks vleesch te kunnen eten?


‘Zonderling steekt ook bij het laatste argument, waarin voorzien en voorkomen wordt, dat de Hollandsche schrijvers hooger honoraria ontvangen zouden, de teedere zorg af, die anders de Hollandsche Boekverkoopers ten opzigte der schrijvers (blijkens de pogingen tot wering van den buitenlandschen nadruk!) steeds bezielt. Maar vergun mij dat ik dit onderwerp rusten laat, en mijn antwoord besluit met de mededeeling ter vergadering van de Adressanten door den boekhandelaar in hun midden gedaan: dat de Vereeniging ter bevordering der belangen van den Boekhandel, met betrekking tot het onderwerp van ons adres, dezelfde verlangens koestert en in denzelfden geest werkt als de Adressanten.’


J.A. ALBERDINGK THIJM.


Utrecht, 18 juni 1851.

{==436==} {>>pagina-aanduiding<<}

- De vlaemsche zaek neemt in Lokeren zeer toe: op het einde der aenstaende maend Augusty zal de boekery des vlaemschen gezelschaps: Hoop in Toekomst, voor het publiek geopend worden, en een echt vlaemsch feest zal te dier gelegenheid plaets hebben.
- Te Landeghem (Oostvlaenderen) is er, door de zorg van den verdienstelyken onderwyzer Claeys, eene nieuwe Maetschappy voor vlaemsche letter- en tooneeloefening, met kenspreuk: De herschapen Jeugd, opgerigt. Er zal by dit genootschap, onder het bestuer van den heer Gryspeerdt, eene zangafdeeling worden gevoegd.
- Eene maetschappy van Vereenigde Taelminnaers, te Appels, willende zoo veel mogelyk, het hare bybrengen ter bevordering der vlaemsche tael- en letterkunde, heeft op zondag, 29 juny ter herberg den Muizentoren, eenen pryskamp van uitterlyke welsprekendheid (deklamatie) gegeven, waertoe al de liefhebbers der omstreken had verzocht.
- By koninglyk besluit van 16 juny maend, is aen de maetschappy van Rhetorica te Ronsse, met kenspreuk: Yver en Eendragt, een hulpgeld van fr. 100 toegekend, om ze in staet te stellen de kosten van den wedstryd van deklamatie, door haer uitgeschreven, te dragen.
- By den wedstryd van uiterlyke welsprekend, die op zondag, 15 Juny, te Ronsse plaets had, zyn de pryzen in de eerste klas van het deftige vak toegekend aen: 1o den heer Van Impe, van Ninove; 2o den Heer E. Merckaart, van Geerardsbergen; 3o den heer De Vriendt. van Gent. In de tweede klas zyn bekroond: 1o de heer Ph. De Reuter, 2o de heer. De Lil, beiden van Geeraerdsbergen, en 3o de heer De Jaeger, van Waerschoot.. - De heer Blondel heeft in het boertig vak den prys weggedragen.
- De heer Antoon-Joost-Josef Delacroix, sedert meer dan veertig jaren een der bestuerders der akademie van teeken- bouw- en schilderkunde te Kortryk, lid van de besturende Commissie der maetschappy ter aenmoediging der schoone kunsten uitmuntend schoonschryver en wapenschilder, is den 20 juny overleden, ten gevolge, zoo men wil, van het hartzeer, dat hem verlies zyns ambts van Police-commissaris, waerin hy sedert twintig jaren groote diensten had bewezen, heeft veroorzaekt.
De heer Delacroix was daerenboven in Vlaenderen als uitstekend tooneelkunstoefenaer beroemd.
- Uit Staden schryft men aen den Bode van Nieuport, onder dagteekening van den 12 Juny:
‘Gisteren werden alhier ter aerde besteld de stoffelyke overblyfsels van onzen verdienstelyken dichter, die ook het zyne bygebragt heeft om onze schoone moedertael te verheerlyken.


David De Simpel, geboren uit een wel befaemden en tamelyk begoeden stam, na een wisselvalligen en gansch aen de vlaemsche letterkunde, gewyden levensloop doorgebragt te hebben, is alhier in een aen armoede en ellende grenzenden staet, in den ouderdom van 74 jaren overleden.


Wy moeten het belyden, en niet zonder schaemte: weinige vrienden omringden zyn graf; geen enkel vaerwel verwachtte 's mans laetste rustplaets, toen een

{==437==} {>>pagina-aanduiding<<}
vriend van kunsten en wetenschappen, de heer Notaris Robaeys, van Dixmude, toevallig ons dorp voorbyreizende, de begraving van onzen vlaemschen dichter vernam. In een oogslag bevond hy zich by het graf, en nam deze gelenheid waer om eenige welgedachte overwegingen, voor de vuist uit te spreken, en eenige bloemen te strooijen op de asch van eenen dichter, wiens naem altoos tot eer zyner geboorteplaets zal verstrekken.


Deze onverwachte maer gevoelige aenspraek ontroerde het klein getal aenhoorders, die stilzwygend, niet zonder diep overdenken op de strengheid van het noodlot, de rustplaets hunner vrienden en naestbestaenden verlieten.


- Aen de koninklyke maetschappy van Rhetorica: Al vloeijende groeijende te Ninove, is door het Staetsbestuer een hulpgeld van honderd franken verleend ter gedeeltelyke bestryding der kosten van een letter- en tooneelkundigen pryskamp, welken deze maetschappy voornemens is uit te schryven.


- Een hulpgeld van fr. 100 is door het Staetsbestuer vergund aen de Maetschappy van Rhetorica: Gebloeid in 't wilde, te Thielt, ter gedeeltelyke bestryding der kosten van een letterkundigen wedstryd, welken dit genootschap voornemens is, dit jaer uit te schryven.


- De Maetschappy van vlaemsche letteroefening, onder kenzin: Voor tael en vaderland, te Aeltre (Midden-Statieplaets des yzeren wegs van Gent op Brugge), heeft tegen den 18 oogst aenstaende, een pryskamp op de volgende onderwerpen uitgeschreven, welker vermelding wy letterlyk overnemen:


‘Dichtkunde. - Eenige prys: een schoon zilveren verguld eermetael. Men verlangt een lierdicht van 80 tot 100 verzen: Over de weldadigheid der arme weezen toegepast.


Proza. - Twee schoone zilveren vergulde eermetalen. - Men eischt twee redevoeringen van ten minste 100 gewoone drukregelen:


1o Over den invloed der zedelyke opvoeding op de samenleving.


2o Eene kortbondige schets over de byzonderste nyverheidstakken van Vlaenderen.


Deftige uitgalming. - Eerste pryzen: een schoon zilveren verguld eermetael aen elken der twee tooneeloefenaren die het best hunne tweespraek uitwerken.- Tweede pryzen: Een zilveren eermetael aen elken der twee nabeste liefhebbers.- De mededingers in dit vak moeten deel maken van vlaemsche genootschappen in steden of gemeenten bestaende.’


Verder, zyn vergulde zilveren en zilveren eerepenningen uitgeloofd voor eene enkele klas van Boertige uitgalming, bestemd voor alleenspraken, de 100 gewoone drukregelen niet overtreffende, en waerin bekroonde of onbekroonde liefhebbers mogen mededingen; voor de Luisterryke intrede en Verafgelegenheid.


De opstellen in dicht of proza moeten van eigen vinding en door eene andere band dan die des opstellers geschreven zyn; eene kenspreuk dragen en van een toegesloten briefje vergezeld zyn, inhoudende den naem, het beroep en de woonplaets des schryvers. Deze stukken, evenals de afschriften der declamatiën, moeten uiterlyk vóor 20 July aenstaende aen den tweeden voorzitter der beschryvende maetschappy, den heer L.F. David, vrachtvry toegezonden worden. - Al de ingezondene stukken blyven het eigendom des genootschaps dat zich het regt

{==438==} {>>pagina-aanduiding<<}
voorbehoudt, de bekroonde en andere des waerdig geoordeelde te laten drukken en by inschryving verkrygbaer te stellen. - Een en dezelfde persoon mag in alle vakken mededingen; den tooneeloefenaren staet het echter niet vry, in meer dan éene tweespraek deel te nemen.-De mededingers voor de uitgalming moeten in gevoegelyke en gepaste kleeding optreden, en van de noodige tooneelbehoeften voorzien zyn. - De letter- en tooneelmaetschappyen die verlangen naer den prys der praelrykste intrede te dingen, moeten met hare eereteekens optreden, ten minste uit acht leden bestaen, en er kennis van geven aen de beschryvende maetschappy vóor gemeld tydstip van den 20 July aenstaende. - Het verstkomende genootschap zal een voldoend getuigschrift moeten afleveren van de stad of gemeente waer het gevestigd is.


- De koning der Nederlanden opende, vòor eenigen tyd, een wedstryd tusschen de inlandsche muziekopstellers voor de samenstelling van een opera. De eerste prys werd aen een jongen hollandschen toonzetter, met name Lezare, voor een opera, getiteld: Le Roi de Bohême, toegewezen. De heer Grisar van Antwerpen, die van het jury deel maekte, is met de orde der eiken kroon versierd geworden.


- De hollandsche Maetschappy van fraeije Kunsten en Wetenschappen, te Amsterdam, heeft de volgende prysvragen uitgeschreven:


Uit het vak der theorie der Schoone Kunsten.


Welken invloed heeft het christendom gehad op de Beeldende Kunsten, en in hoeverre is het uit zynen aerd geschikt om die te doen bloeijen of verachteren?


Uit het vak der Geschiedenis.


Hoe lang en in hoe verre heeft het beginsel der volkskeuze zich tydens de Republiek der Vereenigde Nederlanden, in onze Hollandsche steden doen gelden?


Voor eene Proeve van Proza.


Een volksroman in den trant van De Loteling, van Hendrik Conscience. Om beantwoord te worden voor of op 1 January 1852.


Verschenen werken:

- Te Antwerpen, by Hendrik Peeters, Cité: De Hut in het gebergte, blyspel, met zang in een bedryf, (vrye navolging) door Van Eeckhove. Prys fr. 0.75.
- By denzelfden: Noord- en Zuid-Nederland by het graf van hare Majesteit Ludovica Maria Koningin der Belgen. 1o Lierzang, door Mr A. Bogaers. aen welken de Koninglyke Akademie van België den gouden eerpenning heeft toegewezen, 2o Dichtstuk, door J. Van Beers.
- By Jos. Van Ishoven: Liefde, een roman in brieven, door P.F. Van Kerckhoven. Een boekdeel groot in-8o van 154 bladzyden. Prys fr. 1.50.
- By Van Merlen: Geschiedenis van Antwerpen, uitgegeven door de rederykkamer: De Olyftak, en bewerkt door F.H. Mertens en K.L. Torfs. VIe deel, 4e stuk. - Dit boekdeel loopt tot de eerste jaren van het fransche beheer

{==439==} {>>pagina-aanduiding<<}
en is, evenals de vorigen, met een schat van belangvolle bydragen verrykt.
- By Possoz, muziekverkooper, De Liefde op het Ys, en Geene Moeder: twee romancen door J. Houben.
- Te Brussel, by Van Horta-De Laere: In alle standen, Verhalen, Karakters, en Zedeschetsen, door Sleeckx, lid van de Maetschappy van Nederlandsche Letterkunde, te Leiden. - Dit bundeltje is uit twee deelen samengesteld, waervan het eerste 100 bladz. beslaende, inhoudt: De Baes uit het Roozelaerken; Myne Buren; De Voorzitter Breugels en Lucia. Het tweede, 195 bladz. behelst: Schurken en Brave Lieden; Twee Weduwen, De Herkenning. - Wy herinneren ons, het meerendeel dier verhalen in Noord- en Zuid Nederlandsche tydschriften te hebben gelezen. Hunne opneming in deze werken is reeds een bewys van verdienste; ook is er over eenige met lof gesproken. Nu wy de verzameling - niet zonder genoegen - doorbladerd hebben, kunnen wy dien lof gereedelyk bystemmen, en moeten vooral doen opmerken dat, behalve de toon welke aen dergelyke verhalen past, er in de schriften van den heer Sleeckx eene zuiverheid en nauwkeurigheid van tael heerschen, die men te vergeefs in de dikwyls onrype lettervruchten van andere schryvers zoekt, en waerop naer ons oordeel, in het algemeen, uit hoofde eene overdreven misachting van den vorm, te weinig acht wordt geslagen.
(Eendragt).
- By Stapleaux: Handboek voor den Hoefsmid, door Brogniez. 75 bladz. in-18o. Prys 30 centimen.
- Te Gent, by de gebroeders De Busscher: Zesvoudige Kunstpryskamp, gehouden op 5n mei 1850, door het Rhetorica, te Watou, onder zinspreuk: Nuttig en aengenaem.
- By C. Annoot-Braeckman: Werken van het Nederduitsch Taelverbond. Eerste deel. Een boekdeel in-8o van iv en 151 bladz. Verkrygbaer ten pryze van fr. 1.50, by den boekbandelaer Hoste, te Gent, en houdende: eene inleiding over den oorsprong des verbonds; deszelfs reglement met de lyst der toegetredene Maetschappyen; de redevoeringen en gedichten in de twee eerst algemeene vergaderingen te Antwerpen en Gent voorgelezen, en het bekroonde tooneelstuk: Schyn bedriegt of het hoogste lot, door M.W. Hentze Van der Hout.
- Te Kortryk, by Noppe: Ernestine of de feilen der jeugd, tooneelspel in drie bedryven, naer den roman van den heer E. Souvestre, door F. De Vos.
- Te Amsterdam, by M.H. Binger en zonen, drukkers en uitgevers: De werken van J. Van Vondel, in verband gebragt met zyn leven, en voorzien van verklaring en aenteekeningen door Mr J. Van Lennep. Prachtuitgave met platen en afbeeldingen. Tweede aflevering, houdende vervolg en slot van het treurspel: Pascha; een kritisch overzicht van dit stuk; Lofzangh toegheeighent aen M. Willems Bartiens; Hymnus ofte Lof-ghezangh over de wydberoemde scheeps-vaert der Vereenigde-Nederlanden. By deze aflevering zyn gevoegd: eene naemlyst der eerste inteekenaren en twee platen, waervan de eene de Aenkomst van het Vondels-gezin in Nederland verbeeldt, en de andere, een tooneel uit het Pascha. Men schryft in voor België, te Antwerpen, by H. Peeters, Cité.



{==440==} {>>pagina-aanduiding<<}

Aengekondigde werken:

- Te Antwerpen, by Hendrik Peeters, Cité: De Student zonder geld, blyspel met zang in een bedryf, door Victor Driessens, eersten tooneelbestuerder der Maetschappy de Dageraed; binnen Antwerpen. Dit tooneelstuk is byzonder geschikt voor dorpsmaetschappyen, aengezien er geene vrouwenrollen in voorkomen.
- De vrolyke Kruiskensdag, blyspel met zang in een bedryf, door den zelfden. Tweede Uitgaef. Prys der inschryving: voor de twee stukken, fr. 1.25; voor elk afzonderlyk, 75 centimen.
- Te Leuven, by Fonteyn: Een handvol Lente-Bloemen, bundel uitgegeven door de Lovensche Rederykkamer het Kerssouwken. - Een boekdeel groot in-8o. met zorg gedrukt, van ongeveer 300 bladzyden. - Prys der inschryving fr. 1.25.







{==441==} {>>pagina-aanduiding<<}

Het slot Helstein.


Verhael uit de Middeleeuwen.


Dichtstuk door C.J. Hansen.

I.


Daer, waer in 't schoon Nassouw' de Lahn, in zwierge bogten. 
Haer slingerbed door wei en velden heeft gevlochten 
En, nedrig nu, dan grootsch, haer breede golven leidt; 
Waer duizend beekjes door de bloemenzoden stoeijen 
En met hun kabblend nat om stryd dien hof besproeijen, 
Daer heerschte Woestheid eens in oppermogendheid. 
En op de blauwe spits van gindsche reuzenbergen 
Die stout den hemel tergen, 
Verhief zich vroegertyds zoo menig slotgesteent 
Als thans het glurend oog nog, op de zelfde kruinen, 
De door de zon bestraelde puinen, 
Als zoo veel paerlen vuers, daer te onderscheiden meent. 

{==442==} {>>pagina-aanduiding<<}

Verkleede naektheid! - Ja laet vry de zon u smukken 
Met gouden tint - ze zett' verjongden glans u by, 
Vergaet die niet met haer? o Gy bewondringstukken, 
Gy stout geschiednisblad van magt en dwinglandy, 
Waer is uw grootheid thans, uw magt, uw heerschappy? 
Of heeft de zelfde wet, die de aerde neêr doet bukken, 
Gekromd in 't yzren juk, uw regten ook herkend? 
 
Nogtans kan soms een trek naer iets verhevens zweven: 
Er staet een tooverwoord, in stael en erts geschreven, 
Dat op uw voorhoofd eerbied ent. 
o Ja, er ligt iets groots in deze wonderpuinen, 
Waer storm en eeuwen zelv' de grootheid van bazuinen, 
Waer nydig wel de Tyd zyn' klauw heeft ingeprent; 
Doch niets vermogt hun ondergang te knagen. 
Dit schouwspel is zoo nieuw, zoo eenig, zoo verdacht! 
Maer op het eenzaem uer, wanneer de stille nacht 
Om 't aerderyk haer sluijer heeft geslagen; 
Wanneer de stille maen haer bleek en trillend licht 
Van af de hemelkransen 
Door 't dunne wolkenfloers laet dansen, 
En gindschen rotsenbouw der schemering ontligt; 
Wen schrale wind verflarde wolkjes voor zich zweept, 
En als de bange stem van 't zwaer bedrukt geweten 
Zoo droef de lucht doorkermt en langs de puinen dweept, 
o Dan - zeg, gy die roekloos u hier hebt vermeten, 
Wiens opgewonden geest u doolziek tot hier spoort, 
Voelt gy u niet ontroerd, onwillig bang, veroverd 
Van angst, met elken stap, die u wat nader toovert? 
En zoo 't den mensch betaemt, den sterveling behoort 
De wondren van Natuer te peilen, 
Treed nader, nader by, voelt ge u den moed niet feilen? 
Gy zyt op 't grondgebied der Algeheimenis. 
Voelt gy u niet ontsteld? - Hier heeft een hooger wezen, 

{==443==} {>>pagina-aanduiding<<}

Sints jaer en eeuwen lang, zyn zetel uitgelezen. 
Die fluistertael... dit weêmlen door de duisternis, 
En.... doch gy beeft? o Van uw half bestorven lippen 
Moet wis een woord, een veelbeteeknend woord ontglippen.... 
Maer stil, verwyder u, eer u nog de invloed treft 
Der Godheid die hier troont, wier byzyn gy beseft. 
Gy beeft, - o spot niet met uw ligt ontwaekt gevoelen.... 
Neen, spot niet, 't zou uw zweet niet koelen 
Dat langs uw slapen trilt, 
Als u een huivering doorrilt, 
En, als een traen langs uwe wang wil rollen, 
Bedwing hem niet, want wien zou 't bloed van angst niet stollen 
Die, oppervlakkig slechts, de gruwlen overweegt 
In ieder slotgesteente afzonderlyk gepleegd, 
En wier verzameling van schrik en wanbedryven 
Ons, door de dichterharp, ten allen tyd ontdekt 
Op het geschiednisboek, een tydperk schetsen blyven 
Dat brand en moord voor eeuwig vlekt? 
 
Doch 't is op berg noch rots, noch schouwpunt hoe verheven 
Dat myn geporde geest, naer wilkeur, om zal zweven; 
't Is dáér, niet slechts, dat tyd voor grootheid zwicht. 
Er is eene andre plek die voor het oog vergeten, 
Verscholen ligt beneên het vloeibaer zeekristal, 
Die t' allen kant is ingemeten 
Door eene zware rotsenketen, 
Een ysverwekkend dal! 
Hier is geen zuidewind die langs ons henen fluistert, 
En met zyn zoet gevlei een bloeme houdt gekluisterd, 
En met zyn adem door haer lokjes stoeit en speelt, 
Of schertsend met haer klagten, 
Naer 't voorwerp van haer trachten 
Een amberzuchtje ontsteelt; 
Geen murmelende beek waer liefde zich in spiegelt, 
En waer de zonnestrael, op gulden golfjes wiegelt; 

{==444==} {>>pagina-aanduiding<<}

En op het plegtig avonduer, 
Geen ritslend blad om 't oor te strelen; 
- Geen hemelzang van duizend kelen 
By 't eerst ontwaken der natuer. 
 
Natuer! Hier kan dit woord niet meer nature heeten, 
Hier is natuer de dood en de akelige nacht; 
Natuer, in gaven mild, heeft wis dit oord vergeten; 
Doch neen!.... zy heeft het slechts herdacht 
Om niets dan uitschot voorttebrengen: 
t' Zyn struiken vreemd van aerd, 
Door toeval slechts byeen geschaerd 
Die hunne takken mengen 
En die het veil tot hagen sluit; 
't Zyn yselyke wangedrochten 
Die in den stryd elkaer te omstrenglen zochten - 
't Geheel maekt slechts een monsterwassing uit. 
- Een akelige rust blyft hier gedurig spooken; 
De kalmte van dit graf wordt zelden afgebroken 
Dan door een waterval, die van de hooge rots 
Ten afgrond nederplotst, met oorendul gebots. 
Of door een nachtuil, die zyn jammerklagt laet hooren, 
Een vledermuize, die de diepe rust komt stooren 
Al scharlend op haer schermend vlerkgewrocht - 
Als waerde gasten dezer hellekrocht. 
De zonne zelve waegt het niet 
Het grondgebied 
Van deze rotsen te overschryden. 
Zoo dat hier duisternis haer regt nooit zag ontwyden, 
En wen een stoute strael door 't digte loofwerk piept, 
Dan is het slechts om sneller weg te schrikken 
En in een modderpoel of afgrond neêrteblikken, 
Waerin zich al met 't menschelyk begrip verdiept. 
 

{==445==} {>>pagina-aanduiding<<}

- Doch op het heimlyk uer, waerop men vreest te denken, 
Dat 't bladgeritsel wordt verdacht 
Als 't fluistren van een geest, die ons schynt toetewenken; 
Doch op het uer van middernacht 
Dan hoort men fluks een droef en dof gedommel 
Gelyk den roffelslag van een befloersde trommel..... 
Een bliksemschicht doorschiet de digt bladeren. 
- Het is voorby, wil naderen: 
't Is alles stil, 't is doodlyk stil..... 
Als, op het onverwachts, een kreet het oor komt treffen, 
Een schreeuw, een yselyke gil: 
Als zou de gansche hel haer stem verheffen 
Te samensmelten in één koor! 
Doch welke sterling drong ooit door, 
Om 't vreeselyk geheim, den sluijer wegterukken? 
Een vloek, een eeuwge vloek moet op die streken drukken; 
Want velen reeds, door zwerverszucht verteerd, 
En dweeplust ingemompeld, 
Zyn ingegaen - doch geen is ooit weêrom gekeerd; 
Zy bleven in het graf gedompeld, 
Waerin hunne onberaedzaemheid 
Hen roekloos had geleid. 
Dit is het oord, dat onverheeld geheim mogt huwen, 
Het oord, dat mensch, natuer, en dieren schuwen, 
Het oord in eeuwigheid vervloekt. 
 
De landman die vermoeid en afgemat van 't ploegen 
Reeds in 't verschiet, naer 't nedrig stulpje zoekt, 
Waer stille vrede huist, en onvermengd genoegen 
Zyn ziel doordringt met een gevoel zoo vroom en kuisch, 
Trekt schuw voorby dit hol - hy voelt zyn moed verslappen, 
Hy dubt, hy dwaelt, verdubbelt zyne stappen, 
Hy bidt.... en slaet een kruis. 

{==446==} {>>pagina-aanduiding<<}

En alsdan aen den haerd, by gade en kroost getreden 
Een reizer kloppen komt, verdwaeld op zyne schreden 
En deel neemt aen het vruchtbaer mael, 
Dan kan de goede man, zyn vreugde niet bedwingen 
En op des vreemdlings vraeg, die de oorzaek wil doordringen 
Begint hy 't volgende verhael. 



II.


Het regt der leenbaerheid, door stael en vuer gestaefd, 
Hield nog in Duitschland stand. Op zyne vruchtbre velden 
Die, door de lans beploegd en 't schuldloos bloed gelaefd, 
Zoo menigmael tot graf aen vrome vryheidshelden 
Verstrekten - woedde nog 't gedommel van den stryd, 
Van vuige rooverszucht, met vryheid van dien tyd. 
Zyn kroost, zyn jeugdig kroost, der twist ten prooi gegeven 
En door een helschen drift nog verder voortgedreven, 
Bragt zyne rust steeds diepre wonden toe. 
En ridders, zonder eer, die deugd noch pligt ontzagen, 
Verhit op brand en moord en schandlyk burenplagen, 
Herhaelden 't plunderspel en werden 't nimmer moê. 
Daer, waer nog deugd verschool, was 't achter dikke muren. 
Hy moest, die deugd bezat, zyn lot getroost verduren, 
Verscholen in zyn eenzaem slot. 
Gelukkig als hy nog, ondanks die gruweltyden 
Zyn have, land en goed voor roovers kon bevryden, 
Verdraegzaem in zyn lot; 
Of nam hy, yvervol, het kruiskleed en den degen, 
En kon zyn moedig hart of godsvrucht hem bewegen 
Dat hy zyn gade en kroost bevelen moest aen God, 
Wanhopig zag hy dan nog eenmael rond zich henen 
En aen zyn waekzaem oog was niets verschenen, 
Dat hem niet eenig stof tot overdenking gaf; 
En reed hy verder voort, hy werd met schrik bevangen, 
En bigglend rolde een traen langs zyn verbleekte wangen, 
Terwyl zyn brieschend paerd daerheen vloog op een draf. 





{==447==} {>>pagina-aanduiding<<}

III.


Zeg is er van al die bekoorlyke streken, 
Gekoeld door zefiertjes, door beekjes beweend, 
Wel immer een plekjen op aerde gebleken 
Waer luister met liefde zich nader vereent? 
Waer vruchten en bloemen zich nader ontvouwen 
Dan in het bekoorlyke landschap Nassouwen? 
Dat ooit tot het Eden zich nader ontstal, 
Dan wel het door rotsen beveiligde dal, 
Waer 't Helsteiner burgslot zoo fraei is gelegen? 
Wat streelends is hier al niet nedergezegen, 
Dat dartlend op 't weelderig bloementapeet, 
Tot zulke gezegende pracht zich vermeet! 
- Doch noodlot! - waer regten en zeden 
Om 't schandelykst worden vertreden, 
Waer wetten ontworteld zyn, deugden ontsticht, 
De fakkel der boosheid den geest nog verlicht, 
En wreedheid en roofzucht nog steeds blyven pruilen 
Waer domheid of slaefschheid voor zwicht 
Daer kan geene vryheid meer schuilen! 
 
Verneem ook, dat Aelbrecht getrouw aen zyn driften 
De plaeg is van kloosters en stiften; 
Want roof is zyn eenig bejag; 
Geen koopman die veilig voorbytrekken mag; 
Hy zoekt, met een schandelyk tolregt te vergen, 
Diens toestand, als 't ware met regt te verergen, 
En wee dan dengenen die tegenstand biedt! 
En was dan den reizer ook alles ontnomen, 
Dan mogt hy met reden van zaligheid droomen 
Als men hem het leven wel afsmeeken liet. 
 

{==448==} {>>pagina-aanduiding<<}

Ziet, thans gaet de zon aen de kimmen versterven 
En reeds is dat rossige straeltje verstrooid, 
Dat 't bevende en plegtige vaerwel komt werven 
Aen 't aerderyk door zynen luister getooid: 
Zoo droef komt die schemer de schepping ontmoeten 
Alsof hy nadezen haer nimmer moest groeten, 
Zoo zacht en weemoedig versterft hy op 't blad 
Door treuriger tinte nog nimmer bespat. 
De stemme des nachtgeests klinkt banger en banger 
Als gaet het heelal van geheimenis zwanger; 
Doch ust! wat beteekent dat wapengedruis, 
En paerdengehinnik en trappelgeruis? 
Waertoe zyn die ridders in 't harnas gekluisterd? 
Wie hy die daervoren een schildjonker fluistert 
Van keizer.... en bruidegom.... valstrik en bosch? 
Hy wenkt: en de dienaer snelt heên op zyn ros. 
Hoe bleek zyn zyn wangen, hoe stroomt hem het zweet 
Met tranen van woede tot droppels gekneed! 
Zyn hoofd op zyn borst is gebogen en vry; 
Hoe hangen zyne armen ontzield aen zyn zy? 
Op eens kan hy zelfs zyne vuist niet bedwingen, 
Die krampachtig 't stael uit de scheede gaet wringen 
En 't dreigend en schermend verheft. 
Ziet aen! hoe verwilderd zyn oogslag u treft; 
Zyn tronie verkrimpt tot verstikkende woede, 
Van wraekzucht die wanhoop bevroedde; 
Een angstvolle rilling doorloopt zyn gebeent; 
Hoe trachten zyn tanden, door 't knersen vereend, 
Vertwyflend den toon te versmooren 
Die spytig, in weêrwil, de lucht komt doorbooren 
En voorzingt: ‘Hy leeft!’ 
‘Hy leeft’ zegt de ridderstoet die hem omgeeft, 
‘Hy leeft’ huilt het woud, en de wraekgeest die lachtte, 
‘Hy leeft’ herhaelt d'echo die rollend hem wachtte, 
En alles herhaelt voor het laetste: ‘Hy leeft.’ 

{==449==} {>>pagina-aanduiding<<}

En bang gaet zyn schuinsblik het boschje doorpylen, 
Waer 't blaedje nog trilt onder 't galmen van 't woord, 
Rampzalige drift, die in weêrwil ons spoort 
In de armen des noodlots al vlugtende te ylen! 
Hy zoekt en hy huivert voor af voor de pook 
Eens vyands die nydig zyn wraekstem mogt gissen, 
Hy vorscht en hy siddert meteen voor het spook 
Wiens blik hy nog angstiger op tracht te visschen, 
En.... is het dat waerlyk een spook voor hem ryst, 
Dat grimmig en dreigend op gruwelen wyst, 
Hy ziet... verbleekt.... aerzelt.... grypt bevend den horen 
En 't rollende ‘voorwaerts’ vliegt davrend hem voren. 




IV.


't Is niet 's afgronds holle kaken 
Die verradersch openkraken 
Onder elken vreemden stap, 
Die bereids den aerdkluit zwelgen 
En het laetste spoor verdelgen 
Van den laetsten paerdentrap; 
't Is geen stroom uit de ingewanden 
Van een rotsenkloof gebraekt, 
Die ontslagen van zyn banden 
Bruisend en vernielend naekt; 
't Is geen donder die vervaerlyk door de luchten tiert en loeit; 
't Is geen wolk van onweêr zwanger vreeselyk tot storm gebroeid; 
En geen vuerstrael snydt den hemel 
Vlug in duizend hoeken door, 
Want 't is stil en 't minst gewemel 
Smelt welluidend in het oor; 
't Is geen schim het graf ontmeesterd, 
Door zyn wraekgeroep begeesterd 

{==450==} {>>pagina-aanduiding<<}

En verwoed, 
Dat hem in de styve beugels 
Dreigt en huivren doet; 
't Is geen echo op wiens vleugels 
't Nauw ontsnapte woord ‘Hy leeft’ 
Drymael door de luchten beeft.... 
 
't Is een vrouw, zoo naekt en weerloos; flarden hangen om haer heên 
Mengen zich in bonte vakken, om hare oude zwakke leên, 
Slechts hare oogen schieten vlammen, vliegen razend in het rond, 
Blyven op den ruiter staren, die te veel dien blik verstond. 
Doch wie heeft in dezen ridder, door de vrees op vlugt gewend, 
Aelbrecht, heer van deze streken, voogd van Helstein, wel herkend? 
Hy, omgeven van zyn knapen, in het harnas zwaer gekneld, 
Werd nu als een eend zoo schichtig en nog spoediger ontsteld. 
Hoe, die woestaerd die te voren voor geen tiger beven zou, 
Schrikte voor het vlammend dreigen van den oogslag eener vrouw? 
En die vrouw, wie ze ook moog wezen, die hem alle rust ontzegt, 
Zoo hardnekkig aen zyn stappen als een razerny gehecht - 
Met een blik kon hy haer staken in heur trotschen euvelmoed 
Slechts een wenk in haest gegeven en zy lag voor zynen voet - 
Ja, een woord slechts waer haer dood; 
Doch zyn geest mogt denken, woelen, 
Alles week voor één gevoelen 
Die de vrees in vlugt besloot. 
Of de wraek van vele schimmen 
Uit het graf hem vóór kwam grimmen 
In haer oog, zyn moed ten spot, 
Hy, die d'omtrek kon weêrstreven 
Stond hier voor een vrouw te beven 
Op den erfgrond van zyn slot. 
Zaegt ge hoe ze nog daer even dreigende zyn gift verstiet? 
Hoe zy hem al sluipend volgde toen hy 't zware slot verliet? 
Toen hy 't boschje naekte 
Waer dat beider oog op waekte? 

{==451==} {>>pagina-aanduiding<<}

Zy verstak zich achter 't boschjen-doch toen hy nog gansch ontroerd, 
Over 't wraekwoord van zyn lippen als door hooger hand ontvoerd, 
Angstig naer de hage gluerde, en weêr haer voor zich zag staen, 
o Toen was de het voorzeker van haer kinderen ontdaen, 
o Toen braekte zy heur galle by den onverzoenbren haet - 
Hy van angst en woede dronken, zy den glimlach op 't gelaet. 
En - wie kan dien lach beschryven? 
Neen! een duivelslach alleen 
By eens doemlings knersgeween 
Die terugblikt in 't voorheen, 
Zou misschien niet achterblyven; 
Hy verbleekte, doch met reden, voor dien yselyken lach 
En 't verwondert ons niet langer, dat men hem ontvlugten zag. 




V.


Intusschen zonk de zon vermoeid van zegeningen, 
Onmagtig en bedroefd uit de onbeperkte kringen, 
Waerin heur de aerd niet langer kluistren mogt, 
Om in den sombren schoot des vorsten aller meeren 
Die lokken gloeijend gouds te domplen in die neêren, 
Door 's ondiers oog alleen bezocht. 
En als een droom verzwonden dag en liefdezuchten 
En dwerg en geest en spook, bevryd van wat zy duchten, 
Betrekken reeds de wacht, 
Een doffe vale kleur, die ras tot duister keerde, 
Een schrael en droef geblaes, dat in gekerm verteerde, 
Het alles roept: 't wordt nacht. 
En zachtjes klieft de maen het grauwe wolkenpak 
Waerachter zy verscholen stak, 
Doch schichtig piept en loert het vonklend sterrenkopje 
Als 't schittrendst regendropje 

{==452==} {>>pagina-aanduiding<<}

Nog ooit aen Iris kroon ontsnapt, 
Van achter 't zilverreine wolkje 
Dat hun geheim, als schertsend hemeltolkje 
Der Nachtvorstin, in godentael verklapt. 
Zy neemt hun wenschen aen, en op de naekte muren 
Die tuigen van het slot, dat zich den blik ontrekt, 
Daer wenkt zy hen - daer komen zy die lonkjes panden 
Tot reiner vreugd nog nooit gewekt. 
 
Het geestenheer, 
Genoopt weleer, 
Strykt hier by een, 
Klimt op en neêr, 
Langs muer en weer 
En hoek en steen; 
Stroomt nu te gaêr 
Op 't lichtaltaer, 
Dan uit elkaêr 
Naer torentrans; 
Baedt in den glans 
Van 't tooverlicht; 
Zweeft in den dans 
Ver uit 't gezicht; 
Daelt even vlug 
Ook weêr terug, 
En even rad 
Is 't al hervat.... 
Doch stil... hoor ik daer niets dat naer een klaegstem zweemde 
Of is 't de wind, die treurig door de harpsnaer teemde 
Waervan geen harper meer bestaet? 
Zag ik ginds voor dit gat, geen doffe schaduw zweven 
Waer slaverny in yzren staven staet geschreven? 
Of is 't een vledermuis die uitvliegt op verraed. 
Doch daer! langs genen muer, o wee een sluipend wezen.... 

{==453==} {>>pagina-aanduiding<<}

Het nadert... ziet! Het komt... wie mag..? Een mensch, een vrouw... 
...................... 
 
Een vrouw, thans is my half de sluijer opgerezen! 
Weg schyn, weg glans, waerin ik my berusten zou! 
Zoo is 't dan werklyk waer? Zoo is myn troostwoord logen? 
Zoo was die doffe schim, voor gindsch begrendeld gat 
Een offer meer der wraek tot 's menschdoms schand geplogen 
Dat menschdom, eeuwen lang, door slyk en bloed bespat? 
Zoo steeg dit naer geluid uit menschelyke longen? 
Zoo was die nare zucht, eens menschen borst ontwrongen, 
Die zucht, die gy welligt tot klagen overdryft? 
Onnoozlen, hebt gy dan den saêmhang niet begrepen? 
Zegt, is 't dan de eerste mael, dat u het avonddweepen, 
Een toon vermeldt, die uw gevoelig hart verstyft? 
 
Doch gy, zeg, vrouw, zeg, onbekende, 
Wat dryfveêr u toch herwaerts wendde? 
Zeg wie zyt gy? Wie gy, die roekloos, onberaden 
Op 't raedseluer, tot hier u dwalen liet, 
Daer zelfs de boom u kan verraden 
Waerhenen gy al rustend vliedt! 
Gy zwygt, en wendt nog eens uw blikken naer den toren 
Van 't slot dat somber vóór u muit - 
Wat treffends houdt zich daer verscholen 
Waerop uw blik al vonklend duidt? 
Hoort gy die paerdenstappen? 
Vlugt! red u wen nog vlugten baet! 
Vlugt! want de graef mogt u betrappen 
En dan, o jammer! waer 't te laet. 
Zy blyft; en ziet, die trek van onberustend hopen, 
Waervan het oog den zin besloten hield, 
Is in een trek van zegeviering saêm gekropen 

{==454==} {>>pagina-aanduiding<<}

Een trek van haet, die elken hinderpael vernielt. 
'T is of by dit geluid, waer voor ik heimlyk beefde, 
In haer 't verdoofde vuer tot wederstand herleefde. 
Zy neemt een houding aen, het heerschen voorbereid, 
En met een starren blik, door hare hand geleid, 
Omvat zy slot en wallen. 
Haer diep geplooid gelaet, trekt jammerlyk te zaêm, 
Haer lippen trillen voort, door 't beven van heur aêm, 
En laten deze woorden dof ontvallen: 
 
‘Ah! Aelbrecht! 'k heb een tweede mael uw prooi onttrokken 
Wier schuilplaets u een dienaer wees, 
Die op zyn stervensuer beproefde uw hart te schokken 
Opdat ge uw daed vergoeden zoudt aen de arme wees! 
Gy dacht met uwen valstrik, zelfs zyn spoor verloren; 
Gy riept in wanhoop uit: “Hy leeft!” 
Hy leeft, gewis, hy leeft, doch niet in gindschen toren, 
Uw trotsche plannen kwam een zwakke vrouw verstooren - 
Laet ik met hoogmood dan die paerdenstappen hooren! 
Zy hun myn wraek en vloek verkleefd 
Voor leed dat gy bedreeft. 
 
Wee, trotsche toren, u, wee u, gy stoute wanden, 
Gy slot in 't helder manelicht, 
En, sombre kerkers, u, wee u gy doemnis panden, 
Voor 't lot, het yslyk lot, dat u beschoren ligt. 
Niet lang meer blyft gy hoonend pruilen 
Door tyd of kommer ongestoord: 
De wraekgeest zal uw glans in asch en puinen ruilen - 
Geen mensch, geen ander dier, zal in uw holen schuilen 
Dan nu en dan een uil, die, krassende op uw zuilen, 
U vloeken zal naer 't tooverwoord - 
Gy hebt myn leed gesmoord. 
 

{==455==} {>>pagina-aanduiding<<}

Wee, hoven vol genot, wee zoete lievlingstreken 
In duizendkleurgen bloemenkrans; 
Wee, boschen stiller vreugd, wee kabbelende beken, 
Wee bloemen, die u baedt in regenbogenglans. 
Geen zoete zuidewind zal door uw lokken stoeijen 
Op dartlen, boelen zoo verzot; 
Uw bladren zal geen nacht met reinen dauw besproeijen; 
Geen milde zonnestrael zal u met wellust boeijen, 
En knagend zullen worm en slang tot nesten broeijen 
Tot gy in modderpoel verrot - 
Gy hebt myn leed bespot. 
 
Vervloekt gy al, vervloekt gy, honderdjarige eiken, 
Die spottet met myn smart en hoon; 
Vervloekt, ja eens zal u dit woord tot doemnis reiken 
Wen gy myn wraek zult voeren in uw kroon. 
Vervloekt, gy dal, gy dal van ongelukken 
Wacht tot de hel haer schat u zendt. 
Gy ook zult u voor mynen wil te neder bukken 
Een yselyke vloek zal eeuwig op u drukken 
Wee hem den sterveling die door u voort zal rukken 
Door u in wildernis gewend - 
Gy hebt myn leed gekend.’ 
 
Zy spreekt.... en schynt vernield door dezen stroom van vloeken 
Die voortvliet uit het hart, en uit de diepste hoeken 
Verscholen driften lokt en telkens merklyk zwelt 
Tot elke zenuwsnaer in werking is gesteld. 
Toen was zy op een punt waer duizend driften woelen 
Waer duizend wegen zyn die op ééne uitkomst doelen - 
Die uitkomst moest verschriklyk zyn; 
Want dan zag men haer voorhoofd fronsen 
Dat samenkromp van hartepyn; 
Men hoorde een dof gemompel gonzen 

{==456==} {>>pagina-aanduiding<<}

Dat opsteeg uit het wallend hart. 
Ja, toen zy diep onsteld het kreupelboschje naekte 
Waer achter zy verdween - die kreet dien zy toen slaekte, 
Was nog een woord van wraek, een vloek zoo yslyk zwart! 




VI.


De wimpel wappert trots van Helstein's stouten toren; 
De lucht herhaelt 't geschal van krygsklaroen en horen 
En bootst den weêrklank na van feest en vreugdekreet: 
Bezield is 't aedlyk slot met ridders en met knapen; 
De sombre nare burgt is in een hof herschapen, 
Waer al wat vleijend is en streelend, welkom heet. 
 
t Is alles dol genot, 't is alles vreugde en leven. 
Wie denkt thans aen de hand die hem vernielend knelt? 
Doch stil... waertoe die sombre klagten opgeheven 
Daer thans de borst van welgenoegen zwelt? 
De bloedge stem der wraek, den boezem uitgedreven, 
Wordt vreugderoep, eer zy tot woorden smelt; 
Men zoekt thans vruchteloos den serf op veld en akker, 
Hy zwoegt niet meer, hy viert, hy voelt zich lustig, wakker; 
Die pas ontwaekte kiem van innerlyk genot 
Dryft hem schier zinneloos uit zyn ellendig kot. 
Hier wordt hy andermael verrast - men stroomt by magten 
Naer 't voorplein van het slot waer honderden reeds wachten 
Thans slaet het uer, zoo lang verbeid! 
o Dag van vreugd! na zoo veel jammerdagen 
Van zwoeg- en dwangarbeid; 
Na zoo veel eindloos bitter klagen, 
Na zoo veel nachten rustloos doorgewaekt 
Is weêr een dag van heil genaekt. 
Snelt by, geniet, er is voor elke ramp ontschading 
Voor elken lust en zin verzaed'ging. 

{==457==} {>>pagina-aanduiding<<}

Het is een verdoovend gedruis, 
En paerdengebruis, 
Een doodlyk gedring, 
En handengewring, 
En kindergesnor, 
En wyvengeknor, 
En voetengeschar, 
En stemmengewar, 
En klokkengebrom, 
Gemengd met den klank 
Van pypzak en bom 
En vedel en zang; 
En mutsengezwier, 
En mannengetier, 
Gevloek en gezwets, 
Geschop en geklets, 
Gehuil en gelach, 
Gejok en geklag; 
En al dit geraes en getier zonder naem 
Valt buldrend en jublend te saêm. 
Het voorplein is te eng en nog enger de poort 
Waerdoor zich eenieder een weg tracht te banen; 
Men dringt en men dryft zynen naeststaende voort 
Die zelf aen de slotpoort zyn hoopstar ziet tanen. 
Twee duchtige schildknapen waken er voor; 
Want ridders en edelen mogen slechts door. 
Zy gaen in het steekspel hun kansen beproeven. 
Wat vurige knapen de speer in de hand, 
Op schuimende en stampende hengsten geplant, 
Die spoorslag noch aenporring hoeven! 
Wat weren zy handig en flinks stoot voor stoot! 
Hoe 't vuer en de dapperheid telkens vergroot! 
En buiten wat vreugde! Wat dartlen de kinders 

{==458==} {>>pagina-aanduiding<<}

Als vlinders, 
In 't rond, 
En staren, 
In scharen, 
Op toon en gebaren 
Der minnende paren, 
Met gapenden mond. 
En dringt dan een ridder met ros hen op zy, 
Met borstwapen, hellem en degen erby, 
Dan spalken 
De schalken, 
Als valken, 
Hun oogen 
En poogen, 
Bestaen, 
Door nieuwzucht bewogen, 
Die pracht te verstaen, 
En springen 
En dringen 
Met schertsend gewoel 
En struikelen 
En duikelen - 
En dan volgt zoo luid het gejoel. 
Wat jeugdige knapen, met minnende lonken 
En open gelaet! 
Wat maegden wier oogen van zaligheid vonken 
Met liefde doorwaed! 
Zy dansen 
Met kransen 
Van bloemen getooid, 
En draeijen 
En zwaeijen 
Zoo vrolyk als ooit, 
Nu schouder aen schouder, in rang 
Zoo zwierig en edel; 

{==459==} {>>pagina-aanduiding<<}

Dan boezem aen boezem, dan wang tegen wang, 
In gezang, 
Op paukschal en vedel; 
Nu heên en weêrom, 
Op dwarsfluit en bom. 
De moeders bewondren met innig genoegen 
Hun zuiglingen tegen den boezem geklemd, 
In woorden, die 't treffendste kenteeken droegen 
Van vreugde tot liefde bestemd. 
Zy juichen, en heffen tot geestdrift bewogen 
Hun lieflingen opwaerts, en blikken ze in de oogen 
En deze zelfs schynen door schermen en slaen 
Hun deel aen de vreugde te willen verraên. 
In vrolyken kreits staen de mannen en gryzen 
Verjongd in het bloed en verjongd in de ziel; 
Onwillig wil somtyds de vraeg by hen ryzen 
Of ooit zulk genot hun ten aendeel verviel? 
En dan staet een traen in de holte te schitteren, 
Een traen, die geen menschelyk leed komt verbitteren, 
Ten offer van 't reinste gevoelen verpand - 
En is het niet heden, dat Robbert de graef 
Bemind in den omtrek, zoo edel zoo braef, 
Terug kwam uit 't Heilige Land? 
o Vreugde! doch waerom die vreugde verduisterd? 
Doch waerom die traen uit zyn kerker ontkluisterd 
Om 't oog te benevelen dat helder moest zyn? 
Want thans kon men immers weêr zaligheid smaken? 
De tyd is voorby, van verdrukking en pyn - 
Waerom dan de vreugdstem verzaken 
En waerom die vreugde met droefheid gemengd? 
En had dan de gryzaerd geen tranen geplengd, 
Wanneer hy door liefde terugwaerts gedreven 
Den eenigen band die hem vasthield aen 't leven, 
Zoo bitter, voor eeuwig verbryzelen zag? 
En was hy niet magteloos nedergezegen 

{==460==} {>>pagina-aanduiding<<}

Wanneer hy den erfgrond bereikt luid - en ach! 
Geen dierbare zoon aen de borst was gelegen, 
Maer hy, de rampzalige! weende op zyn graf? 
En mogten zy dan wel op wellust verzinnen? 
Hun hart ongevoelig met koelheid vertinnen? 
o Loochent die hartstolk, die traen zulks niet af? 
Hoe stierf dan die zoon dien de graef zoo betreurde? 
Een waes van geheimnis omhult het gebeurde! 
Wel rusten zyn beendren sints lang in het niet 
Waer 't treurige kruisje tot denken gebiedt; 
Doch kon nog de tyd uit 't geheugen niet wisschen 
't Vermoeden dat immer een misdaed wou gissen, 
Zoo snoode bedacht als lafhartig voltooid; 
Men had hem nog immers gezien korts te voren 
Zoo lieflyk en jeugdig als ooit? 
En plotseling daer treft hun zyn doodsmaer in de ooren 
En weg was hun hoopstar met vuer nageöogd - 
En was niet graef Aelbrecht zyn voogd? 
Die helhond, waerby hem somtyds wel de leken 
In stilte met regt vergeleken? 
Zou hy, die nog nimmer terug was geschrikt 
Om d'armzaelgen reizer, door listen verstrikt, 
Ter sluip te overmannen, 
Zyn wreedheid en roofzucht verbannen 
Voor niets - voor een wereloos kind, 
Wanneer het een burgslot en titel mogt gelden? 
Want zy waren toch, in 't vooruitzigt verblind, 
Die hoopvol op Robert's terugkomst nog telden! 
Zoo sprak hun voortdurend de stem van 't gemoed, 
Zoo wordt de Zefier, lang doch vruchteloos bekneveld, 
Tot stormwind gespoed; 
Die opwellingen door den twyfel beneveld 
Gegrond al of niet, 
Verstrekten niet weinig den haet aentevuren 
Bereid om den gunstigen stond te begluren 
En waervan de grimlach de mate verried. 

{==461==} {>>pagina-aanduiding<<}

‘Maekt plaets’ riep de menigte ‘plaets voor den zanger 
Den edelen minstreel’ - De menigte week 
En drukte, en perste en woedde niet langer: 
Een jongeling naekte zoo teeder en bleek. 
Zyn edele trekken getuigden van lyden; 
Zyn voorkomen drukte neêrslagtigheid uit; 
Zyn blondzyde lok die een maegd zou benyden 
Omstreelde zoo weeldrig een sneeuwblanke huid. 
‘Treed door’ riep de wachter 
En sprak vry wat zachter 
(Misschien was 't de wyn wel ten deel) 
‘De graef heeft gesproken: 
De poort blyve ontloken 
Voor zanger en veêl.’ 




VII.


De middag sleet zyn ditmael vrolyke uren. 
De zon verdween... 
Men ziet reeds menig stertje gluren 
Dat huppelt met het nachtgeween; 
En immer doen en dal en rotsen 
Den feestgalm duizendmael weêrbotsen, 
En immer juicht de leek, en immer woelt zyn geest. 
Maer 't is die vreugd niet die te voren hem bezielde, 
Die ernstig ware vreugd die voor een afgod knielde, 
Zoo overtuigend groot, als diep en onbevreesd; 
Het is een vreugd zoo dol en onberaden 
Die niemand gaerne ziet, doch niemand kan versmaden, 
Die 't hoogste toppunt is van wellust aller slach; 
Ja, als 't beneveld brein, door 't nektarnat begeesterd, 
Op 't minste zielsgenot wel aenspraek maken mag, 
Dan heeft dit vreugdtooneel den hoogsten trap bemeesterd. 
Doch waer verbleven zy, die straks die poort bewaekten, 

{==462==} {>>pagina-aanduiding<<}

ô 't Was niet vruchteloos dat zy van wynzop smaekten; 
Daer liggen ze als ontzield en zyn het minst beducht 
Hun pligten nategaen - zy kennen slechts genucht. 
Maer laet ons verder gaen en dringen wy naer binnen. 
Hier ook is alles vreugd, betoovering der zinnen. 
In gindsche binnenzael, voorzien van al de pracht, 
Den rykdom en den smaek door weelde of kunst bedacht 
Tot wellust en genot; waer steeds de wyn als stroomen 
In gulden bekers vloeit en ras zyn kostbre zoomen 
Ontsnapt, daer stroomt het edel riddertal 
Vereend van zin, ten allen kant te samen, 
En schynt voor eene poos slechts vreugde te beramen 
En hoe het dezen dag op 't best besteden zal... 
Doch ginds aen 't middenpunt, voor d'opgesmukten disch, 
Waer zich de geur verheft van spys, kandeel en visch, 
Daer zit een gryze, een diep verslagen vader 
Wiens harte lydt en kwynt te gader 
Van zielverscheurend wee en bloedige achterdocht. 
Soms wordt zyn bange borst door wanhoop saêmgewrongen: 
Een flauwe kreet ‘myn zoon’ stygt pynlyk uit zyn longen - 
‘Is dood’ is 't uitgelokte woord, den zin verknocht; 
Dan komt om zynen mond, een bittre glimlach zwerven 
Een pynelyke trek komt in zyn oog versterven 
En d'uitgetergde blik komt Aelbrecht slaen 
Die 't vuer van Robert's oog niet kon weêrstaen. 
De gryzaerd droogt een traen die langs zyn wange biggelt.. 
Hy heft het hoofd weêr op, dat hy bedenkend wiggelt, 
En ziet kort nevens hem, te midden van een kring 
Der adelyke jeugd, een schoonen jongeling. 
Zyn lokken zwieren ryk om zyn gedreven schouderen. 
Soms komt een weemoedstrek zyn schoon gelaet verouderen 
Waer edle trots doorstraelt op elken oogenblik. 
Een mantel kan slechts half zyn fynen leest ontsieren, 
Die telkens zich verraedt door plooi en strik. 
Het dichtertuig hangt om zyn hals te zwieren. 

{==463==} {>>pagina-aanduiding<<}

‘Kom,’ spreekt de gryzaerd, ‘kom, verstrooi myn kranke zinnen, 
Kom, zing vol godenvuer, van lyden en van minnen, 
Ontvlam uw muzenaêr, zing ons van vreugde en smart, 
Van lentegloed, van moord door vuige list getard.’ 
Hy neemt de tooverlier, dat vloektuig in de handen 
Des dichters vol gevoel, verheven boven 't grauw 
Door zyn rechtschapen geest; wat men hem tegenbauw', 
Zyn gang is onbeperkt, ontkerkerd van de banden 
Der slaverny die zwak en arm verplet, 
Om ryk en groot te ontzien, door euveldaên besmet. 
Vermoeijend is zyn roep, zyn taek is zwaer doch edel: 
Hy heeft 't Heelal tot stof, tot troon d'onmeetlykheid 
En of hy 't noodig brood van deur tot deure bedel', 
Al wordt, als schaedlyk dier, hem alle hulp ontzeid, 
En of zyn matte leên met lompen zyn bedekt, 
Zyn leuze is immer vry, is vry en onbevlekt. 
Hy zou zyn strooijen stulp, voor zon noch storm beveiligd, 
Voor 's vorsten pronkpaleis, door kuipery ontheiligd, 
Niet graeg verwisseld zien; voor hem geen arm noch ryk, 
Geen bedelaer noch vorst - voor hem is al gelyk. 
Verdelging is zyn wraek, vergetelheid zyn toren. 
Wee dien zyn donder treft! voor hem geen duistre hoek 
Dien zyn doorpriemend oog niet snedig kan doorbooren, 
En, die zyn slisstem tart, wordt hem tot lof of vloek. 
Doch ziet de snaer is reeds gespannen 
Die hy den zachtsten toon ontwringt, 
Het minst gevezel is gebannen. 
Zyn borst ontzwelt; hy zingt: 
 
‘Er toog eens een ridder, zoo hupsch en zoo stout, 
Door 't woud 
Dat aklig den stap van zyn klepper herhaelde. 
De faem vergezelde zyn zwervende draf, 
De watertjes weenden, het nachtkoeltje dwaelde 
En zuchtte bywylen een bladschyfjen af.’ 

{==464==} {>>pagina-aanduiding<<}

‘Zoo even verliet hy, het hart vol genot, 
Het slot 
Ten loon zyner trouw door zyn vorst hem geschonken, 
Dat ginder den reizer op 't weeldrigst verrast, 
En plotseling van achter de boomen komt lonken 
Met eiloof doorvlochten, tot hagen gewast.’ 
 
‘Daer onder dien mantel dien 't windje zoo lief 
Verhief, 
Was hygende en kloppende een boezem verscholen. 
Het beeld eener jonkvrouw vervulde zyn geest: 
Hy had fluks heur vlekkeloos hartje gestolen 
En toog nu zoo vrolyk ten huwelyksfeest.’ 
 
‘Want ginds aen den eenzamen voet van de kluis 
Wier kruis 
Daer wyd als een ster door de boomryen schittert, 
Verwacht hem een hart dat om 't hevigste klopt; 
Een engel - een heil door geen nevel verbitterd, 
En waervan het einde voor 't oog blyft verstopt.’ 
 
‘Wel was hy als winnaer, gehaet en benyd 
Ten spyt 
Eens andren die meê om heur hand had gedongen, 
Eens roovers wiens naem slechts de streek siddren deed, 
Wiens grauwzame ziele, door roofzucht besprongen, 
Zich menige afschuwlyke misdaed verweet.’ 
 
‘Doch thans was zyn hart van hoovaerdigheid vry. 
Kon hy 
Op anderen dan zyn geliefde wel denken? 
Dit weten slechts minnenden, anderen raên. 
De stemme der liefde doet al voor zich wenken; 
Geen dood kan der zuivere liefde weêrstaen.’ 
 

{==465==} {>>pagina-aanduiding<<}

‘Daer treedt hy... daer ligt hy van blydschap ontzield, 
Geknield 
Voor 't nederige outer het doel zyner wenschen; 
Daer grypt hy heur handje dat trilt en dat beeft, 
Daer zweert hy haer trouw, en voor God en de menschen. 
ô Vreugde! vervoering! o dag nooit beleefd.’ 
 
‘Daer wendt hy het hoofd; hy verschrikt en verstomt. 
Hem komt 
Een jonker in prachtig fluweeldos ter zyde: 
“De keizer, myn meester” zoo sprak hy hem aen, 
“Ontbiedt u ten hove, men wacht u ten stryde.” 
“Ik volg u, was 't antwoord....”’ 
‘Gryp aen!’ 
Riep Aelbrecht woedend uit, die bleek werd en verslagen 
En uitkomst aen zyn toorn door deze woorden gaf. 
Twee knapen traden toe; de zanger trok zyn degen; 
Maer dondrend riep de graef den knapen toe ‘Laet af.’ 
En roerloos stonden zy als door Gods hand geslagen. 
 
De gryzaerd was ontroerd. ‘Waertoe durft gy u wagen’ 
Sprak hy op vasten toon den voorgen leenheer toe - 
‘Dat gy een minnestreel zoo barsch durft onderbreken 
Als of gy hier nog te gebieden hadt? Welhoe! 
Gy handelt in barbaer myn goede trouwe leken, 
Wier juk gy door uw toedoen mooglyk hebt bezwaerd.... 
Doch 'k wil regtvaerdig zyn, der onschuld steun verschaffen - 
't Zy hem of u - den schuldge blyv' myn toorn bewaerd! 
Ik zal hem weten te onderscheiden en te straffen. 
Wie zyt gy vreemdeling? spreek op, wat is uw doel?’ 
 
De zanger wierp zyn mantel af. Een dof gewoel, 
Van mond tot mond, tot 't uiteind van de zael, gedragen, 
Verspreidde zich, gemengd met één verbazingskreet; 

{==466==} {>>pagina-aanduiding<<}

Want allen kenden hem in 't prachtig ridderkleed. 
De ryke lokkenzee om d'ebbenhals geslagen, 
De linke hand aen 't vonklend staelgevest gebragt, 
Den blik zoo trotsch, het hoofd zoo dreigend opgeheven, 
De regte hand op 't hart, den voet vooruitgedreven 
Sprak hy met schelle stem en mannelyke kracht: 
 
‘'K Ben Rudolf, heer van Felsenheim door 's keizers gunste; 
Ik smeek, om regt voor my, een welverdiende straf 
Voor hem, den laffe borst, die door zyn helsche kunste 
Den omtrek siddren deed voor zynen moorderstaf. 
Myn doel is wraek; gy zult een billyk oordeel vellen; 
Daervan was ik bewust toen ik u ging vertellen 
Hoe ik geknield voor 't altaer lag. Ik was ontroerd; 
Het tranenvol vaerwel aen haer die ik beminde, 
Had voor een poos myn moed in dubbering vervoerd; 
Doch ik was man: myn pligt, de stond gebood. ô Blinde 
Als ik toch was; ik voelde, ik ried, ik arregwaende niet! 
Ik gaf der hartstem geen gehoor die angst verried, 
Toen ik haer moed insprak, 't vooruitzigt helder maelde, 
Die hoop op wederzien die niet myn hart bestraelde! 
Ik wist niet dat die zorg haer net ten val zou zyn, 
Toen ik haer sprak, gerust en opgeruimd in schyn: 
“Vaerwel, wacht u voor hem, ô dierbre schat myns harten; 
Uw schoonheid mogt zyn vuige ziel tot 't uiterst tarten. 
o Dael de valbrug nooit voor niemand wie 't ook zy: 
Gy kent uw vyand niet. Herdenk dien raed van my”’ 
‘Ik wist niet dat die knaep me een snooden valstrik spande 
En eer en woord voor schandlyk geldgewin verpandde; 
Ik volgde hem door haeg en bosch, en wegen onbekend 
Voor my, stilzwygend na, het hoofd ten grond gewend. 
De maen zag treurig neêr, en schetste twyflend, bevend, 
De lange nachtschauw af op d'aêm des zuchtjes zwevend 
Dat, fluistrend langs myn oor, my voorsprak van verraed. 
Het bosch werd dikker, nauwer; krommer 't pad. 't Was laet. 

{==467==} {>>pagina-aanduiding<<}

Natuer was mymrend stil. Het brieschen van onz' rossen, 
Hun holle draf, 't gekletter van myn wapenkleed, 
Was al om 't dweepend bladgeritsel af te lossen 
Of 't kabblen van een beek die langs onz' henen gleed 
En zyn gekromden loop, in 't sombre bosch ging schieten, 
Wiens dikke nacht en zwaer geheim my angstig lieten. 
Het was een voorgevoel dat de uitkomst later wees. 
Myn klepper draefde vry; een onbekende vrees 
Beving my ylings, op 't gerucht dat my kwam treffen; 
'k Herkende een stem. Vóór ik myn toestand mogt beseffen, 
Voelde ik my overmand. De zware duisternis 
Belette my te zien! o Droeve hindernis! 
 
“Houd op!” riep Aelbrecht uit, wiens drift allengs ontgloeide,’ 
Nu hy voor ieders oog aldus bezoedeld wierd, 
Den dollen stier gelyk die vruchtloos loeit en tiert - 
Zyn woede klom met d'yselyken nood die groeide. 
‘Waertoe dit zangerkleed, zoo hy niet schuldig was?’ 
Sprak hy nog grammer voort, en helscher en verwoeder; 
‘Het gansch verhael is valsch, geloof hem niet, o broeder, 
Beveel dat men hem bind'. 'k Bewys u ras 
Dat hy een huichlaer is, hoe hy herhaelde malen 
Met roovers van zyn slach, op uw gebied dorst dalen, 
Hoe ik, myn pligt getrouw, op heeter daed hem vong 
Hem in 't verradershok verwees dat hy bedwong’ 
 
‘Gy liegt’ sprak fluks een stem die hem van schrik deed huiveren, 
‘Gy liegt, vervloekte hond, die d'afgrond zoudt ontzuiveren! 
o Lang verwachte stond waerop ik spreken zou! 
Hy is onschuldig, Graef, onschuldig als voordezen. 
 
Verstoot my niet, myn woord mogt u belangryk wezen’ 
Hy zag, een ieder zag en noodlot! 't was een vrouw. 
't Was weêr die zelfde vrouw die hem hier kwam bespieden 
Als eene vloekgodin. Waer hy mogt henenvlieden, 

{==468==} {>>pagina-aanduiding<<}

Zy was hem by, en nu in 't prangen van den nood, 
Beschuldigd door den graef en elk die het aenhoorde, 
Beschuldigd door zyn ziel die slechts ééne uitvlugt bood 
Een loozen reddingsweg die zy tot afgrond boorde. 
‘Graef’ sprak zy driftig voort tot d'ouderling gewend - 
‘Zeg, is uw droef verlies nog in uw hart geprent? 
En deed vergetelheid de rouwstem niet versmooren 
Dat ik niet al te zwaer, uw zielerust mogt stooren? 
o Dan bezweer ik u by wat u dierbaer is, 
Gedoog dat ik het doek der nare duisternis 
Ontrukk' - doch neen die traen die 'k in uw oog zie stremmen, 
Bewyst maer al te klaer, dat u een doren woedt 
In 't hart dat rouw en droefheid klemmen 
En dat by ieder woord op nieuw gevoelig bloedt. 
 
Wat ik verhalen ga, is lang, zeer lang geleden. 
De tyd heeft menigmael daer nydig opgetreden; 
Maer myn geheugen brengt het my nog trouw te voor. 
't Was op een zomernacht; 't heelal was ingeslapen; 
'k Was droef te moê; soms kwam Zefier een blaedje ontkapen 
Waerop een manestrael al zuchtend schoot - daer hoor 
Ik plotseling geruisch; 'k ontwaek als uit een sluimer; 
Verschrikt, verberg ik my; 't gerucht wordt luider, ruimer. 
't Was in dit nachtlyk uer, voor myn ontspannen geest 
Een schrikverschynsel, ja een spook: 'k werd bang, bevreesd. 
Myn ziel vong op, wat oor en ooge had vergaderd. 
Daer slypt zich traeg een zwarte schaduw voort; zy nadert: 
Ik zie, 'k verbleek, ik ril, ik waeg myn blik nog op - 
Het was een man - myn vrees versterft in harteklop. 
'k Herken een dienaer van het slot; ik zie hem bukken. 
Een droef geschrei dat uit de haeg scheen voortterukken 
Wrong myn beklemde borst onwillig tot een zucht. 
Verschrikt deinst hy terug, als voor een mensch beducht. 
Zyn oog schoot vuer en deed me onwillig trillen 
Doch hy ontwaerde niets of scheen het niet te willen. 

{==469==} {>>pagina-aanduiding<<}

Het noodgeschrei hield aen en steeg tot aen myn voet: 
Het was een weêrloos kind, myn hart had zulks vermoed 
Wen niet myn oog den minsten twyfel had verschoven. 
Dit alles kwam my aklig voor. 't Was of dit al 
Een raedsel was, wiens uitkomst myn verstand te boven 
Ging, doch verschikkelyk moest zyn in elk geval. 
'k Werd angstig, 'k werd ontroerd, ik wilde voorwaerts springen; 
Bereids deed my het lot des kinds een traen ontwringen; 
Maer 'k kon niets; 'k zweeg het oog gespalkt en 't oor gespitst; 
't Geluid zelfs van myn aêm werd ingetoomd, betwist. 
Ik zie hem daer nog staen, de handen saêmgevouwen, 
Vertwyfling op 't gelaet, het wichtjen aenteschouwen 
Dat huilend voor hem lag, nog suizelt my in 't oor, 
Toen hy verward, ontzind deez' woorden liet ontglippen: 
 
“Neen schuldloos kind!” sprak hy “toen van myn vuige lippen, 
Rampzalige als ik was! dien schandeed vlood, toen zwoor... 
Wat zwoor ik? uwen dood? o nooit zal ik 't gedoogen 
Dat gy voor d'onmensch lydt, dien ik veracht en haet: 
Ach! myn gewis ontwaekt, ik voel het, doch te laet! 
o Nare stem! waerom myn zinnen zoo ontvlogen? 
Wat ging ik doen, zoo niet uw pynlyk weegekryt, 
Myn hart doordrong als een onteerend droef verwyt? 
Wat wordt er thans van u? in 't eenzaem woud verholen, 
Wordt gy misschien een yselyken dood bevolen; 
Welligt, valt gy zoo hulpeloos den wolf ten buit... 
o God dat dan uw wil 't my niet ten strengste duid'! 
Doch mooglyk vindt u hier een deernisvolle ziele. 
Dat ik ten minste nog niet alle spoor verniele! 
Hy bukte en hechtte fluks met vastberaden hand 
Een penning om den hals van 't arme bloedje” ô Schand' 
“ô Doemnis” ging hy voort, “op hem, den sluikverrader, 
Den bloedhond! God! verstrek dit arme wicht tot vader; 
Uw wegen zyn soms linksch, voor onz' bekrompen geest 
Doeltreffender zyn zy, ach! dat ge door dit teeken, 

{==470==} {>>pagina-aanduiding<<}

Hoe onbeduidend ook, de schanddaed klaer beweest, 
Om de onschuld te vergoên en d'onverlaet te wreken!” 
 
Hy sprak en zag nog eens, en van de digte haeg 
Waer ik verscholen was, zag ik hem henentreden. 
Toen naderde ik met trage wyfelende schreden 
Het hartverscheurend weegeklaeg. 
Toen zag ik, ô neen nooit kan myn geheugen falen, 
Maer nooit kan ik dien stond naer eisch in woorden malen! 
Doch stil! 't is niet om my dat ik gekomen ben; 
'k Vergat dat smartverhael een vreemdling steeds verveelde. 
Ik nam den penning op, die 't schuldloos borstje streelde, 
Sints heb ik dien bewaerd, zie toe, Graef, en herken, 
Het was uw zoon!’ 
 
Zoo staet de reizer pal wien 't duister 
Den regten weg voor 't oog ontvreemt; hy treedt bedacht, 
Als hem een bliksemschicht met ongemeenen luister 
Meteen en hem een afgrond wyst die hem verwacht 
En 't regte pad, in 't vergezicht hem uit zou snyden. 
Zoo stond hy, de arme gryzaerd, pal, misvormd en bleek; 
Ontroerd tot in de hand die 't tuigstuk neêr liet glyden. 
Ontroerd tot in de stem waerin bedwelming bleek. 
 
‘Wat hoor ik?’ riep hy uit ‘welk woord trof daer myn oor? 
Of was 't een droom, een ydle waen, een vlugtig spoor? 
Doch neen! ik waek, ik hoor - ô Vrouw wie gy moogt wezen, 
Zeg dat die Serafzang uit uwen boezem drong, 
Zeg dat 't geen dwaelwoord was uit 's afgronds kolk gerezen, 
Dat een vergramde geest uw lippenpaer ontwrong! 
ô Ik bezweer u dan, by 't talryk heer der vromen 
Die buiten Sion's wal hun heldenbloed doen stroomen, 
By al wat ons omgeeft, by 't nakend uer der wraek, 
By myn gefolterd hart, by myne gryze lokken 

{==471==} {>>pagina-aanduiding<<}

Die ongeluk en smart om 't hevigst schokken... 
'k Beroep my op uw zelfsgevoel als mensch - ô raek 
Niet onberaden de open wond met hellepriemen, 
Die wonde die nog snerpt van pynelyke striemen... 
 
Gy zwygt? - Doch neen! een stem die myne ziel doorbeeft 
Zegt my gedurig voor “verblyd u, want hy leeft” 
Hy leeft! hy leeft! myn zoon, het hart kan niet bedriegen, 
Hy leeft wiens vroege dood, en graf en het beliegen; 
ô Wees niet al te wreed, verzwyg zyn schuilplaets niet; 
Zeg my ten minsten dan, waer hy het licht geniet. 
Waer' hy in Sahra's schoot in 't gloeijend zand aen 't dolen, 
Waer' hy aen de oosterkim by d'Arabier verscholen, 
Vocht hy voor 's Heeren stad, den degen in de vuist, 
Zwierf hy op 's werelds nat, dat woed en buldrend bruist - 
Genoeg hy leeft! Ik voel 't: 'k wil naer hem henen spoeden. 
Het hart door hoop verjongd zal nieuwe kracht bevroeden; 
De laetste twyfelvonk, tot levensvuer hervlamd, 
Herschepp' myn ziel, tot ik hem aen myn hart mag kluisteren; 
Dat myn gevoelenssnaer, door overvreugd verlamd, 
Met al verga, zoo slechts myn mond hem toe mag fluisteren 
Zie hier uw gryzen vaêr, hy heeft en zee en aerd 
Doorkruisd, zyn leven nog voor u alleen bespaerd. 
Om u hield hy steeds aen met dolen en met zwerven! 
Mogt ik hem zien, slechts zien, en dan van vreugde sterven!’ 
 
Zoo sprak het vaderhart, zoo sprak de waerde grys, 
Een traen ontsprong zyn oog, als 't schitterendst bewys 
Van wanhoop, liefde, hoop en ongeduld te gader. 
‘Myn zoon!’ - ‘Hy staet vóór u, ô Rudolf, ken uw vader’ 
Sprak weêr die vrouw. 
Geen pyl met bliksemsnel geweld 
Had ooit het vlugtend ree, zoo onverwacht geveld, 
Als hen dit woord. 
Maer laet ons in het ronde schouwen - 

{==472==} {>>pagina-aanduiding<<}

Hy die op Aelbrecht had gelet, hoe ieder woord 
Een nieuwe dolksteek was, die nieuwe driften brouwde 
In zyn verradersziel, tot nieuwe list gespoord 
Om voor den wikkelstroom een reddingschans te werpen, 
Had op zyn bleek gelaet vertwyfeling zien snerpen. 
Als de hyëna laf die plotsling wordt verrast 
Zocht hy geen kunstgreep meer - de stond was ongepast. 
Zyn aenzigt leek een doek waer gruwel stond geschreven, 
Waer 't nare tandgekners een wraektrek deed herleven, 
Die zyn bestorven lip in wanhoop keeren deed. 
Zoo moest de Satan staen door de Almagt Gods geslagen; 
't Gevoel van zyne schuld en zelfberokkend leed, 
Van d'eenge drift, die 't yslyk doembejag deed wagen, 
Ontnam hem elken lust ter zelfverdediging. 
Die vrouw!.. Hy zag haer aen... en of hy voor haer beefde, 
Of die vervloekingskreet die aen zyn lippen kleefde, 
Hemzelven met een naren helschen schrik beving - 
Langs gansch zyn lichaem liep een vreesbre huivering. 
De gryzaerd heft zich dreigend op; zyn oogen 
Vermengen tot een blik die vreeze en dood besluit 
En Aelbrecht treft, zoo bleek reeds en zoo zeer bewogen! 
Hoort gy zyn stem die dondrend 't volgende uit: 
 
‘Ja, monster beef, verrader sla uw schuldige oogen 
Naer d'afgrond die u huilend wacht na 't doemlyk poogen; 
Ja, laet uw helsche ziel; verraderlyk en laf, 
Uw tanden knersen doen, en vloek uw eigen graf. 
Zie, als het kloppend hart wiens stemme niet kan falen, 
Nog overtuigd moest zyn; als deze vrouw kon dwalen 
En deze penning loog, hoe onbetwistbaer echt, 
Dan waer' die huichlaerstrek die om uw lippen vecht 
My noch genoeg. Hoe kwam de het u niet verzwelgen! 
- Doch zoude de afgrond zelf, van woede zich niet belgen? 
En zou het schrikoord zelf niet yzen? Beef en streel 
U nimmer dat uw laetste zucht uw rampen heel; 

{==473==} {>>pagina-aanduiding<<}

Ja, gy zult sterven; doch gy zult u voelen sterven, 
Dat elke zenuwtrek my vreugde zal verwerven; 
Tot daer zal zy u sparen, dat ge 't grievend leed 
Dat gy zoo snood bedacht als helsch volbrengen deedt, 
Voor myn verduistrend oog tien duizendvoud zoudt lyden, 
Tot dat de laetsle stond, waerin ge u mogt verblyden, 
De voorproef zy der pyn die u reeds tegengrimt, 
En, met uw laetsten snik, uw laetste vloek verkrimpt. 
ô Als de laetste wensch eens gryzaerds wordt gehuldigd 
(Want haest treft my de dood, natuer te lang verschuldigd) 
Dan strekk' myn beê tot wraek, myn laetste wil 
U tot een eeuwgen vloek, waervoor ik zelve gril. 
Ja, doemnis over u! Durft gy der honderd harten, 
Eens aen uw zorgen toevertrouwd, de blikken tarten? 
Zy vloeken u als ik! Gy hebt hun regt verkracht, 
Hun klagt bespot, hun gram gewraekt, hun hart versmacht, 
Hun kudden weggevoerd, hun stillen haerd onveiligd, 
Des gryzaerds hart vergramd, en 't regt des zoons ontheiligd - 
De dochter vuig onteerd! Hun vloekwensch zy vervuld! 
Ja, doemnis voor het leed berokkend door uw schuld! 
Vervloeking voor den slag, door vreemde hand gegeven 
Voor Sion's poort, doch door uwe helsche magt bedreven! 
Vervloeking voor myn zoon, dien gy bescherming zwoort 
En gy vermoorden deedt, te laf nog tot de moord, 
Zoo niet een magtig God uw plannen had bestreden’ 
 
‘Ja, vloek!’ riep Rudolf uit ‘gy hebt nog niet geleden, 
Doch als uw bloed een ridder niet bezoedlen zou, 
Dan zond ik uwe ziel die regtheid kent noch rouw, 
Naer 't doemnisoord; want als een uil zoekt gy het duister 
Tot 't dekken van uw euveldaên. Verrader, luister... 
Herinnert gy u nog dien wreveligen stond 
Dat ik in uwe valsche handen viel - toen spondt 
Ge weêr een list; uw dienaer, tot uw doel bestoken, 

{==474==} {>>pagina-aanduiding<<}

Had u gemeld wat ik tot Blanka had gesproken..... 
Toen, hoonend, deedt ge my omringen door uw dolk! 
Gy gaeft een sein, naer Felsenheim - ô dolk 
Die my nog treffen moest na wat my had getroffen. 
Ik zelf was de oorzaek. 'K zag de valbrug nederploffen. 
En Blanka zag my aen. Wat borst de bodem niet 
Toen zy my zag, die haer zoo onbewust verried! 
 
Vervloekte snoodaerd, gryns, want daervoor zult gy boeten! 
Geen fiere degenstoot die 't doodsuer kan verzoeten, 
Maer 't tergen van een beul die uwe pynen rekt, 
Maer 't tergen van 't gewis dat u tot doemen wekt; 
Geen vriendenschaer die troost in uwe ziel kan plengen, 
Geen boezemvriend om snikkend u 't vaerwel te brengen, 
Maer wy die rond u staen en spotten met uw leed, 
Maer ik die u vervloek en uwen angst verbreed... 
Doch eerst eisch ik myn vrouw. 
 
- Die moet gy hier niet zoeken’ 
Sprak Aelbrecht op een toon die afstak by het vloeken 
Waervan hy 't voorwerp was. ‘Terwyl ge u hier vergramt 
En, voor een nietge zaek, uw wraek en toorn ontvlamt, 
Is zy van weelde zat. Gy kent toch wis die gangen 
Waer wellust en genot zich beurtelings vervangen? 
Of 't ook wat duister zy en kruist hier menig hoek, 
Uw hart is zoo vol moed, en gy zyt al te kloek 
Dat wel een rattenheer een ridder kan doen vreezen. 
Snel heen, het arme bruidje zal zoo angstig wezen. 
Zy had wel niet gedacht, het schuldelooze kind, 
Dat men, wie ons verstoot, soms later wel eens vindt. 
Wat toeft ge nog? ga sluit haer in uw moedige armen, 
Beproef of gy dat lieve hartje kunt verwarmen 

{==475==} {>>pagina-aanduiding<<}

‘Tot aen den dood.’ 
- ‘Ach, dood!’ riep Rudolf en zeeg neêr. - 
 
‘Wat zal dat weêrzien roerend zyn’ sprak Aelbrecht weêr. - 
 
En ziet, een spotlach volgde op deze helsche woorden, 
Een lach die yslyk was voor allen die hem hoorden, 
En die het schrikverslag maer al te waerdig sloot. 
Maer ziet, als borst de hel! ‘Gy hebt haer dan gedood?’ 
Riep een verschrikbre stem, een ysverwekkend gillen 
Dat ieder angstig maekte en iedereen deed trillen. 
Een lach - een duivelslach op 't woeste Sabbathfeest 
Klonk door de zael - 't was weêr die zelfde vrouw geweest - 
Zy lachte, en deze blik dien zy naer Aelbrecht stierde, 
Was plettrend trotsch - geen twyfel of zy zegevierde; 
En dreigend was haer houding als die blik. Zy zweeg - 
Eenieder zweeg - men voelde dat 't belang nog steeg; 
Een stilte, een nare poos, een dubbel yslyk zwygen 
Deed d'indruk van dien lach een nieuwe wending krygen; 
t Was vreeselyk om zien hoe op een elks gelaet 
Een stomme vreeze lag, met stillen angst doorwaed; 
't Was of de helle zelfv' die pooze zocht te rekken 
Om nieuwe kracht, uit haren naren schoot, te wekken. 
................... 
................... 
De zoon rees op: ‘Vervloeking’ kermde hy, ‘op hem 
Den moorder van...’ - 
‘Zyn kind!’ riep weêr een vrouwenstem. 
 
‘Myn kind!’ borst Aelbrecht uit ‘ah! ditmael zult gy dwalen. 
Vermetele, wie zyt gy die zoo trots durft smalen?’ 
Zoo dreigend zag zy op, zoo spottend was haer blik. 
‘Wie zyt gy, by de hel?’ riep hy in helschen schrik. 

{==476==} {>>pagina-aanduiding<<}

‘Wie 'k ben’ nam zy weêr op.... ‘Ah! die verwrongen trekken, 
Die krampvol tot een lach van haet nog kunnen rekken; 
Dit hoofd waer elk grys hair van smart en kommer spreekt; 
Die holle wangen door het grievendst leed verbleekt; 
Die stem zoo schor; die naekt en kromgebogen leden; 
Die blik, die nyd en wraek een wyl nog glinstren deden, 
Dit alles zegt niet wie ik ben? - Gy kent haer niet 
Het meisje van voorheen, in haer die u verried? 
Herrinnert ge u dien dag, die nog geen jaren stoppen, 
Toen gy op jagt verdoold, aen eene hut kwaemt kloppen - 
Wier trillend licht u in 't verschiet had toegelacht - 
En om een schuilplaets baedt voor 't stormen van den nacht? 
Dit meisje die u zag en die u tegenlonkte, 
Dit meisje in wiens hart een reine vlam ontvonkte, 
Die gy den duersten eed van trouwe liefde zwoort, 
Die gy met list hebt weggevoerd, haer klagt versmoord, 
Mishandeld en bespot, en schertsend uitgedreven.....’ 
 
‘Maria!’ riep hy uit - Een doodsangst deed hem beven, 
En stom en doodbleek stond hy daer. 
‘Maria, ja,’ 
Hervatte zy. ‘Verbleek zoo spoedig niet: weldra 
Verneemt gy meer. Maria, durft gy haer nog noemen, 
Maria, die u wreken komt en u komt doemen, 
Maria, welker hut nog ginds te rooken ligt, 
Waer de assche die nog muit, een vloekstem naer u rigt; 
De grond, die eens tot schuilplaets strekte aen een verrader, 
Om weêrwraek schreeuwt, voor 't bloed van mynen gryzen vader; 
De laetste zucht verkwynt, de pynelyke klagt 
Van myne moeder, die gy laf om 't leven bragt; 
Maria, eens mishandeld, die gy dood mogt wanen, 
Doch leven zou, om u te vloeken in haer tranen, 
Te wreken in haer bloed - het pand van hare smart, 
Den vloek- en bastaerdtelg die haer lag aen het hart, 

{==477==} {>>pagina-aanduiding<<}

Haer kind, uw kroost.... Gy hebt een kindermoord bedreven - 
Het yslykst gruwel nog, by 't gruwlental geschreven - 
Gy hebt uw kind gemoord!’ 
- ‘Vervloeking!’ brulde hy. 
 
‘Ja, sidder voor het helsch geregt’ hervatte zy. 
‘Laet naberouw en de angst des doods uw ziel bekruipen; 
Ontaerde, wring die handen die van 't bloed nog druipen, 
Voor de oogen zaêm. Durft gy een blik in 't ronde slaen? 
Eens vaders vreeselyken vloekblik treffen gaen, 
Wiens zoon die voor u staet, gy trachttet te vermoorden, 
Of van een bruidegom, wiens yselyke woorden 
Nog suizen in uw oor? Durft gy in 't ronde zien? 
Dan zou uw oog een wachtend wrakersheer bespiên! 
Hoort gy 't gejuich der hel? hoort gy haer doemelingen, 
Met eenen spotterlach uw gruweldaden zingen? 
Zie op! die rookzuil die de wraek u grimmig wyst, 
Die met de vloekstem van het bloed al kermend ryst, 
En ik die uwen naem met yzing slechts durf noemen, 
En die gewetensstem die stygt om u te doemen 
Als moorder van uw eigen bloed! zie daer myn wraek! 
Hoe vaek herhaelde 't bosch myn zinloos kreetgeslaek! 
Hoe ploegden myne bloote knieën bloedge voren 
In de aerd die wel een bittre traendrop mogt doorbooren, 
Doch vreemd bleef voor myn klaegstem of haer niet verstond! 
Hoe kromp myn vuist in myn verwilderd lange haren 
En trok ik bossen uit, in woedende gebaren! 
En bad myn heesche keel den dood dien ik niet vond! 
 
Eenmael -.'t was nacht - dat de echo aklig huilde en kermde 
En ik den moordpriem dien myn hand door 't duister schermde, 
Ging ploffen in myn naekten boezem zuchtensmoê, 
Was 't of een stem my wekte “Wraek” riep zy my toe - 
Een siddring greep my aen; maer een zoo droevig klagen 

{==478==} {>>pagina-aanduiding<<}

Lag in dien toon, dat ik een blik in 't rond dorst wagen: 
Een half onzigtbre vorm, die eene wolk omvong, 
Stond daer, doch 't was my of die wolk te zamendrong. 
Allengskens nam die vorm een menschelyker wezen. 
Ik zag een.... gryzaerd - dreigend was zyn kruin gerezen 
Uit dien weemoedgen glans die langs zyn leden sloop; 
Hy wees my op een wond, waeruit het bloed nog droop; 
Zyn oog stond star, en staerde met ylhoofdig vonken. 
Nu kwam een manestrael 't verschynsel tegenlonken.... 
'k Herkende.... “Vader!” riep ik uit; zyn mond bleef stom 
En gram en scherper werd zyn blik en hooger klom 
Myn angst. “Kwam myne klagt uw diepe rust verstooren? 
'k Bezweer u, by uw bloedig graf, 'k ben levensmoê! 
Of als ik leven moet, wat wilt gy dat ik doe?” 
En nogmaels klonk dit woord my sidderend in de ooren: 
- “Wraek! -” 'k Viel verschrikt ten grond, en als ik opwaerts zag, 
Was alles heen - 't was my een droom die my niets had gelaten 
Dan dat ik wreken zou, en leven om te haten. 
Dit woord gaf my weêr nieuwen moed, en van dien dag 
Bedacht ik wraek. 
ô Gy, waernaer ik jaren zuchtte, 
Die, hoonende, my telkens als een schim ontvlugtte, 
Op 't rookend bloedaltaer heb ik uw hulp gesmeekt; 
Ik heb myn leven u ten offerand besproken. 
Myn haren zyn vergrysd, myn trekken zyn verbleekt, 
Eischt gy myn leven nog? ik sterf, doch sterf gewroken! 
 
Juich, Hel, en, Afgrond, juich, ontsluit uw vuigen schoot 
Laet Doemelingen, my uw feestgalm tegendonderen 
En Naren, die de hel een waerdge schuilplaets boodt, 
Ryst op van onderen! 
En Spooken grys en naer, die op de graven dwaelt, 
En Geest en Schim die vloeken drukken, 
En Vuigen die het graf met yslykheên omstraelt, 

{==479==} {>>pagina-aanduiding<<}

Stroomt by - de stond moet u verrukken! 
Het streelend uer der wraek is daer! 
Ryst, Ongewroken, uit uw grafsteê stil en naer! 
En gy, bebloede schim, die my tot wreken doemdet, 
En dierbre schim van haer die me eens haer dochter noemde, 
Juicht, juicht! het afgebeden uer der wraek komt af! 
Ach zendt een enklen blik, van uit uw aklig graf! 
Zegt, dat onnoozel bloed niet straffeloos zal vlieten; 
Zegt, dat gy haekt naer bloed, om ruste te genieten! 
 
....Doch neen, Gebelgden, ryst, ryst uit 't gebied des doods 
En dat het brekend oog als in den tyd des noods 
De ziel van een verrader pynelyk doorvlyme! 
Rigt uw gekloven schedels dreigend voor hem op 
En dat hy by 't gezigt der yslykheên bezwyme, 
Op dat uw beider hart, nog eens van vreugde klopp'! 
 
Gy, vader, toon hem dan in vloekende gebaren 
Uw dierbaer hoofd met bloed bespat; toon hem uw haren 
In doodsangst uitgestrekt! 
Toon, moeder, dat uw trekken de yslykheid bewaren 
En dat by elken kramp, nog 't bloed uit wonden lekt. 
Bespot zyn angst, komt, ziet uw moordenaer verbleeken! 
Ryst, ryst, het wraekuer nadert, komt u zelve wreken.’ 
 
Zy zweeg, als door haer eigen toon van schrik bevangen 
En boog haer hoofd en liet heure armen magtloos hangen; 
Doch plotsling sprong zy op, en schoot haer vonklend oog 
Den moorder eenen trek van alvernietging tegen, 
En had een kramp, dien lach die om heur trekken vloog, 
Tot 't yselykste punt van helschen spot verkregen. 
Hy ook zag dit gelaet en, of hy 't wraekgezigt 
Reeds dreigend uit den afgrond toe zag springen 

{==480==} {>>pagina-aanduiding<<}

Den magren vinger vloekend op zyn prooi gerigt, 
De doodangst kwam zyn borst een naren gil ontwringen. 
Hy deinsde sidderend terug, en zyne kniên 
Zelf trilden onder hem. - 't Was aklig om zien 
Hoe strak, hoe hol, hoe vreeselyk zyne oogen stonden, 
Hoe zyn verwrongen mond met elken stuiptrek leed, 
Hoe zyn gerezen haren wanhoop spreken konden, 
En 't vreeslykst voorgevoel van al wat vreeslyk heet; 
Er lag iets yslyk groots, tot schrikbaerheid gerezen 
Die stomme vrees te zien, die angst op aller wezen; 
Hy ware stout die 't plegtig zwygen stooren zou 
Men hoorde niets dan 't schriklyk tandenknersen, 
Dan 't nare bostgeluid en... 't vreugdeschertsen, 
Het spotgegryns der oude vrouw. 
 
Doch hoor: een oorverdoovend dommelen 
Dat 't zware slotgebouw, en dreunt, en klaegt, 
Doet alles kraken en vervaerlyk schommelen, 
Als of de hel, verschrikt, hare offers vraegt. 
De slotpoort sidderende op heur hangen 
Stort met de valbrug dondrend en ontzettend neêr; 
Een zwaveldamp dringt door de nare gangen; 
De deuren vliegen op en slingren heên en weêr; 
De feestdisch wordt met alles omgestooten; 
De lichten vliegen fluitend voor den dwarlzucht uit; 
Men zag twee oogen glinsteren - een naer geluid 
Dringt door de zael en de verbaesde feestgenoten 
Ontvlugten 't schriktooneel, verbleekt en stom, 
Voor 't yselyk gelach dat tot hunne ooren klom. 
................. 
 
De reizer, dien 't geval door deze streken leidde, 
Heeft ook dien schreeuw gehoord: hy zeide 

{==481==} {>>pagina-aanduiding<<}

Dat hy een duivel had gezien die door de heide 
Met zyne prooi al huilend stoof; 
En 's morgens, als de zon uit 't Oosten was gerezen, 
En Elf en Gnoom die haren luister vreezen, 
Zich spoedden naer hun woon in mergelgrot en kloof, 
Kwam men in hoopen naer het burgslot toegeschoten: 
Men vond den gryzaerd dood. Nog hield zyn arm met kracht 
Zyn diebren zoon aen zynen boezem vastgesloten; 
... Op eenge schreden van het slot in eene gracht, 
Vond men 't verminkte lyk van Aelbrecht weêr; 
Doch de oude zag men nimmermeer. 









{==482==} {>>pagina-aanduiding<<}

Nationael Vlaemsch feest der Maetschappy voor Tael en Kunst.


Hulde opgedragen aen den heer Hendrik Conscience.

Wanneer men eenen man huldigen wil wiens faem op vaste gronden berust en de begoocheling van geen oogenblik is; wanneer men eenen man huldigen wil, wiens verdiensten door gansch Europa zyn erkend, en die voor edel doelwit de vrymaking van zyn vaderland en de ontvoogding van zyne medeburgers heeft; dan moet men zorgen dat de hulde op de hoogte van den man berekend is, en dat geheel het vaderland in de hulde medewerkt.
Dit begreep de Maetschappy Voor Tael en Kunst, toen zy de inrigting van een feest ter eere van onzen beroemden medewerker, Hendrik Conscience, op zich nam. Meer dan eenmael had zy in haren schoot bewezen, hoe zeer die letterkundige van hare leden wordt bemind; maer ditmael wilde zy hem ook bewyzen hoe zeer al de werkdadige Vlamingen hem achten, en hoe diep zy gevoelen welke erkentelykheid het vaderland aen zynen grootsten schryver verschuldigd is. Dit bewys van vriendschap, door al de Vlamingen op het altaer des vaderlands gebragt, zal Conscience bemoedigen om steeds met den zelfden vasten tred het moeijelyk pad te bewandelen dat regtstreeks naer de vrymaking des diep vernederden Vlamings leidt.

{==483==} {>>pagina-aanduiding<<}

Alleen dus, wilde de Maetschappy dit feest niet op zich nemen; maer zy noodigde er al de Vlaemsche Maetschappyen des Lands en al de Vrienden der Moedertael by uit.
Ieder weet op welke wyze die oproep werd beantwoord, vermits een ieder den talryken lyst van Maetschappyen heeft kunnen lezen, die zich op het feest hebben doen vertegenwoordigen; alleen moeten wy er byvoegen dat dit nummer merkelyk is vergroot, door een aenzienlyk getal Genootschappen, die zich zonder vroegere aenmelding, op het oogenblik van het feest, by de Maetschappy Voor Tael en Kunst kwamen voegen.
Met rede mag men dus zeggen dat het feest der Maetschappy Voor Tael en Kunst eene vaderlandsche plegtigheid was: geene streek van Vlaemsch-Belgie die er niet door afgeveerdigden werd vertegenwoordigd, en vele dorpen waer geene maetschappy bestaet, hebben niet kunnen nalaten eenen Vlaming af te zenden.
De heer Conscience heeft dus voldingend kunnen gevoelen hoe zeer hy door gansch Vlaemsch-Belgie wordt geweerdeerd, en aen hem is ten minste bewezen, dat de Vlaming voor onbetwistbare diensten erkentelyk is. De uitslag van dit feest heeft ons diep verheugd; het heeft ons bewezen wat ontzachelyk getal warme, werkdadige Vlamingen zich reeds aen onze beweging aengesloten hebben, en het heeft ook doen zien dat de Vlamingen, wanneer het een echt nationael doel geldt, met liefde, eendragtiglyk en gezamentlyk kunnen werken.
Van 's morgens begon het feest Voor Tael en Kunst. Eene ondoordringbare menigte wemelde reeds van zeer vroeg in de straten die tot het lokael der Maetschappy toegang geven. Ieder was nieuwsgierig om den stoet te zien, waerover reeds zoo veel gesproken en die zoo prachtig aengekondigd was.
Zeggen wy rond uit dat de stoet de opgevoerde verwachting der menigte overtroffen heeft; nog nimmer heeft men in jongere tyden een zoo talryke en langere ommegang eener maetschappy gezien; nog nimmer was men getuige van een zoo plegtig landjuweel.
Ook waren er door de Maetschappy Voor Tael en Kunst geene kosten gespaerd: zy had een aental standaerds doen verveerdigen

{==484==} {>>pagina-aanduiding<<}
die de oude vorm der vlaemsche banieren herinnerden, en de kunsten onzer voorvaderen, den oorlogsroem en den vryheidszucht onzer helden voorstelden.
Daer zag men schilden ter eere van Rubens, Bolsweert, Appelmans en Quellyn; ginds vond men de banieren der kunsten die met zoo veel goeden uitslag hier te lande, byzonder in Tael en Kunst, beoefend worden en verder kwamen de standaerds onzer groote helden, waerin men Jacob Van Artevelde en de Leeuw van Vlaenderen onderscheideden.
Heel de roem van vroegere tyden was er in verbeeld, en ook had men den roem onzer vlaemsche beweging niet vergeten. Helaes! dit erdenken was droevig en treurig: immers dry groote mannen zyn reeds ons midden ontvallen en rusten onder de gedenkteekens door ons voor hen opgerigt. Willems, Ledeganck, Van Ryswyck, zie daer de groote namen die de Maetschappy Voor Tael en Kunst huldigde. - Eene groote zwarte treurvaen waer zilveren tranen op biggelden en die ten halve door een ryk vloers overdekt was, herinnerde die helden onzer ontvoogding, en de droefheid waermede de engelen de aschbusch beweenden, welke op het vaen stond afgebeeld, zal zeker menigen Vlaming het hert beklemd hebben.
Eene vreugdevolle herdenking volgde op die treurvaen; de Maetschappy Voor Tael en Kunst wilde doen zien dat met die dry beroemde schryvers de vlaemsche aenvoerders niet uitgestorven waren. Ook Conscience was in eene banier herdacht, en daer prykte in gulden letters, de naem zyner beschavende en onsterfelyke werken.
Eene vaen nog moeten wy vermelden, vermits zy inderdaed wel de schoonste en de indrukwekkendste is; het was een gebod met onverschrokken moed op het hert van iederen inboreling gedrukt. In groote en van op eenen merkelyken afstand leesbare letters, stond er op gegriefd:
GY ZULT


UW VADERLAND BEMINNEN


EN ZYNE TAEL


EN ZYNEN ROEM.

{==485==} {>>pagina-aanduiding<<}

Krachtige spreuk die de pligt van elk kind des vaderlands in bondige woorden uitdrukt en zoo vol waerheid is, dat niemand ze wederspreken durft.
Vergezeld door al die vanen haelde de Maetschappy Voor Tael en Kunst, by de vyfhonderd leden sterk, de overige Genootschappen des lands van uit de statie af.
's Avonds zou nu het groote feest ter huldiging van Conscience plaets hebben; heel het Schouwburg der Verscheidenheden was met alle zyne uitgebreide lokalen ter beschikking van de Maetschappy. Onnoodig te zeggen hoe prachtig de zalen waren en op welke wyze het feest is uitgevoerd. De Maetschappy Voor Tael en Kunst geeft zoo vele vlaemsche letterkundige zittingen, hare faem is daerin zoodanig vastgesteld, dat het onnoodig is daer op uit te weiden; wie weet niet met welke fyne gevoelens Jan Van Beers, het publiek streelen of bedroeven kan, en zyn de ieverige letterkundigen zoo als Vleeschouwer, Matthyssens, en andere, niet genoeg bekend dan dat wy over hem zouden uit weiden.
Alleenlyk moeten wy eene byzondere melding maken van den heer Van der Plassche, eerste vedel van den grooten schouwburg. Die heer die door eene onwrikbare verkleefdheid aen de vlaemsche zaek aengedreven, zoo menigmael de leden in hun lokael door zyn uitmuntend snarenspel verrukken komt, heeft zich dien avond werklyk overtroffen. Hy gevoelde dat hy tot eene groote en opgetogen menigte met zyn speeltuig sprak, en dat het hem eere zou doen als hy al die vaderlandlievende herten bewegen kon.
De heer Weiser zong met zyn onbetwistbaer en fyn voelend talent, eene nieuwe Romance, welke wy aen den druk wenschen overgegeven te zien, en door J. Van Arendonck wiens klare tenorstem, door gedurige studie, en het meerdere gebruik eener goede methode, aengenamer en aengenamer wordt, werd eene romance gezongen, door den heer Volkerick (lid der Maetschappy en gekenden toonzetter van het Roosje uit de dalen), voor het feest op muziek gebragt. Vergeten wy den heer Gevaerts niet die de piano hield en de zangers op eene onverbeterbare wyze begeleidde.
Onze standaerd, choor insgelyks voor het feest getoonzet door

{==486==} {>>pagina-aanduiding<<}
den heer Dineur, lid der Maetschappy en orkestmeester van den grooten schouwburg, is met veel verdienste door de zangafdeeling van Voor Tael en Kunst uitgevoerd.
Toen dit alles geeindigd was, begon het eigentlyke feest voor Hendrik Conscience. Men had ten zyner eer aen den heer Lambert Van Ryswyck een zilveren drinkvat doen verveerdigen, waervan wy hier de schoonheid zouden vermelden, byaldien de redactie niet voornemens was er eene volledige beschryving van voor te dragen. Dit prachtig drinkvat daer de broeder des betreurden Theodoor Van Ryswyck een jaer aen toewydde om het zoo keurig te verveerdigen, moest den heer Hendrik Conscience daer aengeboden worden.
In korte woorden maekte de heer Voorzitter dit aen de vergadering bekend en alsdan overhandigde men het kostbaer geschenk aen den beroemden schryver, tusschen de daverende toejuichingen des publieks en het spelen van een schilderend muziekstuk, opzettelyk voor deze gelegenheid verveerdigd door den heer Gregoir, professor der normaelschool te Lier. Hulde aen dezen onvermoeidbaren kunstenaer, hulde aen hem die reeds zoo veel toebragt om oorspronkelyk vlaemsch muziek te verspreiden, hulde aen hem die deze gelegenheid te baet nam, om den beroemden Conscience te vereeren, en aldus nogmaels te betoonen, welke genegenheid hy onzer tael toedraegt!
Na dat de geestdrift des publieks in de zael genoeg gekoeld was om eenige stilte toe te laten, nam Eug. Zetternam het woord. Hy sprak met kracht en met vuer en men zag dat eene vaderlandlievende opgewondenheid hem bezielde. Hy verheugde zich om dat hy hier de tolk van zulke menigte kon zyn, en dat hy daer wezentlyk de gevoelens van uitdrukte, bewyzen de aenhoudende toejuichingen, waermede zyne redevoering onderbroken werd. Byzonder bleek het hem dat hy door den geest der vergadering sprak, toen na het uitbrengen van de indrukwekkende woorden: Conscience, ik bied u onze genegenheid en de genegenheid van gansch dit volk, een daverend handgeklap de zael deed weêrgalmen en den spreker lang belette het woord te hernemen.

{==487==} {>>pagina-aanduiding<<}

Wy meenen den lezer genoegen te doen met hier de redevoering van den heer Eug. Zetternam in te lasschen.

Myne heeren en kunstvrienden,

Toen de gebeurtenissen van het jaer dertig de Nederlanden in twee splisten, toen overtoog de zucht naer al wat vreemd is ons half ontwaekte Vaderland. Men verloochende de aloude zeden onzer vaderen; de geest van onafhankelykheid ons door Van Artevelde in het voorhoofd gedrukt, werd miskend. Men verachtte de tael die men sprak, die men van zyne moeder geleerd had, en een zwerm van vreemdelingen kwam, onder de toejuiching des volks ons besturen, in eene tael welke wy niet verstaen.
Heel het eigendommelyke van het schoone Vlaenderland was weggevaegd.
Wy stonden nog op de kaert van Europa; - maer de vreemdeling, die onzen grond betrad, die hier niets meer van het aloude Vlaenderen vond - vroeg - verschrikt over den niet eener zoo groote natie:
- Leeft hier wel een Vlaming nog?
In die ongelukkige tyden, waervan de herinnering ons heden blozen doet, leefde er een man die de weinig overgeblevene vaderlandsliefde in zyn hert bewaerde. Hy besloot zyn heilig vuer in een grootschen tempel van geleerdheid, en grein by grein verzamelde hy de bouwstoffen van onzen litterarischen roem!
Die man was de groote Willems.
Hy liet het heiligdom des vaderlands niet genaken dan door gereinigde ingewyden, en 't was in zynen tempel dat Ledeganck, Van Duyse, Snellaert, Blommaert, Rens, moed putteden om zich voor het vaderland groot te maken!
Terwyl het getal vaderlandsvrienden aldus aengroeide, stond er te Antwerpen een aental jongelingen op. Zy gevoelden diep hoe zeer hun vaderland was vernederd; zy gingen gebogen; zy werden

{==488==} {>>pagina-aanduiding<<}
verpletterd door den smaed die op den Vlaming drukte. Zy werden schaemrood omdat de Vlaming zyn eigen verloochende, en de pyn, die hun die schaemte baerde, gaf hun den moed in het openbaer - aen eenieder - te zeggen:
Wy zyn nog Vlamingen!
Dan, onder dezen hoop, onderscheidden zich Th. Van Ryswyck en Hendrik Conscience. God had hen met onbetwistbare hoedanigheden geschapen en had op hen groote inzichten. In hun brein was eene geestryke fakkel, en op het oogenblik door de Voorzienigheid vastgesteld, staken zy die fakkel aen het vaderlandlievend vuer, - door Willems bewaerd - aen. Met haer - met die fakkel - traden zy te midden van Vlaenderen; zy verhieven haer in den donkeren nacht, die ons Vaderland verduisterde, - en verlichtten ons volk!...
Van Ryswyck is ons sedert ontvallen;
De ster des roems schittert op zyn gebroken schedel; en het gras groeit op zyn heilig overblyfsel.
Dat het roemryk baerkleed hem dus overtogen houde, en komen wy op Hendrik Conscience terug.
Conscience staerde met droeven blik over zyn duerbaer Vaderland; hy zag dat de Vlaming sliep; dat de looden mantel der onverschilligheid ons volk versmachtte... Hy hoorde de verzuchtende stemmen onzer voorouders die hem tot het herte spraken; die hem verzochten hen aen het Vaderland te herinneren. Robert van Bethune verscheen hem, en bezield door den roem diens grooten vaderlandsvriends, riep Conscience met eene donderende stem: de Leeuw van Vlaenderen - Vlaenderen den Leeuw!
Wy allen sidderden onder dien kreet - wy vonden in dien roep de magt om te worden wat wy zyn. Die roep maekte ons Vlaming en het ontwakende volk trilde by dit herleven zyner roemryke voorvaderen.
Vlaenderen werd herboren en de vlaemsche beweging bestond!
Die grootsche kreet werd niet alleen in Vlaenderen gehoord; hy weêrklonk in Duitschland; drong door tot in Hongarië, Oostenryk, Bohemen, Zwitserland; hy galmde in Italië, weêrkaetste zich in

{==489==} {>>pagina-aanduiding<<}
Engeland, en vertalingen bragten er ons uit de nieuwe wereld den echo van over. Europa - wat zeg ik? - heel de wereld vernam dat het vervallen Vlaenderen, het roemryk Vlaenderen herworden was, en Parys, - het wufte Parys - waer byna geen schrift verschynt dat den Vlaming niet hoont of beschimpt, herkende door vertalingen en beoordeelingen van de werken van Conscience, dat de uitzetting der fransche grenzen tot aen den Rhyn; dat de inslorping van ons vaderland eene onmogelykheid geworden is.
Holland ook gaf ons de broederband, Holland dat op dry eeuwen litterarischen voorrang roemen mag, gevoelde dat de luister der werken van Hendrik Conscience heel Nederland beglansen kan. Holland schreef een roman in den aerd des Lotelings van H. Conscience als prysvraeg uit.
Hulde dus aen de groote Nederlanders die de voortbrengsels onzer litteratuer niet misacht hebben.
Hulde aen hen, die riepen: Wat groot is in Vlaenderen, kan groot in al de Nederlanden zyn!...
Heel de wereld erkent en vereert Vlaenderen dus - en wy Vlamingen voelen ons door die erkenning veredeld en vergroot. Wy staen nu niet enkel meer op de levenlooze kaert van Europa. Wy leven inderdaed! Dat de vreemdeling nu maer kome en onzen grond bezoeke, hy zal niet meer naer één enkelen Vlaming moeten vragen! - In deze zael zyn er reeds duizende!
Want wy allen zyn immers Vlamingen?
Welnu! de man, welke dit vuer in ons ontstak; de man die ons door zyn vaderlandschen kreet ontwaekte; - die man die ons volk uit zyne vernedering opschrikte; heeft die man van het Vaderland niet verdiend? Is het niet noodig dat wy hem bewyzen dat Vlaenderen weet wat hy voor dit land heeft gedaen: is het niet noodig dat wy hem bewyzen dat wy niet ondankbaer zyn. Ja! Ja! niet waer?...
Willems stierf, en wy zetteden hem een roemzuil op zyn graf; Ledeganck stierf, en wy vereerden insgelyks zyn gebeente; Van Ryswyck is gestorven en zyn graf zal ook met onze erkentelykheid pralen... Maer zullen wy dan niet dan de doodsbaer onzer vrienden vergulden? Zullen wy de vaderlandsvrienden enkel beloonen

{==490==} {>>pagina-aanduiding<<}
als zy dood zyn? Neen, neen dit kan, dit mag, dit zal niet!
Wy willen betoonen dat het herschapen Vlaenderen, zyne beschermers, zyne redders, ook in hun leven herkent! Wy willen betoonen dat er in de vlaemsche beweging meer te verwachten is dan hoon, haet en smaed.
En daerom, Hendrik Conscience, bieden wy u dit drinkvat als het stoffelyk afbeeldsel onzer erkentelykheid aen.
Aenveerd het als dusdanig, bid ik u.
Maer, Hendrik Conscience, myn vriend, onze voorzitter gaf u dit drinkvat reeds onder die hoedanigheid - ik heb dus het regt niet meer het in aller naem te schenken... Maer weet gy wat ik u in de plaets aenbied?
Het is onze genegenheid en de genegenheid van gansch dit volk! Het is de achting die wy u allen toedragen. Het is de steun, dien gy steeds in die menigte vinden zult!...
Conscience! geloof het, - de gedachte welke gy tusschen ons geworpen hebt, is als zaed opgeschoten, opgegroeid en zal vruchten dragen. Nimmer zal uw denkbeeld van vaderlandsche onafhankelykheid vergaen. Gy zult ons eens - wy hopen dat dit nog in lange niet zal zyn - gy zult ons eens als de betreurde Van Ryswyck ontvallen - maer dan zullen er dadelyk, in uwe plaets, voorvechters der vaderlandsche vryheid optreden. De bres, die gy voor de onafhankelykheid geopend hebt, zal nooit zonder krygers zyn.
Zie liever rondom u de mannen die u volgen. Zyt verzekerd dat er na u van hen nog stryden zullen. Neen, vriend, uw zucht naer vaderlandsche vryheid zal niet vergaen. Hy leeft eeuwig als uw roem...
En mogte u in de loopbaen die gy te vervullen hebt, nieuw misnoegen tegenkomen; mogte de laster u nogmaels bezwalken en de haet u hoonen; mogte de afgunst - die gezellin aller grootheid - u nog ontmoedigen; zie dan op den beker waerop wy onze verkleefdheid en onze standvastigheid stoffelyk hebben uitgedrukt, en ik ben zeker dat gy het hoofd onverschrokken zult opheffen en zeggen:
Deinze nooit die aen het hoofd van zulk een vlaemsch leger staet.
Vlaenderen den Leeuw!
Vryheid en onafhankelykheid!

{==491==} {>>pagina-aanduiding<<}

Na dat die schoone redevoering met zoo veel gevoel als nadruk uitgesproken was, heeft Conscience den jeugdigen letterkundige met vriendschap omhelsd, en met warme woorden hem zynen dank uitgedrukt. ‘Ja’ riep hy uit ‘ja, Eug. Zetternam, gy ook zyt een hoofd, waerop de toekomst des vaderlands rust, vergeet dus nimmer uwe pligten en denk dat de erkentenis des vaderlands nooit ontbreekt aen wie haer door zynen arbeid en zynen moed heeft verdiend!’
Alsdan wendde zich Hendrik Conscience naer het publiek en sprak lang voor de vuist tot al die menschen die met zoo veel geestdrift toegesneld waren om dit nationael feest by te woonen. De indruk die zyne woorden maekte, is te zeer in alle herten geprent dan dat wy hem bestatigen zouden.
Nu traden er nog eene menigte Vlamingen op, maer het is ons onmogelyk over allen te spreken. Een bundel, die de Maetschappy voornemens is uit te geven en waerin al de redevoeringen opgenomen zullen worden, zal er den lezer weldra een denkbeeld van geven. Enkel willen wy nog melding maken van den heer Michiel Vander Voort, die eene byzondere aendacht verdient.
Immers is Michiel Vander Voort een van de eenigen, welke de vlaemsche beweging met warmte doen ontstaen hebben en haer met vollen geestdrift getrouw gebleven zyn. Nog werkt hy steeds met onvermoeidbaren iever ter vereerlyking onzer spraek, en zeggen wy ronduit dat hy dingen verrigt welke allernuttigst en alleronontbeerlykst zyn. Meest al de petitiën ten voordeele onzer tael en onzer voorregten worden door hem opgesteld en naer de kamers der volksvertegenwoordigers verzonden, en met ongewoone takt weet hy het oogenblik te kiezen dat de maetregelen der Vlamingen gedyen zouden. Het was ons dus hoogst aengenaem dat een dergelyke onverschrokken verdediger onzer moedertael de zael onder zyne krachtige woorden deed weêrgalmen. Na hem trad de vertegenwoordiger der grootste dichteres van België op en met veel talent werd een overheerlyk gedicht van Mev. Van Ackere, geboren Maria Doolaghe, voorgelezen.

{==492==} {>>pagina-aanduiding<<}

Dat dit feest diepe herinneringen nagelaten heeft en zyn invloed weldadig uitoeffent, blykt uit de stemmen die uit alle streken van Vlaemsch-België opgaen om die nationale byeenkomst te vereerlyken.
Om daer een gedacht van te geven, zullen wy hier een artikel laten volgen dat betoont hoe er in het sluimerendste deel van Vlaemsch-België ook menschen zyn die de moedertael beminnen en alles aenwenden om de uitgestrekte Kempen uit hunnen sluimer op te wekken.
Het hoeft geen betoog dat de schryver van dit artikel 't welk wy uit den Pachter van Gheel overnemen, een der onverschrokkendste voorstaenders onzer schoone moedertael en onzer regten zal worden, en dat zyn talent van publicist, by nadere ontwikkeling ons vaderland zal vereeren.


Aen de verdedigers der moedertael!

Wy hebben voorledene week, het vlaemsch gezelschap van Gheel met kenspreuk: Volksbeschaving, vertegenwoordigende, het groot nationael vlaemsch feest van Antwerpen bygewoond; en met wat lof, met welke vaderlandsche liefde moeten wy van dit schoon feest niet spreken! Oh! riepen wy by onze terugkomst, vlaemsche broeders, wy hebben iets grootsch, iets edel gezien; wy hebben gezien wat onze voorouders waren, en wy hebben ook gezien dat zy nog ware opvolgers hebben. De vlaemsche tael schynt in eenen doodstryd te verkeeren, maer, ô! hemel, hoe levendig, hoe jong, hoe frisch was zy op dat feest! Hoe talryk, hoe magtig waren hare tolken! Hoe fier mag zy zich roemen op hare vermaerde schryvers, Hendrik Conscience, Eug. Zetternam, Jan Van Beers, enz. enz.! Hoe kloekmoedig kan zy te velde trekken met het sterke leger dat zich daer rondom haer geschranst had! En hoe onverschrokken mag zy het hoofd bieden aen de verbasterde kinderen van Belgenland!!!.....
Eenige franschgezinden zullen misschien met deze woorden den zot houden. Zy mogen dit vry. Wat ons aengaet, het

{==493==} {>>pagina-aanduiding<<}
vlaemsch feest van Antwerpen heeft ons overtuigd dat onze moedertael sedert eenige jaren, reuzenstappen van vooruitgang gedaen heeft, dat hare verdedigers van dag tot dag al meer en meer aengroeijen en dat zy de aenvallen harer menigvuldige vyanden nimmer vreezen moet.
- Zekerlyk was de roem onzer voorvaderen groot, zekerlyk zouden zy, indien het mogelyk ware, van verontweerdiging uit de graven opstaen, om hunne verbasterde telgen te hoonen en te straffen, maer het ontbreekt Vlaenderen toch ook niet aen mannen die, even als Jan Breidel, Pieter de Koninck, Jacob van Artevelde, bereid zyn hunne rust, hunne vreugde, hun leven zelf op het altaer des vaderlands op te offeren, liever dan de onafhankelykheid van Vlaenderen, het behoud zyner nationaliteit, en met deze zyne moedertael te verliezen. Geen wonder dus ook dat Hendrik Conscience, die groote schryver van den Leeuw van Vlaenderen, wiens roem zich over geheel Europa verspreidt, even als de schitterende stralen der zon, ons met zyne welsprekende stem toeriep: ‘Vlaemsche broeders, ik zie met welken iever gy uit alle streken van Belgenland naer ons nationael vlaemsch feest komt toegesneld, ik zie met welken moed gy hier voor onze schoone moedertael komt stryden, en ik zie ook dat onze zaek gered is. Ja, binnen eenige jaren zullen wy al de bastaerds van Vlaenderen als met eenen slag verbryzelen........’
Hoe grooten indruk deze woorden op ons maekten, achten wy onnoodig te zeggen. Wy waren gansch en al bezield door de heilige zaek welke ons naer Antwerpen had geroepen, en eene edele, eene vaderlandsche vreugd vervulde onze herten. Wy gevoelden ons gelukkig en magtig. Doch, wy moeten het bekennen, dit alles was van korten duer. Een oogslag op den Kempenaer, onzen broeder, geworpen, trok ons uit de begoocheling waerin wy als buiten onze weet, verkeerden, en wy waren gedwongen al zuchtende in ons zelven te zeggen: Hier is hoop in de toekomst, hier leeft de Vlaming, hier verdedigt hy zyne regten, hier is de bres der onafhankelykheid van Vlaen-
{==494==} {>>pagina-aanduiding<<}
deren nooit zonder stryders; maer in de Kempen, in de onverschillige Kempen, o! daer weet men niet dat men leeft, daer is alles stil en dood gelyk in een graf....... Onze broeders slapen, zy kennen of ten minsten hechten geenen of weinigen prys aen hunne moedertael. Zy leven niet dan om te eten, te werken en zich te vermaken. En de ziel veredelen, den geest ontwikkelen, het verstand uitbreiden en vergrooten, die dryfveeren van een verlicht volk, bestaen in hun niet meer! Zy zyn het dierendom zoo digt na by! En wy zouden hen uit dien beweenelyken stand kunnen trekken! Wy zouden hen met de eeuw kunnen doen vooruitgaen! Wy zien dat het gedacht alleen hetwelk wy er van opgevat hebben, uitzinnig is, en dat wy teenemael onmagtig zyn om zulk groot werk te verrigten..... Eene zigtbare droefheid vertoonde zich dan op ons gelaet.
Welligt hadden wy allen moed voor altyd verloren gegeven, en nimmer aen het bestaen van ons vlaemsch gezelschap gedacht, indien Hendrik Conscience en byzonderlyk Eug. Zetternam, die onvermoeidbare voorstaender onzer moedertael, ons niet waren komen opbeuren en alle mogelyke hulp in onze onderneming beloofd hadden.
Het is dus tot u, Kempissche voorstaenders der vlaemsche tael, dat wy ons wenden, het is tot u dat wy roepen: Kunt gy nog langer gedoogen dat uwe broeders onverschillig blyven, aen al wat hunne zeden kan beschaven, en hunnen geest ontwikkelen? Dat zy nog langer de rampen der onwetendheid moeten dragen? Dat zy nog langer onder een nypend juk verbogen gaen? Of wilt gy aen die heilige zaek niet mede werken, omdat men van rondom den Vlaming aentast, zynen adem poogt te verpesten, en allen zucht van nationael gevoel in zyne longen tracht te droogen? Wilt gy met ons niet stryden, opdat de Kempenaer zich niet onwetend in den stroom van verwyfde en uitheemsche gedachten zou laten mede sleepen? Of denkt gy misschien dat wy onze slapende broeders uit hunne onverschilligheid niet kunnen trekken? Maer waerom, zegt het ons, waerom zou de Kempenaer niet voorwaerts willen, indien wy hem maer op den goeden

{==495==} {>>pagina-aanduiding<<}
weg zetteden? Hoe! hy zou nooit zyne oogen willen openen! Hy zou zyne dagen gelyk het redelooze dier willen blyven slyten! Hy zou de kiem zyns verstands geene wortelen willen doen schieten, en de boeken zyner voorvaders niet doorlezen! Hy zou daer geene liefde, geen getrouwheid aen zyn vaderland kunnen in putten! Hy zou zyne moedertael blyven miskennen, zyne onafhankelykheid, zyne vryheid aen zyne vyanden overgeven? Hy zou zich den naem van onwetend en onbeschaefd van het lyf niet willen schudden, en met zyne overige broeders in roem en eer gelyk staen! Hy zou hardnekkig genoeg zyn om aen het heldere licht der waerheid te kunnen blyven wederstaen! O neen! Dit zal, dit kan hy niet. Hy draegt den naem van Belg: Een Belg is niet hardnekkig. Hy stamt van een verlicht volk af: Hy zal dus met de eeuw omzichtig vooruit streven, en voor allen loozen aenval op zyne hoede wezen. Vereenigt u dus, vlaemsche broeders, met ons. Hebt gy geenen moed genoeg, wy zullen er u inboezemen. Vóór de onderneming, waren wy ook bang. Nadat wy de hand gedrukt hadden van Hendrik Conscience en Eug. Zetternam, voelden wy ons het bloed duizendmael warmer door de aderen vlieten. Ja, wy gevoelden en gevoelen nog dat wy afstammend zyn van vlaemsche helden die liever den dood braveerden, dan de slaverny te verduren, of hunne nationaliteit te verliezen. Volgen wy hen na, en onteeren wy niet langer hunne graven meer. Wy willen niets anders dan het geluk der Kempenaers, zyne verlichting, zyne beschaving. Wy willen niets anders dan vooruitgang, vryheid en onafhankelykheid.

J. Coekelberg, L. Van Doninck.

Zulke artikels vereeren hunne verveerdigers en de schryvers er van zyn eene groote aenwinst voor de vlaemsche zaek.








{==496==} {>>pagina-aanduiding<<}

Beschryving van het drinkvat, uitgevoerd door Lambert van Ryswyck, en als huldebewys den heere Hendrik Conscience


aengeboden door de Maetschappy voor Tael en Kunst, op haer letter- en toonkundig Feest van 19 Augusty 1851.

Dit geschenk, geheel in zilver gedreven, gedeeltelyk verguld, heeft eene hoogte van 26 centimeters.
Zyne vorm zweemt naer die van eenen kelk, waeraen men tot de doelmatige beschryving dry onderscheidene gedeelten kan waernemen, namelyk het voetstuk, de kuip en het eigentlyk vat.
Het voetstuk verbeeldt de kruin van den vlaemschen parnassus, door acht kantsteenen omsloten, waerop tot herinnering de volgende namen van nederduitsche schryvers zyn uitgedreven: Van Maerlant, Vondel, Willems, Helmers, Van Ryswyck, Bilderdyk, Cats, Ledeganck.
Op de kruin des bergs staen dry allegorische beelden, wier kenteekenen aenwyzen dat zy de verschillige vakken der letterkunde verbeelden door den heer Conscience beoefend, namelyk de Veldzang, Heldenzang, en Geschiedenis.
Deze dry beelden vormen eene groep en dragen de kuip van het vat.
De kuip is het gedeelte, waerop de meeste en byzonderste versierselen zyn aengebragt; zy bevat twee hoofdzakelyke verbeeldingen die in haer eene voorzyde en eene achterzyde doen bemerken.

{==497==} {>>pagina-aanduiding<<}

De voorzyde bestaet in een schild waerop het borstbeeld van den heer Conscience uitgedreven is; twee horens van overvloed waeruit des schryvers werken talryk vloeijen dalen langs het schild, dat met zwierige lauwertakken is omkranst en door eene schitterende ster is bekroond.
Van wederzyden des schilds staet een allegorische beeld; ter regterzyde de Vereeniging, houdende een krans van onsterfelyke bloemen; ter linkerzyde de Faem met de bazuin des roems.
De achterzyde van het drinkvat bestaet uit het blazoen der Maetschappy Voor Tael en Kunst, zynde eene dichterharp of lier, bekroond met het wapen der stad Antwerpen, waer boven de ster der toekomst door eikenloover en lauwertakken omkranst. Even als aen de voorzyde staen hier twee allegorische beelden de Beschaving met de fakkel des lichts en de Eendragt op den pylbundel rustend, die elkander de hand reiken tot heil der vlaemsche zaek. Het laetste beeld de Eendragt verplet met haren pylbundel den kop van het monster der tweedragt, dat stuiptrekkend aen hare voeten sterft.
Overigens is de kuip op haren geheelen omtrek overdekt met eigenaerdig loofwerk, dat de twee voorname zyden tot een geheel vereenigt. Rond de kuip tusschen loofwerk en beelden doorgeslingerd, loopt een band, die voor opschrift draegt: De Maetschappy Voor Tael en Kunst aen Hendrik Conscience.
Het derde gedeelte van het drinkvat is de eigentlyke beker, waervan het onderste deel tusschen boven beschrevene versierselen is vervat.
De beker is effen en verheft zich uit de kuip; zyne oppervlakte is verguld. Het gedeelte dat onder de versierselen ligt, is met facetten of lichtkanten gewerkt, die met hunnen glinsterenden goudglans door den band der kuip zich ontlasten en zigtbaer het geslepen kristael nabootsen.
Volgens deze beschryving kan men genoeg oordeelen, denken wy, dat de samenstel van het drinkvat, den heere Conscience door de Maetschappy voor Tael en Kunst geschonken, overschoon en allergelukkigst is. Voor wat de uitvoering aengaet, durven wy,

{==498==} {>>pagina-aanduiding<<}
zonder overdryving zeggen, dat de beker een waer meesterstuk mag genoemd worden. De heer Lambert Van Ryswyck, die, als dichter, weerdig den naem van zyn betreurden broeder, den onvergetelyken volksschryver, draegt, en die gewetensvol jaren lang zyne studie als beeldhouwer gedaen heeft - iets wat hoogstnoodzakelyk is voor zyn vak, en nogtans door de meeste kunstdryvers verwaerloosd wordt - heeft, door de uitvoering van het drinkvat, bewezen dat hy een groot kunstenaer is. Inderdaed, onlangs nog bezochten wy het werkhuis van den heere Lambert Van Ryswyck. Het schynt dat hy zich byzonder en met den besten uitslag toelegt op de christene kunst. Hy houdt zich thans onledig met het verveerdigen van zilverwerk voor verscheidene kerken des lands.
De gewrochten die wy er mogten bewonderen, hebben ons ten volle gezegd, dat het vaderland fier mag zyn in zynen schoot een grootschen en edelen kunstenaer meer te bezitten.






{==499==} {>>pagina-aanduiding<<}

De bede des lotelings, door Pieter Geiregat.


Ik ben soldaet: 'k vertrek, - 'k verlaet al wat ik minde. 
Ginds weent myn moeder nog, ginds by de hooge linde, 
En bidt myn vader en myn zuster nevens haer, 
En worde ik Martha, myn geliefde, nog gewaer. 
O God! verlaet gy niet myn moeder en myn vader, 
Schenk gy hun 't daeglyksch brood, en hoop en troost te gader; 
Moet iemand lyden, zend uw lyden op my neêr, 
Maer spaer myn oudren Heer! 
 
Ach! moet myn vader sterven, 
Beroofd van steun en hulp, 
Myn moeder dus bezwyken, 
Op 't stroobed in een stulp, 
Zend, Heer, op 't veld des oorlogs, 
Des vyands moordend lood 
My in het bloedend herte, 
Zend, Heere, my den dood! 
 
Myn zuster, God! zy is een reine maegdenbloeme! 
Een engel op wier deugd en eer ik my beroeme: 
'k Volbragt myn broederpligt, en 'k heb haer steeds getoond, 
Waer doorn en distel staet, waer roos en lelie troont. 
Ik sprak van onschuld haer en van gerust geweten, 
Het loon van wie op aerd' zyn pligten heeft gekweten, 
En zy geloofde en bleef getrouw aen deugd en eer; 
Verlaet haer ook niet, Heer! 
 

{==500==} {>>pagina-aanduiding<<}

Ach! moet ik eenmael hooren: 
Uw zuster is onteerd, 
Zy is u niet meer weerdig, 
De schand heeft haer verneêrd! 
Zend, Heer, op 't veld des oorlogs, 
Des vyands moordend lood 
My in het bloedend herte, 
Zend, Heere, my den dood! 
 
En myn beminde, God! zy is zoo lief en teeder; 
Ik minne Martha, en ook Martha mint my weder; 
Met vreugde nam zy aen de hand die ik haer bood, 
En haest wierd zy myn gâ en ik haer echtgenoot. 
Maer 't noodlot wilde niet, dat wy ons saem verbonden; 
't Heil, dat de liefde ons schonk, is thans als rook verzwonden: 
'k Verlaet haer, doch zy zwoor: ‘Getrouw ziet gy my weêr.’ 
Sterk haer besluit, o Heer! 
 
Ach! moet ik eenmael hooren: 
Uw Martha is ontrouw, 
Zy schonk haer liefde een ander, 
En is een anders vrouw, 
Zend, Heer, op 't veld des oorlogs, 
Des vyands moordend lood 
My in het bloedend harte, 
Zend, Heere, my den dood! 


Gent.






{==501==} {>>pagina-aanduiding<<}

Wat is zy schoon! Gedicht door P. Génard.


Wat is zy schoon! Als de eerste stralen 
Die na den doodslaep der natuer, 
Op de aerde spelend nederdalen, 
En 't al ontwaken door hun vuer; - 
Zoo is zy ook: - trots 't woên der pyn, 
Komt zacht in 't hert de vreugd weêr bloeijen, 
Zoo moet de ziel in min ontgloeijen, 
In 't uer als men by haer mag zyn! 
 
Wat zaligheid moet hy genieten 
Die uit dit oog zoo glinstrend zwart, 
Soms eene vuerge strael voelt schieten, 
Doordringend elke plooi van 't hert; 
Wanneer hy op haer fynen mond, 
Soms een gestolen zoen mag plukken, 
Of haer aen 't hygend herte drukken, 
In eenen reinen liefdestond! 
 
O jammer dat dit hemelsch wezen 
Waer ieder mensch voor nederknielt. 
Door geene deugd ook uitgelezen, 
Maer slechts door laegheid wordt bezield; 

{==502==} {>>pagina-aanduiding<<}

Vrees, vrees die blikken, vrees die wang 
Die een geveinsde schaemt' doet blozen 
Gelyk des zuidens vuerge roozen 
Verbergt haer glans een giftge slang! 
 
Geen min, het deel der edle herten, 
Heeft ooit in hare borst geblaekt; 
Die drift die ons het lot doet tarten, 
En ons tot halve goden maekt! 
Neen, een zoet woord, een liefdetogt, 
Die 't hert van vreugd doet overstroomen, 
Is voor geen liefde te bekomen, 
Maer wordt, o ramp, voor geld gekocht! 
 
Wee u, wee u, o jongelingen! 
Wier edle ziele glanst van deugd, 
Die met dien schat om haer wilt dingen, 
Om haer den hemel uwer jeugd! 
Wee u, wee u, onnoozel hert! 
Hebt gy geen geld, voor u geen liefde, 
Waer 't zelfs dat u het leed doorgriefde, 
Zy lachtte en spotte met uw smert! 
 
En eventwel hoe zulks gelooven? 
Is zy verrukkend, godlyk schoon; 
Zy schynt een wezen van hier boven, 
Wien deugd alleen verstrekt tot kroon! 
Ah! is 't misschien de wil van God 
Dat 't hert op aerd steeds zy bedrogen, 
Dat onze waerheid zy een logen, 
Zyn eewge waerheid slechts ten hoon? 


February 1850.






{==503==} {>>pagina-aanduiding<<}

Pier-Jan-Klaes.


Een vlaemsch liedeken door Prudens Van Duyse.


Gistren stond het volk te kijken 
Op het Pier-Jan-Klaessens spel - 
't Is een lesken voor de rijken: 
(Zeide er iemand rap en snel) 
'k Wierd ook een groot man op 't endje, 
Speelde ik zoo als Pier-Jan-Klaes. 
Pier-Jan-Klaes dat is het ventje, 
Pier-Jan-Klaes dat is de baes. 
 
Pier-Jan-Klaes werd lest verkoren 
Senateur: elk was verblijd. 
Hij is met het verstand geboren 
Als de kindren van dees tijd, 
Want de man heeft land en rentje 
Rond de Schelde en rond de Maes. 
Pier-Jan-Klaes dat is het ventje, 
Pier-Jan-Klaes dat is de baes. 
 

{==504==} {>>pagina-aanduiding<<}

Pier-Jan-Klaes die kan niet spreken, 
Maer een ander schrijft voor hem 
Om niet in 't discours te steken, 
Heft de Senateur de stem. 
Zijn portret gaet uit in prentje, 
Met zijn naem en ceteraes. 
Pier-Jan-Klaes dat is het ventje, 
Pier-Jan-Klaes dat is de baes. 
 
Pier-Jan-Klaes heeft menig broeder; 
Men ontmoet ze schier alom. 
Al is wijsheid niet hun moeder, 
Voor 't publiek zijn zij niet dom. 
't Koordeken kost menig centje, 
Dat ze werken doet, helaes! 
Pier-Jan-Klaes is toch het ventje, 
Pier-Jan-Klaes is toch de baes. 








{==505==} {>>pagina-aanduiding<<}

De flesch (naer de gebroeders Grimm); door J.H. Manuels.

In de goede dagen, wanneer het stille volk, de Elfen, zich nog meer toonde dan tegenwoordig in dezen ongeloovigen tyd, leefde er een man, Michaël Purcell, die eenige akkers slecht en onvruchtbaer land gepacht had, in de nabuerschap van de eermaels zoo beroemde prebende van Mourne, anderhalf uer van Mallow en zeven van Cork. Michaël had vrouw en kinderen. Zy deden wat in hunne krachten was; dat was inderdaed niet veel, want er was nog geen kind zoo groot, dat het den armen man in zynen arbeid kon helpen, en de goede vrouw verzorgde de kinderen, molk de koe, kocht aerdappelen en droeg de eijeren naer Mallow; doch hoe zy ook werkten, was het nauwelyks genoeg om de pacht te betalen.
Zy schikten zich in eenen tyd lang, zoo goed mogelyk, naer de omstandigheden; doch ten laetste kwam er een slecht jaer; het weinige haver bedierf, de kiekens teerden af, het zwyn vermagerde en werd byna voor niet te Mallow verkocht en de arme Michaël bevond dat hy niet genoeg had om de helft van het pachtgeld te betalen, en reeds was hy twee termynen schuldig.
- Wat zullen wy nu aenvangen, Marie? - vraegde hy.
- Wat wy aenvangen zullen? - antwoordde zy - dryf onze koe naer de markt van Cork en verkoop ze daer. Maendag is het

{==506==} {>>pagina-aanduiding<<}
marktdag, gy moet er vroeg gaen, opdat het arme dier adem kunne scheppen eer het op de markt komt.
- En wat zullen wy aenvangen, als zy weg is? - zegde Michaël bekommerd.
- Dat weet ik niet, Michaël; maer zeker zal God ons niet verlaten, en gy weet toch hoe goedig hy jegens ons was, toen kleine Willem ziek lag, en wy in 't geheel niets voor hem hadden? De doktor, de zachte, fyne man, kwam aengereden en verlangde eenen dronk melk; hy gaf ons twee schellingen, zond ons de geneesmiddelen voor 't kind, en wat het verder noodig had, en gaf my iedermael iets te eten, als ik kwam om hem raed te vragen, dien hy my nooit weigerde; hy kwam ook en zag naer het kind, en hield met zyne weldaden niet op dan toen het geheel gezond was.
- Gy denkt zoo altyd, Marie, en ik geloof dat gy gelyk hebt; daerom wil ik ook geenen kommer over het verkoopen der koe hebben, ik zal morgen gaen; gy moet intusschen naeld en garen nemen en mynen rok lappen: hy is onder den arm gescheurd.
Marie verzekerde hem dat zy alles in orde zou brengen. Den volgenden dag bereidde hy zich, en zy beval hem by het afscheid aen, de koe niet anders dan aen den hoogsten prys te verkoopen. Michaël beloofde, het niet te zullen vergeten, en stelde zich op weg. Hy dreef de koe langzaem door den kleinen stroom, die den weg doorsnydt en onder de muren van Mourne henen vliet. Als hy daer voorby ging, vielen zyne oogen op de torens en op eenen der oude vlierstammen, die er toenmaels als kleine roeden uit zagen.
- Ja - riep hy uit - hadde ik maer de helft van 't geld, dat onder u begraven ligt, zoo hoefde ik myne arme koe niet weg te dryven. Is het niet jammer dat het onder de aerde rust, terwyl nog anderen even als ik, het missen moeten? Nu indien het Gods wil is, kom ik met eenig geld in den zak terug.
Met deze woorden dreef hy zyn beest verder. Het was een schoone dag, en de zon scheen glansend op de muren der oude abdy, als hy er voorby ging. De weg leidde over eene ry langzamerhand

{==507==} {>>pagina-aanduiding<<}
klimmende bergen, tot dat hy na drie uren op de spits van de hoogte, die thands de Fleschberg heet, maer toenmaels dien naem nog niet voerde, geraekte, op welke plaets hem iemand inhaelde.
- Goeden morgend - zegde deze.
- Goeden morgend - antwoordde Michaël vriendelyk en zag naer den vreemde om.
Het was een klein manneken, dat men eenen dwerg hadde kunnen noemen, maer dat toch niet zoo heel klein was. Hy had een oud, gerimpeld, geelachtig aengezicht, dat er juist als verwelkte bloemkool uitzag, daerby eenen dunnen, kleinen neus, roode oogen en wit haer. Zyne lippen waren niet rood, maer zyn gansch aengezicht was van ééne kleur, zyne oogen zonder rust, overal rond kykend, en ofschoon zy vuerrood waren, was toch Michaëls hert yskoud als hy ze aenzag. Hy had inderdaed weinig smaek in 't gezelschap van den Kleine, en hy kon niet het minste van zyne beenen of zyn lyf bemerken: het manneken had zich, hoewel de dag warm was, geheel in eenen dikken wyden rok gewikkeld.
Michaël dreef de koe een weinig gauwer, maer de Kleine hield zich immer nevens hem. Hy wist niet op welke wyze hy voort trad, maer hy vreesde te zeer om naer hem om te kyken, en wilde ook geen kruis maken, want hy was bang dat de oude man toornig zou worden. Doch het docht hem dat zyn reisgezel niet ging als een andere mensch, hy zette den eenen voet niet voor den anderen, maer gleed slechts over den ruwen weg (en ruw was hy genoeg), als eene schaduwe, henen, zonder geruisch en zonder krachtinspanning. Den armen Michaël sidderde het hert in 't lyf; hy zegde een gebed, en wenschte dezen dag niet uitgegaen te zyn of reeds op de markt te wezen, of de koe niet te moeten hoeden, om van het spook te kunnen voortloopen.
Te midden van dien angst werd hy van zynen gezel aengesproken:
- Waer henen wilt gy met die koe, lieve man?
- Naer de markt van Cork - antwoordde Michaël, sidderend van den brouwenden en snydenden toon van de stem.
- Wilt gy ze verkoopen? - zegde de vreemde.
- Inderdaed, ik dryf ze daerhenen om ze te verkoopen.

{==508==} {>>pagina-aanduiding<<}

- Wilt gy ze my verkoopen?
Michaël deinsde verschrikt terug; hy vreesde met den Kleine iets te doen te hebben, en vreesde nog meer neen te zeggen. Eindelyk sprak hy:
- Wat zult gy er my voor geven?
- Ik wil u iets zeggen - antwoordde de Kleine - ik geef er u deze flesch voor - terwyl hy eene flesch van onder den mantel te voorschyn haelde.
Michaël bezag eerst hem, alsdan de flesch, daerna moest hy, te midden van zynen angst, in een luiden lach losbreken.
- Lach naer hertenlust - sprak de Kleine - maer ik zegge u; deze flesch is meer weerd voor u dan al het geld, dat ge voor de koe, in Cork krygt, ja duizendmael meer.
Michaël lachte weder.
- Denkt gy wel - zegde hy - dat ik zulk een gek ben, dat ik myne goede koe voor zoo eene flesch zou weggeven, die bovendien nog leêg is? Waerachtig, daer komt niets van!
- Gy doet beter my de koe te geven en de flesch te nemen, gy hoeft er geen berouw over te hebben.
- Maer Marie, wat zou die zeggen? Er zou geen einde aen zyn. En hoe zou ik myne pacht betalen? En wat zullen wy beginnen zonder eenen denier geld?
- Ik verzeker u dat de flesch beter is dan al het geld. Neem ze en geef my de koe. Ik zegge het u voor de laetste mael, Michaël Purcell.
Michaël was verbaesd. Hoe heeft hy mynen naem geleerd? dacht hy. De vreemde ging voort:
- Michaël Purcell, ik ken u en heb achting voor u; daerom volg mynen raed, of gy zult het ondervinden. Weet, uwe koe zal u ontschieten, eer gy te Cork komt.
Michaël wilde daerop antwoorden: dat verhoede God! doch de Kleine hernam en Michaël was te aendachtig om iets te zeggen dat hem had doen zwygen, en was veel te beleefd om iemands rede te onderbreken:
- Dan moet ge weten dat er zooveel vee op de markt zal zyn,

{==509==} {>>pagina-aanduiding<<}
dat gy tot eenen geringen prys zult moeten afslaen, en welligt valt gy als gy naer huis gaet, nog in de handen van roovers. Maer waertoe zeg ik u dit alles, daer gy toch besloten hebt uw geluk van u af te stooten?
- O neen! heer, myn geluk wil ik niet van my afstooten - zegde Michaël - en ware ik verzekerd, dat de flesch zoo goed is als gy zegt, zoo zou ik u de koe geven in den naem....
- Bekommer u om geene namen - onderbrak hem de Kleine - maer geef my de koe; ik heb u geene onwaerheid gezegd, en als gy er mede t'huis komt, doe dan juist wat ik u heeten zal.
Michaël talmde.
- Welaen - zei de vreemde - goeden dag, Michaël Purcell, ik kan niet langer wachten. Nog eens, neem ze aen, en wees ryk; weiger ze en bedel voor uw levensonderhoud, zie uwe kinderen in armoede, uwe vrouw stervend van gebrek; dat zal uw lot zyn, Michaël Purcell. - By deze woorden glimlachte de Kleine boosaerdig, hetgeen zyn aenzicht nog gruwzamer maekte.
- Zou het zoo zyn? Is het wel waer? - zegde Michaël, nog steeds talmend en besluiteloos wat hy zou doen. Hy kon niet anders dan de woorden des ouden mans gelooven; en eindelyk, in eenen aenval van vertwyfeling, greep hy naer de flesch en zegde:
- Neem de koe, en indien gy my bedrogen hebt, dan zal de vloek van den arme u treffen.
- Ik acht noch uwen vloek, noch uwen zegen, Michaël Purcell; ik heb echter de waerheid gezegd, dat zult gy nog heden avond ondervinden, als gy doet wat ik u zeg.
- Wat moet ik doen? - vraegde Michaël.
- Wanneer gy t'huis komt, bekommer u niet dat uw wyf verdrietig is, maer blyf zelf bedaerd, en doe haer den vloer zuiver keeren, zet de tafel goed en dekt ze met eenen reinen doek; stel dan de flesch op den grond en spreek dan de woorden: flesch, doe uwe pligt! en ge zult het gevolg zien.
- En dat is alles? - vraegde Michaël.
- Niets meer - zei de kleine man. - Goeden dag, Michaël Purcell, gy zyt een ryk man.

{==510==} {>>pagina-aanduiding<<}

- Dat geve God! - zegde Michaël, toen de oude man de koe voortdreef en hy weêr op den weg huiswaerts was; doch hy kon zich niet weêrhouden het hoofd om te draeijen, en den kooper van zyne koe na te zien, tot dat deze geheel verdwenen was.
- God behoede en beware ons! - riep Michaël - die man behoort aen deze wereld niet. Maer waer is myne koe?
Zy was henen, en Michaël ging huiswaerts, gebeden zeggend en zyne flesch vasthoudend. Wat zou ik aenvangen, dacht hy, indien zy brak? Doch daervoor wil ik zorgen, en hy stak ze voor zyne borst, bekommerd over het gevolg, en twyfelend over het onthael dat hy van zyne vrouw te verwachten had. Terwyl hy zorg en verwachting, vrees en hoop tegen elkander opwoog, bereikte hy 's avonds zyne hutte en overraste zyne vrouw, die by het torfvuer aen den heerd zat.
- Ho! Michaël, gy zyt reeds terug? Zeker zyt gy niet naer Cork geweest? Spreek, wat is u overgekomen? Waer is de koe? Hebt ge ze verkocht? Hoe veel hebt gy getrokken? Wat nieuws is er? Vertel het my?
- Wilt gy my tyd laten, Marie, zoo zal ik u alles haerklein vertellen. Waer onze koe is, zoudt ge geerne weten, maer dat kan ik u niet zeggen, want ik weet het allerminst waer zy is.
- Wat hebt ge er voor getrokken, Michaël, kom te voorschyn met het geld!
- Een beetje geduld, Marie, en gy zult alles hooren.
- Maer wat is dat voor eene flesch onder uw vest? - vroeg Marie, die den uitstekenden hals bemerkte.
- Nu, wees te vreden - zei Michaël - maer ik moet u eerst vertellen - en hy stelde de flesch op de tafel. - Dat is alles wat ik voor de koe gekregen heb.
De arme vrouw was als van den donder geslagen.
- Alles wat ge gekregen hebt? En waertoe deugt dat, Michaël. Ik zou toch van myne levensdagen niet gedacht hebben, dat gy zulk een gek waert. Hoe zult ge nu de pacht betalen?
- Wilt ge redelyk zyn, Marie? - zegde Michaël - dan zal ik u vertellen, hoe de oude man, of wie het anders ook was, my

{==511==} {>>pagina-aanduiding<<}
ontmoette; neen, hy ontmoette my niet, maer hy was by my, boven op den berg; en hoe hy my bewoog hem de koe te verkoopen, en hoe hy my zegde, dat deze flesch iets voor my was.
- Waerachtig, voor u alleen, gy gek! - zegde Marie, en greep naer de flesch, om ze tegen den muer te werpen.
Doch Michaël vatte ze gezwind, hield zich bedaerd (want hy herinnerde zich het bevel van den Kleine), uit de handen van zyne vrouw los en stak ze weder voor zyne borst. De arme Marie zat te weenen, terwyl haer Michaël zyne geschiedenis vertelde, en zich steeds kruiste en zegende. Intusschen kon zy zich niet weêrhouden hem te gelooven, vooral daer zy aen geesten geloof hechtte. Zonder een woord te spreken, stond ze op en begon den vloer met eenen bussel heidegewas te keeren. Hierna schikte zy alles, zette de lange tafel goed, en dekte ze met eenen reinen doek, den eenigen, welken zy hadden, en Michaël stelde de flesch op de aerde en sprak:
- Flesch, doe uwe pligt!
- Daer! daer! moeder, zie toch! - riep de oudste knaep, een dikkakig kind van vyf jaer, en sprong aen de zyde zyner moeder, wanneer twee zeer kleine gestalten, als lichtstralen, uit de flesch stegen, en in een oogenblik de tafel met zilveren en gouden schotelen en tellooren bezetteden, op welke de kostelykste spyzen lagen, en zoodra alles in orde was, weder in de flesch nederstegen.
Michaël en zyne vrouw beschouwden alles met de grootste verwondering, want zy hadden zulke schotels en tellooren van hun leven niet gezien en zy geloofden dat men dergelyke niet genoeg kon bewonderen; zoodat ze met het enkel aenschouwen allen honger vergaten. Eindelyk zei Marie:
- Kom, Michaël, en zet u neder; beproef het en eet een weinig, gy moet hongerig zyn, na zulk een goed dagwerk. Ziet ge de man heeft geene onwaerheid van de flesch gesproken.
Michaël zette zich en gaf ook den kinderen hunne plaets aen de tafel; zy hielden eenen heerlyken maeltyd, en toch bleef de helft der schotelen onaengeroerd. Het zal my toch verwonderen - zei Marie - dat de goede kleine heeren deze kostbare dingen weder

{==512==} {>>pagina-aanduiding<<}
zouden wegnemen. - Zy wachten, maer niemand kwam. Marie hief zorgvuldig schotels en tellooren op en sprak:
- Waerlyk, het was geene onwaerheid; gy zyt thands een ryk man, Michaël Purcell.
Zy gingen alle te bed, doch niet om te slapen, maer om te bepalen hoe zy deze kostelyke dingen, die zy niet noodig hadden, in geld zouden veranderen om meer landeryen te nemen, Michaël ging naer Cork, verkocht zyne gouden schotels, verschafte zich wagen en peerden, en overlegde hoe hy veel geld verwerven kon. Zy gaven zich alle moeite om de flesch geheim te houden, doch te vergeefs; hun landeigenaer bragt het uit. Op zekeren dag kwam hy by Michaël en vroeg hem hoe hy aen al dat geld gekomen was, welk hy toch in geen geval door de pacht gewonnen had; hy kwelde hem zoo lang, tot dat Michaël hem eindelyk van de flesch sprak. De eigenaer bood veel geld, Michaël wilde ze echter daervoor niet geven, tot dat gene hem ten laetste alles wat hy op het oogenblik in pacht had, als eigendom aenbood. Michaël die thands ryk genoeg was, dacht dat hy verder geen geld meer noodig had, en gaf de flesch weg.
Michaël had zich misrekend. Hy en de zynen verkwistten het geld, alsof het geen einde nemen kon, en om de geschiedenis kort te maken, zy werden steeds armer en armer, tot dat zy eindelyk niets meer overig hadden dan eene koe, welke Michaël andermaels voor zich heendreef om ze op de markt van Cork te verkoopen, niet zonder hoop den kleinen man op nieuw te ontmoeten en eene andere flesch te verkrygen. De dag brak nauwelyks aen of hy trok uit zyn huis, en hy ging eenen goeden stap door, tot dat hy op de hoogte kwam. De nevels sliepen nog in de dalen en draeiden in dampige kransen op de bruine heide rondom hem. De zon verhief zich aen zyne linker hand, en voor zyne voeten sprong een leeuwerik uit zyn leger in het gras en steeg, zyn vrolyk morgendgezang aenstemmend, in den blauwen hemel. Michaël maekte een kruis, luisterde naer den zoeten zang van den leeuwerik, en moest gestadig aen het oude, kleine manneken denken. Daer werd hy, juist als hy den top des bergs

{==513==} {>>pagina-aanduiding<<}
bereikte en zyne oogen op het verre uitzicht voor en achter zich wierp, door de welbekende stem zoowel verschrikt als verheugd, die hem toeriep:
- Niet waer, Michaël Purcell? ik zei u dat gy een ryk man zoudt worden.
- Zeker, 't was geene leugen, mynheer. Ik wensch u eenen goeden morgend; maer dat ik op het oogenblik een ryk man ben, mag ik niet zeggen. Hebt gy eene andere flesch? Ik heb ze zoo zeer noodig als voor dezen. Hebt gy er geene, mynheer? Hier is er eene koe voor.
- En hier is de flesch - zegde de Kleine en glimlachte; - gy weet wat ge er mede doen moet.
- Ach ja! - antwoordde hy - ik zal het wel doen. Goeden dag, mynheer - riep Michaël, terwyl hy zich op den weg naer huis begaf - goed geluk aen u, en goed geluk aen den hoogen berg, aen den Fleschberg, waerdoor hy eenen naem krygt; goeden dag, mynheer, goeden dag.
En hiermede ylde hy zoo snel hy kon terug, zonder een enkel mael naer den Kleine met zyn wit gezicht en de koe om te kyken, slechts bezorgd zyne flesch naer huis te brengen. Behouden kwam hy er mede aen, en, zoodra hy Marie bemerkte, riep hy uit:
- Ja, ik heb eene andere flesch!
- Hemel! - riep de vrouw - hebt gy er eene? Gy zyt een gelukskind, Michaël Purcell, ja dat zyt ge.
Zy bragt alles aenstonds in orde, en Michaël, zyne flesch beschouwend, schreeuwde in zyne vreugde: Flesch, doe uwe pligt! In een oogenblik sprongen twee groote geweldige mannen uit de flesch, met dikke knuppels in de handen, die den armen Michaël, zyne vrouw en zyne heele familie onbarmhertig afrosten tot dat alles op den grond lag, waerna zy in de flesch terug ylden. Michaël zoodra hy weder tot zyn bewustzyn keerde, stond op en zag rond. Hy bezon zich en bezon. Eindelyk hief hy vrouw en kinderen op en sprak:
- Maekt dat gy u herstelt zoo goed mogelyk, en hy nam de flesch onder zynen mantel en begaf zich naer zynen eigenaer. Daer

{==514==} {>>pagina-aanduiding<<}
was groot gezelschap, en Michaël bad eenen bediende aen den heer te zeggen dat hy wenschte een paer woorden met hem te spreken. Op het laetst kwam de heer uit en vraegde:
- Wat brengt gy my nieuws, Michaël?
- Niets, Mynheer, dan dat ik eene andere flesch heb.
- Wel, wel! is ze ook zoo goed als de eerste?
- Ja wel, Mynheer, nog beter. Als het u belieft, zoo zal ik ze u voor alle heeren en damen toonen.
- Treed maer binnen - sprak de eigenaer, en Michaël werd in de zael geleid, waer hy zyne oude flesch bemerkte, die boven op het schap stond.
- Ziedaer - zei hy in zichzelven - welligt heb ik u in korten tyd weder!
- Welaen - zegde de eigenaer - toon hier uwe flesch.
Michaël plaetste ze op den grond en sprak de tooverwoorden. In een oogenblik lag de eigenaer terneder; damen en heeren, bedienden en wat er daerenboven aenwezig was, liepen, schreeuwden, stieten met de voeten en huilden. Bekers en tellooren rollen aen alle kanten henen, tot dat de eigenaer eindelyk uitriep:
- Doe deze twee geesten stil zyn, Michaël Purcell, of ik laet u ophangen.
- Niet eerder zullen zy ophouden - zeide Michaël - dan wanneer gy my myne flesch teruggeeft, die ik daerboven op het schap zie.
- Hael ze er hem af - zei de heer - vooraleer wy alle doodzyn.
Michaël stak de oude flesch voor zyne borst, de mannen sprongen terug in de nieuwe, en hy droeg ze beide naer huis.
Wat wil ik nog verder vertellen, dat Michaël ryker was dan te voren, dat zyn zoon de dochter van zynen eigenaer huwde, dat hy en zyne vrouw in hoogen ouderdom stierven en dat by hunne lykdienst eenige dienaers in stryd geraekten en de flesch braken? Doch de berg draegt nog altyd den naem en zal zeker Fleschberg heeten tot aen 't einde der wereld.






{==515==} {>>pagina-aanduiding<<}

Krankzinnig.


Gedicht door P. Génard.


Krankzinnig!.. zy!.. God is dit waer? 
Zelind de lieve maegde 
Die in den nacht van myne ziel 
Als zonnelicht zacht daegde. 
Zy, die myn teer gevoelig hert 
Zoo hoog, zoo hemelsch roemde, 
Dat ik my reeds gelukkig noemde, 
Daer 'k met haer lach begunstigd werd! 
 
Eene yslyke onverschilligheid 
Heerscht in haer gitzwarte oogen, 
Zy zyn als 't zwerk in 't morgenuer, 
Met nevlen overtogen; 
En deze lach die zy my bood, 
Die 't hert van vreugd deed beven, 
Hy werd my uit geen min gegeven, 
Het was de lach der zieledood. 
 
Zoo als een fyne en frissche roos 
Die in haer knop verborgen, 
De schoonste bloem aen 't oog belooft, 
Doch toe blyft trots den morgen; 

{==516==} {>>pagina-aanduiding<<}

Zoo is zy ook; en heeft Gods hand 
Haer lentekleed gegeven, 
Zy is doch immer kind gebleven, 
Haer geest ligt in een eeuwgen band. 
 
Voor haer bestaet de schepping niet; 
't Zy misten ons omsluiten 
Of 't zoete vuer der lentezon 
De stadjeugd lokt naer buiten, 
't Is al haer eens: een dikke wolk 
Houdt steeds haer geest verduisterd, 
Haer ziel wordt nimmer opgeluisterd, 
Maer zinkt steeds meer in dwaesheidskolk. 
 
Gelyk een doove waterplas 
Waerin geen bloem zich spiegelt, 
Die nooit, wat wind op aerde waeit, 
Eene enkle bare wiegelt, 
Zoo blyft haer geest, stil, effen staen; 
Wat vreugden ons verrukken, 
En welke smerten op ons drukken, 
Geen vreugdelach, geen droefheidstraen! 
 
O God, wat is zulk leven wreed! 
Hoe zouden wy niet wenschen 
Dat ons de dood ten grave riep, 
Als onze ziel zoo moest verslensen! 
En echter is 't bestaen haer zoet, 
Nooit laet ze een weeklagt hooren, 
Zy komt voor ieders oogen gloren 
Met een gelyk en stil gemoed! 


November 1850.






{==517==} {>>pagina-aanduiding<<}

Aen de zee, door Pieter Geiregat.


'k Bewonder u, ô zee, zoo groot, 
Gy magtige in der scheppingsschoot, 
Die met der menschen stoutheid lacht, 
Gelyk een reus met dwergenkracht. 
'k Bewonder, zee, uw stille rust, 
Wanneer gy lachend de aerde kust, 
En gy uw golfjes spelen doet, 
En zachtjes opslaet om haer voet, 
Gewiegd door d'adem van den wind. 
 
Dan is 't dat gy den mensch verblindt. 
De mensch, zoo roekeloos en stout, 
Die alles waegt om eer en goud, 
Waent u voorlang in slaep gesust, 
En hy vertrouwt zich op uw rust. 
Maer wee hem, zoo gy dan ontwaekt, 
En gy een poos uw sluimren staekt! 
Want dan, ô zee, dan zyt ge wreed, 
Als een tyran, die 't al vertreedt, 
En met den traen der onschuld lacht, 
En 't al doet bukken voor zyn magt. 
 
ô Wreed zyt gy, wanneer verwoed, 
Gy gansch den aerdbol beven doet, 
En waterbergen hoog en groot, 
Met duizend ryzen uit uw schoot 
Van hevig windgeloei verzeld. 
Wat magt weêstaet dan uw geweld? 
 

{==518==} {>>pagina-aanduiding<<}

ô Wee dan 't slingrend, ranke schip! 
't Is haest verbryzeld op een klip, 
Of dient den golven tot een spel, 
Als aen een kind een waterbel. 
Het stort in 't diep, het vliegt omhoog, 
Dan, naer en schriklyk is 't vertoog: 
Vervaerlyk opent zich uw schoot, 
't Orkaen huilt 't vonnis van den dood, 
Het schip stort in uw afgrond neêr, 
En 's menschen werk bestaet niet meer! 
 
Dan leeft en heerscht gy, Oceaen, 
In eerbiedwekkend golvenslaen, 
Dan schynt ge als door een magt bezield, 
Waervoor alle andre nederknielt, 
En die u vry bewegen laet, 
U breidelt noch in kluisters slaet, 
En u behoudt gelyk gy waert, 
Als ge uit den chaos werdt gebaerd. 
 
Ook de aerde leeft, brengt voort en werkt, 
Doch ziet haer vrye magt beperkt, 
Zy ligt gekluisterd, en de mensch 
Doet haer steeds zwoegen naer zyn wensch, 
Zy is slavin, doch zee, zyt gy, 
Zoo als gy schynt, zoo magtig, vry? 
 
Uw waterbergen stygen hoog, 
Maer naken nooit den hemelboog, 
Zy vallen neêr, beroofd van kracht; 
Bedwingt hen ook een hooger magt? 
ô Zie, een waterberg verdwynt, 
Daer dreigend hem de zon beschynt, 
Die statig daer te voorschyn treedt, 
Alsof gy, zee, haer hulde deedt? 

{==519==} {>>pagina-aanduiding<<}

ô Is 't de zon, die 't al verlicht, 
Waervoor gy, woeste golven, zwicht? 
ô Is 't de zon, die 't al bezielt, 
Waervoor gy, waterbergen, vielt? 
 
God schiep de zonne van het vuer, 
Toen groette de aerde en gansch natuer. 
De levensbron van haren bloei, 
De ontwikklingskracht van haren groei; 
Ook gy, ô zee, zyt haer uw magt 
Verschuldigd en uw forsche kracht; 
Want toen zy de aerde een vuergloed schonk, 
Bezielde ze ook u met een vonk, 
Van 't vuer dat in haer boezem brandt, 
En helder straelt als diamant. 
Ligt niet uw hert aen d'evenaer? 
Waer leeft gy 't meest? Is het niet daer, 
Waer u de zon een vuerstrael biedt, 
Die brandend u in de adren schiet, 
Waer 't heete water kookt en bruischt, 
En gy in weelde en wellust ruischt? 
 
Doch overal, ô zee, zyt gy, 
Zoo levensvol niet en zoo vry. 
Want aen de Polen, waer de zon, 
U van haer vuer niet zenden kon, 
Daer zagen de eeuwen u altoos, 
Verstyfd en koud en levenloos, 
Daer zyt gy ys, daer ligt gy vast, 
Gelyk het levenloozen past. 
Wees niet zoo trotsch, ô Oceaen, 
Want zonder zon moest gy vergaen, 
En werdt ge een ysklomp, koud en groot, 
Onmeetbaer lichaem, ja, - maer dood! - 


Gent.






{==520==} {>>pagina-aanduiding<<}

Elisa Mercoeur, Frankryks van honger gestorvene dichteres; door E. Rigaux.


Verkwynend dwael ik door Paryzes straten 
Met kranke schreên en knagend zielsverdriet; 
Ik, kind des ramps, zag alles my verlaten, 
Van sints 't geluk de zangeres verliet. 
Myn ziel voelt haer heur levenskracht verraden, 
Haer vleuglen drukt, omkluistert reeds de nood; 
Toch wil zy nog in zangen zich ontladen, 
Aenvaerdt dit lied en geeft een stukjen brood! 
 
'k Toog zalig door Paryzes ryke straten; 
My waren zy met loof en bloem bestrooid. 
Verrukkend klonk op jubelende maten 
Het reine lied myn gouden lier ontvloeid. 
Thans zweef ik rond met afgematte schreden, 
Ik zinke neêr, sints 's hongers wet gebood. 
Ach, leent het oor aen deez' myn zwakke beden, 
Aenvaerdt dit lied en geeft een stukjen brood! 
 
Nog jongst stond ik in purpre vorstenzalen, 
't Geluk had me als zyn lieveling gekoosd, 
Een lauwerkrans omsierde me in heur stralen, 
En d'ouder bragt ik roem en goud en troost. 
Dat alles is als ydle droom verdwenen, 
Myn redder zy nu slechts de lieve dood; 
'k Roep klagend door de wyde ruimte henen, 
O vriendenry! 'k heb honger, geeft my brood! 
 

{==521==} {>>pagina-aanduiding<<}

O poëzy, eens bruischend door myn aêren! 
Onsterflykheid, wat blyft er van uw glans! 
Helaes! een lier met reeds verstramde snaren, 
En op myn hoofd een geel verwelkte krans! 
'k Hoor rondom my myn reine liedren zingen, 
In 's vorsten zael, die glanst van purperrood; 
Paryz'naers, hoort, hoe liefelyk ze klinken, 
En 'k smeekte slechts u om een stukjen brood! 


Overyssche, Oogstmaend 1851.





De ouderwoon, door Prudens Van Duyse.


Dender, heerlijk zijn uw landen, 
En uw oever is zoo koel. 
Op uw dichterlijke stranden 
Woonen liefde en heilgevoel. 
 
Waerom breekt mij zoo het herte 
Als ik trek voorbij die woon? 
Ach, mij noemde in lust en smerte 
Daer een vrouwe: Lieve zoon! 
 
Aen dien haerde zitten vreemden, 
Waer ik nevens moeder zat. 
Denderboorden, Denderbeemden, 
Waerom zijn mij de oogen nat? 
 
Ginder slaept ze die mij minde. 
Lieve moeder, goede nacht! 
Spoedig als ik u hervinde 
Is mij de ouderwoon weêr zacht. 








{==522==} {>>pagina-aanduiding<<}

Eene toekomst voor de Vlaemsche genreschilders, door J. Bertou.

Het eigentlyke genre in de schilderkunst moet voor deze zyn, wat de zedenroman in de letterkunde is.
Indien wy haer zoo beschouwen, dan zal men zien welk een schoone, welk een nieuwe grond er in dit vak der schilderkunst nog te beploegen is. Nieuw zeg ik, om dat die grond tot hiertoe - en byzonder in ons land - nog niet of slechts oppervlakkig bewerkt is, en er zoo vele schatten van waerheid en schoonheden in zynen schoot bedolven liggen, waer men zelfs het bestaen niet schynt van te kennen.
Wel is waer, er hebben hier en daer eenigen gepoogd den wagen der kunst uit het oude spoor te rukken waerin hem de Ostades, de Brouwers en de Teniersen gezweept hadden, om hem eene andere wending te geven; maer hebben zy hem op de goede baen gericht? Zie daer de vraeg: op eenige uitzonderingen na, zeggen wy neen.... Ook de byval die deze poogingen gehad hebben was van korten duer, even als die poogingen zelve! Hoe komt dit? Om dat zy niet in den grond der waerheid ploegden: want waerheid zal immer schoon, immer goed, immer waerheid voortbrengen.
Zy hebben gedaen even als de akkerman die, willende de plek gronds ten nutte maken welke voorheen slechts onkruid voortbragt, haer enkel met schoone uitheemsche vruchten bezaeijen zou. -

{==523==} {>>pagina-aanduiding<<}

Op den eeersten oogslag zal dit mogelyk nog zoo ongerymd niet voorkomen; men zou zeggen kunnen: schoon zal toch immer schoon, en goed toch immer goed blyven? Ja, maer niet in den onbeperkten zin: want de vruchten die in hunnen natuerlyken grond schoon en goed, mogelyk beter en schooner dan andere zyn, kunnen slechts bastaerdvruchten op eenen anderen grond wezen. En de plant welke de meeste en de beste vruchten dragen zal, is wel diegene welke op den moedergrond gewassen is. Dus is de rede van den weinigen byval dier hervormers hier aen te wyten, dat zy het volk in plaets van hem eene natuerlyke waerheid, enkel den slechten afdruk eener aen hem vreemd zynde waerheid gegeven hebben.
Wy zullen voor als nu, slechts eene korte bespiegeling over Teniers en zyne school wagen; en de gebreken zelve die wy tegenkomen, zullen de middels die wy verlangen om ons doel te bereiken, dat is te zeggen de verheffing der vlaemsche genreschildering aenwyzen.
David Teniers was het, die om zoo te zeggen, de school der genreschildering in ons land gesticht heeft. Hy is de eerste geweest die de kunst in dit vak op eene hoogte heeft gesteld, welke zy voor heen nimmer beklommen had. Maer hy heeft dit slechts onder het stoffelyk opzicht gedaen.
Teniers blonk uit door de voortreffelyke uitvoering waermede hy ieder voorwerp der natuer wist natebootsen. Het zy dat hy landschap, huizen, menschen of zelfs dieren schilderde, alle zyne gewrogten dragen onfeilbaer het merkteeken van zyn geniael talent. Heeft hy nu dit groot talent gebruikt ten voordeele van den mensch, ten voordeele van zyn land, ten voordeele van de kunst zelve?
Wy vermeenen ieder dier dry vraegpunten met eene loochening te moeten beantwoorden.
Ten eerste: wat nut voor den mensch kunnen zyne werken stichten, daer zy zelden eene nuttige les bevatten; wat meer is: indien men er soms al gedachten in aentreft, zoo zyn zy niet van den aerd, om den mensch te verfynen; integendeel, zy schynen

{==524==} {>>pagina-aanduiding<<}
met voorliefde uit de laegte ontgraven te zyn, zonder nog eens het voordeel te hebben, door eene verhevene tegenoverstelling, op haren waren prys te kunnen geschat worden.
Dus het waerschynelyk beste uitwerksel dat zy onder dit opzicht hebben kunnen is dit, van geene hoegenaemde uitwerking te doen!
Het tweede vraegpunt is dit namelyk: welk voordeel hebben zyne werken den lande gedaen?
Eenieder moet gereedelyk toestemmen, dat zy verre van voordeel, integendeel onder het zedelyk opzicht niets dan nadeel veroorzaekt hebben.
Inderdaed, indien Teniers een vreemdeling geweest ware, die zich voorgesteld had, ons volk en zyne zeden verfoeilyk en belachelyk doen voortekomen, waerlyk, zoo kon hy niet beter zyn doel bereikt hebben!
En men zal bekennen dat, toen Lodewyk XIV, op het zien van eenige der werken van David Teniers, zegde: ‘Otez-moi ces magots!’ dat hy toen - schoon een Franschman - niet teenemael ongelyk had. Wat meer is, de slechte indruk welke zyne werken by den vreemde voor ons land gelaten hebben, is tot heden toe nog zoo sterk, dat zy - en de Franschen byzonder - elken Vlaming eenen zatlap van Teniers wanen!
Nogtans heeft Teniers dit punt uit de zeden zyner eeuw gewis met min of meer waerheid voorgesteld, maer heeft hy goed gedaen van enkel en juist dit blad uit de geschiedenis der zeden onzer voorouders der nakomelingschap overteleveren? Waer blyven dan al die schatten van poëzy in zoo ruime maten over geheel het landleven verspreid?... Of hebben die duizend stemmen die daer het gevoel zoo veel schoons verhalen, zich nimmer aen de ziel des grooten schilders geopenbaerd?....
Indien wy thans het derde vraegpunt aenraken, dit is, welk nut Teniers voor de kunst gesticht heeft, zoo moeten wy met spyt bekennen dat hy onder dit opzicht zelf maer half zyn doel heeft getroffen.
Immers de schoonste eigenschappen der kunst in 't algemeen en der schilderkunst in 't byzonder, zyn wel de kiesheid der

{==525==} {>>pagina-aanduiding<<}
uitdrukking, de schoonheid en de verhevenheid van de vorm; eigentlyke tael des schilders, en echter hoedanigheden waerin David Teniers weinig uitblonk! Nogtans zult ge zeggen; Teniers moest wel groot zyn vermits zyn naem heden nog op eene hoogte staet, welke slechts weinige kunstenaren bereikt hebben?
Inderdaed Teniers was een groot schilder en zyn naem is onsterfelyk, omdat hetgeen hy verbeelden wilde, schilderachtig en met waerheid verbeeld is: in de letterkunde even als in de schilderkunst zyn het ware en het schilderachtige hoedanigheden, die den naem van hem die ze bezit immer onfeilbaer en onsterfelyk maken zullen.
Ja, Teniers was groot! iedereen zal dit bekennen, even als iedereen bekennen zal dat de uitgestrekte eik tot een magtigen hefboom zou kunnen dienen; maer wanneer die eik op de plaets waer hy afgehakt is, blyft liggen, mist hy onfeilbaer zyn doel, en zal gewis verrotten!
Zoo is het ook met het talent van Teniers; iedereen komt bestatigen dat het groot en uitgestrekt is: maer dit doet ons te meer betreuren dat die schoone eik daer nutteloos ligt, wyl hy een magtiger hefboom zyn kon.
Er bestaet nog een vooroordeel welk zegt dat het onmogelyk is terzelver tyd de schoone kleur der vlaemsche school met de meer dichterlyke gedachten der vreemden te vereenigen. Dit is even zoo slim alsof men beweeren zou, dat iemand die het gebruik der spraek bezit, zich echter beter door teekens met de vingeren uitdrukken zal!!
De volmaekste tael zal toch wel het beste middel tot het uitdrukken zyner gedachten zyn?
De kleur is de tael des schilders, en de vlaemsche kleur is de schoonste der wereld.
Dat de vlaemsche schilder zyne tael dan tot het uitdrukken van edele vlaemsche denkbeelden gebruike, en zyne werken zullen de schoonste der wereld zyn.






{==526==} {>>pagina-aanduiding<<}

De schoone Roza, (fragment) door Frans Heuts.


Wat was zy schoon, de jonge Roza! 
Schoon als een strael der lentezon; 
Natuer had haer zoo mild geschonken 
Het heerlykst dat zy schenken kon. 
Reeds, in den gulden tyd der teêre kinderjaren, 
Voorspelde eenieder die haer zag 
Wat schoonheid daer, in 't wiegje, lag; 
De fiere moeder zei, als ze op haer kind bleef staren, 
Met blyde tranen op de koon: 
ô God, wat wordt myn Roosje schoon! 
 
En - als de droom der wieg verzwonden 
En 't kind ontloken was tot maegd, 
Op 't tydstip dat der maegdenziele 
Een droom van liefde reeds behaegt; 
Als Roza, in een kring van jeugdige vriendinnen 
Die God ook heel beminlyk schiep, 
Des levens paradys doorliep, 
Dan was zy schooner nog dan al die engellinnen, 
Dan dacht die lieve maegdenkroon: 
Ach, waren we ook, als Roza, schoon! 
 

{==527==} {>>pagina-aanduiding<<}

Bragt haer de wandling in de dreven 
Of in het nieuw ontloken dal, 
Daer hoorde zy heur schoonheid roemen, 
Heur lofzang ryzen overal. 
De stemmen ryk en bont die door de wouden stroomen: 
Het zacht en lieflyk vlietgesuis, 
Het koel en lieflyk windgeruisch, 
En 't vrolyk zangerkoor gezeten in de boomen, 
't Zong alles dan, op blyden toon: 
Och Roosje, kind, wat zyt ge schoon! 
 
Of leidde godsvrucht haer ter kerke 
Gehuld in 't maegdelyk gewaed, 
In heilgen ootmoed neêrgebogen, 
De roos der onschuld op 't gelaet, 
Dan deed het engelkoor, door zoo veel schoon bewogen, 
By orgeltoon en outerzang, 
't Welluidend hemelharpgeklank, 
En 't heerlyk lofgezang weêrgalmen uit den hoogen 
En 't zong, in 't zweven rond zyn troon: 
ô God, wat is uw liefling schoon! 
 
Haer oog was de effen vliet die 't rein azuer weêrspiegelt; 
Haer ziele zweefde er in, zoo lachend en zoo zacht, 
Als in 't azuer dier vliet de tortel dryft en wiegelt; 
Haer mond, de roozenknop die op een zefier wacht 
Om 't kelkje van satyn te ontluiken voor zyn zegen, 
En, als een zoete lach bekoorlyk hem ontsloot, 
Dan blonk een dubble rei van peerlemoer u tegen; 
Haer wang, die 't zachte dons der kinderwang nog bood, 
Zag men door lenteroos en blanke lelie glansen; 
En heel dit lief gelaet, zoo engelrein en zoet, 
Kwam dan de blonde vlecht als golvend goud omkransen; 
Heur glimlach bragt de hoop in 't hopeloos gemoed; 

{==528==} {>>pagina-aanduiding<<}

De liefde sleet heur tyd aen 't vormen harer leden; 
Zy scheen door hooger glans als aerdschen glans omstraeld: 
En in die schoone leest, zoo vol aenloklykheden, 
Een ziel, als 't vlokje sneeuw dat van den hemel daelt. 
 
ô, Jongling die haer mogt ontmoeten, 
Betooverd door heur schoonheidsglans, 
Hebt gy dit meisje niet aenbeden 
Als een gedaeld uit 's hemels trans. 
Scheen zy de lente niet vol schoons, en lust en leven, 
En week de nevel van 't verdriet 
Uit uw verjeugdigd harte niet? 
Scheen zy de zoete hoop die voor haer oog kwam zweven? 
Badt gy, den blik op hooger woon: 
ô God, wat is uw wereld schoon! 










{==529==} {>>pagina-aanduiding<<}

Over de Groenlanders. Naer het Deensch van Hans Egede Saabye; Door C.J. Hansen.

I. Groenland's bevolking.

Men beweert dat de Yslanders reeds vroeg, omtrent het jaer 982, op de zuidkust van Groenland aenlandeden, en daer zy dit gewest nagenoeg schoon vonden, bezeilden zy het van dien tyd en zetteden er zich neêr. Van dag tot dag vergrootte de bevolking, daer er verscheidene Noordmannen zich by deze aensloten; zy vonden eene uitkomst door hunnen vlyt, ja, zy hadden zelfs waren ter uitvoering. Er ontstonden talryke gemeenten, kerken, kloosters en bisdommen. Het zuidelyke gedeelte vooral, bezat eene groote menigte dorpen en kerken, waervan heden ons nog de sporen overblyven. De inwooners beploegden de aerde, welke onderanderen hen de voortreffelykste boekweit zou opgeleverd hebben. De vette weiden voedden een groot aental runders en schapen, die hun niet alleen melk, boter en kaes in overvloed opbragten, doch wat meer is, van zulke goede hoedanigheid, dat zy op des konings tafel te Nidaws (Trondhjem) opgedischt werden. De bosschen wemelden van rendieren en hazen: en

{==530==} {>>pagina-aanduiding<<}
duizende visschen wriemelden in de talryke meren. Uit deze reden is het gansch natuerlyk, dat deze oostzyde des lands op korten tyd sterk bevolkt werd. Intusschentyd en zonder dat wy kunnen vermoeden wanneer noch waerom, was de vaert op dit schoon gedeelte des lands teenemael gestremd geworden, en hierdoor te gelykertyd alle betrekking tusschen de ingezetenen en de Moederlanders.
Later heeft men zich op nieuw met Groenland in beweging gesteld, maer Yslanders noch Noordmannen heeft men niet meer aengetroffen. Ten huidigen dage is de oostkust zoo dusdanig met dryfys afgesloten, dat het onmogelyk is, er in te zeilen, en op de zuid-westkust, heeft men niets dan wild en onkundig volk aengetroffen, dat zoowel in tael als in zeden en leerwyze gansch van zyne vroegere bewooners verschilt. Deze verhalen dat hunne voorvaders, welke zy schrellingen (skroellinger) noemen, op eenen zekeren dag al de noordsche vreemden overrompelden en vermoordden, eerst op de west- en later op de oostzyde.
Hoeverre dit verhael waer is of niet, kunnen wy niet bepalen. By de huidige westlyke Groenlanders zyn er voortdurend kerkelyke zendelingen gezonden geweest, van den tyd af toen de onsterfelyke Hans Egede hen in het jaer 1721 begon te doopen. Uit een dagboek dat een zoon van dezen Hans Egede Saabye, neef van den bovengemelden, gehouden heeft in de jaren van 1770 tot 1778, zyn de volgende bladzyden overgenomen.

II. Inborst en zeden.

Vryheid en gelykheid zyn het eigendom van allen. Geen veroorlooft zich eenigen schyn van beheersching over anderen. Elk man kan onafhankelyk doen en laten wat hem goed dunkt. Edoch wordt denzulken achting bewezen die ze verdient, dat is den vlugge en gelukkige: in hunne vergaderingen is zyn woord van

{==531==} {>>pagina-aanduiding<<}
groot gewigt, en niet zelden leggen zy zich eene vrywillige gehoorzaemheid op, doch zonder verder gevolg voor hem noch voor hen.
Begaefd met eene goede inborst en blooheid voor elkander, beperken zy onwillekeurig hunne vryheid in de grenzen der welvoegelykheid. Zonder gebieder, zonder wetten leven zy vreedzaem en gemeenzaem onder een. Geen twist ontstaet er over het myne en het uwe; geen wrok tegen hem die onvoorzigtigerwyze eene schade zou veroorzaekt hebben. Gene klaegt zichzelven aen; deze stelt hem gerust en voegt er by: Het beduidt niets.
De vrouwen werken, naeijen en onderhouden zich in oude vriendschap, terwyl de mannen des dags buiten zyn; en komen deze terug, dan verhalen zy hun geluk of ongeluk op de vangst. Zy spyzen zich met wat de dag opgebragt heeft of de voorraedkas vermag, en zyn tevreden zoo slechts de honger gestild is.
De inwooners eener zelfde hut zyn wederzyds gezellig en deelen hun vermogen onder elkanderen. Wanneer er byvoorbeeld een witvisch gevangen is, rigten zy een gastmael aen. Met haest wordt de visch in mooten gesneden en in den ketel geworpen. Men wordt tot het mael verzocht en welhaest is het huis met gasten opgepropt; zy eten, spreken en zyn vrolyk. Worden er nu twee, dry ja wel vier van deze dieren op éénen dag gevangen, toch moeten alle op, en men zal de noodige gasten trachten aentewerven. Op eenen zekeren avond was ik tegenwoordig by het vierde gastmael, en verwonderde my over den eetlust, waermede zy dit gerecht klaersponnen. Hoe is het mogelyk, vroeg ik, dat gy zoo veel op eens kunt eten? En gy eet, alsof gy nog hongerig waert. Wy kunnen veel eten en wy kunnen vasten, naer het valt, was het antwoord.
By zulk eene gelegenheid, ja zelfs daerna, als zy veel gevongen hebben, verzuimen zy geenzins de weduwen en vaderlooze kinderen medetedeelen dikwyls vóór dat zy zelve gegeten hebben. De armen, zeggen zy, hebben geen man, geen vader, geen die hen met zyne vangst kan verheugen. - Maer de Groenlanders zyn al te zorgeloos ten opzigte van het toekomende, en bereiden

{==532==} {>>pagina-aanduiding<<}
zich gevolgelyk voor op den slechten uitslag der vangst. Zy voorzien zich wel des zomers met eenige zakken droogen haring, en eenig gedroogd zeehondenvleesch; maer als het gebeurt dat de vangst eenen tyd lang mislukt en zy gedwongen zyn elken dag van dezen kleinen voorraed te leven, is deze welhaest opgebruikt, en de nood staet voor de deur. In hardere winters proeven zy dien min of meer; maer zy worden in het geheel niet omzigtiger, zy zien gedurig op een gelukkig toekomende, en handelen naer de woorden: elke dag heeft zyne plaeg.
Zy zyn gastvry jegens vreemdelingen, naer des lands gewoonte. De bezoeker blyft buiten tot men hem verzoekt binnen te treden. Zoohaest hy inkomt, toont de waerd hem zyne plaets aen, en verstaet hierdoor hem naer zyne verdiensten te behandelen. De vrouw verlangt zyne kleederen, om ze te laten droogen, en daerna, bedient zy hem; doch met het eerste gerecht eet hy niet meê, om niet hongerig te schynen. Men spreekt onder en na den maeltyd, tot het slaepuer. De huisgenoten leggen zich achtereenvolgend ter neêr, en eindelyk de vreemdeling: dit gebiedt de levenswyze by de Groenlanders. Doch de Europeërs nemen deze bescheidenheid niet in acht, en de Groenlanders nemen het uit dezen gronde niet euvel op. Wanneer ik, by voorbeeld, op myne reizen zuidwaerts, my moest overhalen om myn nachtkwartier by de heidenen te houden, zag ik hen reeds by myne aenkomst op den oever vergaderd.
Elke huisvader verzocht my, en hy van wiens welwillendheid ik gebruik maekte, rekende het zich tot eene eer. Welhaest wees hy my een kastjen ter zitplaets, belegd met een stuk zuiver beerenvel, en de vrouw ontlastte my van mynen pels. Niet lang daerna, kwamen my de meeste mannen bezoeken welke ik moest onderhouden met verhalen over het vaderland, den scheeps- en landbouw, het zaeijen, opgroeijen, maeijen van het koren en verder. Als ik eindelyk myn spyskistjen voor den dag haelde, zegde de waerd of de waerdin graeg: Het is jammer, Priester, dat gy onze spyze niet mededeelt, zyt gy niet een van ons?
Een stond daerna, onttrok ik my met graegte aen het bezoek en

{==533==} {>>pagina-aanduiding<<}
uitte dat ik slaperig was. Toen toonde my de waerd zyn eigen leger op de brits, en vroeg my verscheidene malen of ik tevreden was. Hier op antwoordde ik wel, ja! maer ofschoon erkentelyk voor de eer die my bewezen werd, kon ik toch niet nalaten het bed vry onzacht te vinden, trouwens, myn slaep was kort en myne ribben half gekraekt; want ik liet hen allen gelyk regt wedervaren. Myn spyskasken strekte my tot hoofdpeluw, myn korte pels tot overdeksel en de plankenbrits met zeehondenvel beslagen, zou den naem van onderdeksel moeten dragen. Doch ik gewendde er my aen, want men gewent zich aen zoo veel! en eindelyk sliep ik gansch rustig. Met de afreis gaf ik hun telkenmale eene kleine vereering van brood en tabak, hetwelk dezen goeden lieden zoo veel genoegen deed, dat zy my hunne gastvrye hut, ook andermael op de terugreis, aenboden.
Zy hebben eenen afkeer van diefstal, bezonderlyk tegenover hunne landgenoten. Daerom verbergen zy ook hunne schatten niet, maer zetten ze zonder luik noch slot niet alleen in hun huis, maer open en vry op het effen dak, en geen onbevoegde waegt het dezelve aenteroeren en bygevolg wegtedragen. Te voren waren zy nogtans niet al te nauwkeurig geacht, als zy de gelegenheid inzagen den Denen iets te ontrooven, doch thans is dit ook verdwenen, of het moest een van verafgedwaelde heiden zyn, ofschoon het geval zelve heden zelden geworden is.


III. Huisleven.

Ieder voorjaer omtrent Sinsen verlaten de Groenlanders hunne onreine en kwaedluchtende winterwooningen, om met hunne tenten rond te zwerven en kort daerna trekken zy zuidwaerts, deels om een groot slach van heilbot en haring te vangen, deels om met de zuidlanders tuischhandel te dryven.
Op St.-Michielsdag wenden zy zich terug, om hunne verlaten

{==534==} {>>pagina-aanduiding<<}
huizen weder bewoonbaer te maken, die in hun afzyn genoegzaem uitgelucht zyn, en trekken er weder in. De mannen bekommeren zich alleen met het nazien van het houtwerk, en bezorgen en vullen het gebrekkige aen. De vrouwen daerentegen moeten bybrengen, wat zy kunnen vervoeren, als steenen en aerde, wanneer een het jaer tevoren opgerigte wand zou ingestort zyn. Na dit alles vaerdig is, bekleeden zy de inwendige wanden met witte daertoe bereide en tesamengenaeide huiden, leggen de britsen, zetten de vensters in, bestaende uit tesamengenaeide witvischdarmen, voorzien het huis met lampen, ketels, kisten, tobben, enz. In het begin ziet er alles waerlyk ordelyk uit; doch de wanden worden kort daerna zoo vuil en de vloer door het dikwerf gestorte zeehondenbloed zoo vet, dat er de voeten aenkleven, zonder zelfs te spreken van den stank die hieruit ontstaet, dat zy de half ontvleeschde beenen en dergelyke gedurig onder de britsen werpen, waer deze lekkernyen, den ganschen winter door, liggen te stinken. Twee, dry, ja verscheidene huisgezinnen betrekken liefst het zelfde huis. Er is geene ruimte te veel; doch ieder weet volkomen wel, tot hoe verre zyne plaets zich uitstrekt. Allen leven in vriendschap en eendragt, ofschoon, gansch onafhankelyk van malkander, elk zyn zin doet. 's Morgens gaen de mannen op de vangst uit, in een kajak 1; des zomers en des winters in eene slede. Te voren drinken zy eenen slok water, vullen hunne doos met snuif en nemen eene pruim.
Aldus voorzien, blyven zy den ganschen dag buiten, zonder levensmiddelen en dikwyls in levensgevaer. Hy die eenen zeehond of na het jaergety eenen witvisch ontmoet, wordt door zyne wederhelft met blydschap verwelkomt, en met aller hulp wordt deze op land en naer huis gesleept. Fluks begint zy hem schoontemaken en hem te vermooten (in mooten snyden) en zonder afgewasschen te worden, werpt zy de stukken een voor een in den ketel, die reeds over de lamp hangt. De man die intusschentyd

{==535==} {>>pagina-aanduiding<<}
de boot en het vuerroer, enz., elk op zyne plaets weggelegd heeft, rust vergenoegd uit tot het vleesch gaer is, en vertelt de byzonderheden der vangst.
Nogtans als men nog droogen haring in voorraed heeft, legt hy er eenigen op den grond vóór hem, met dewelken hy onder een slok water, de maeg opent. Is de vangst daerentegen ongelukkig geweest, en is er geen enkele drooge haring voorhanden, wat in den winter niet zelden voorvalt, zoo bekomt hy niets, en legt zich rustig op zyne brits, in hoop van eene betere vangst op den aenstaenden dag.
Gedurende den tyd dat de mannen op de vangst zyn, bevinden zich de vrouwen regt goed in hunne warme woonen, vooral als zy iets te eten hebben. Zy kouten, snyden en naeijen. Zy leggen het vel in het bloed te weeken, en als de haren los zyn, schrabben zy hen af.
Nauwelyks kon ik den stank uitstaen, welken deze bereiding veroorzaekt, wanneer ik eens toevallig tegenwoordig was: zy zelven weten er niets van. Daerop gaen zy de bewerking voort, en bleeken die in de zon die wit moeten worden en tot pelzen moeten dienen; daerentegen, verwen zy de andere geel of rood, die tot stoffen gebruikt moeten worden. De vellen welke zy tot winterkleederen willen bereiden, behouden het hair en vorderen geene verdere zuivering. De vrouwen zyn niets minder dan rein in hunne huisselyke bezigheden: het vleesch wordt in twee gesneden op den vloer. De ketels en vaten worden altyd gewasschen, als zy gebruikt worden; inmiddentyd lekken de honden het af; dit is alles. Kabiljauw en St-Pietersvisschen worden met ingewanden gekookt en gegeten.
Op eene zendelingsreis had ik in vele dagen niets warms genoten; ik bekwam op eenen zekeren avond een kleinen kabiljauw en bad de vrouw hem voor den naesten morgen te koken; zy deed dit heel gewillig; maer als zy hem met de ingewanden opdischte, ontging my gansch de lust en ik verontschuldigde my. Zy koken het vleesch en den visch even lang, waervan het gevolg is dat deze van de graten afvalt, terwyl geen half rauw is.

{==536==} {>>pagina-aanduiding<<}
Van gebraden vleesch kennen zy niets. Het is onwaer dat men gezegd heeft dat zy traen drinken. In tegendeel gebruiken zy dit als braekmiddel. In het overige is de traen rauw, wit en heel klaer, en heeft niets van den afkeerlyken reuk, welke den gebranden traen eigen is, dien zy daerom in het geheel niet verdragen, zelfs in hunne lampen niet.


IV. Eene reis naer Jakobshaven 1.

Myn bloed stroomde onregelmatig door myne aderen en ik besloot omtrent Kerstyd eene reis naer Jakobshaven, eene halve myl benoorden de Ysbaei (Isefjord) te ondernemen, om aldaer geaderlaten te worden. Het jaergetyde was zeer ongunstig: den 20n van wintermaend; de zee onstuimig, met den aenstaenden zonnestond; het ys gevaerlyk en de ysvelden zeer sprok, doordien de hooge zee, hen van den grond ligtte. Niettegenstaende dit alles, reisde ik; de noodwendigheid vervolgde my, en een Groenlander had my den vorigen dag berigt, dat de ysbaei kon gebruikt worden.
Wy hadden twee sleden. Eene halve myl van den optogt ging over de landvelden, en werd zonder ongeval afgelegd. Maer als wy een end op de baei waren, werd het ys zoo dun, dat wy verpligt waren de honden, op vier naer, aftespannen; en wy hadden dit niet eens ten uitvoer kunnen brengen (wy hadden anders wel kunnen terugkomen) zooniet eene vlakte oud ys, ons toegelaten had optehouden en aftespannen. Wy reisden verder. Een geweerscheut langs den regten kant, was open water; en langs den linken, zaten eenige Groenlanders met de voeten van het ys, om zeehonden te schieten; hooger op in de bogt kermde het ys. Eindelyk, na veel gevaer, bereikten wy gelukkig de overzyde.

{==537==} {>>pagina-aanduiding<<}

De weg naer de kolonie ging over een tamelyk hoog veld: wy bestegen het en zagen achterwaerts; er was geen ys meer te zien, waer wy even gekeerd hadden. Wy dankten God voor onze redding en voeren verder.
Des avonds om 8 ure, bereikten wy de kolonie, net als de koopman en de priester aen tafel gezeten waren. Zy hadden wel een gerucht gehoord van vooruitgezonden honden, maer zy hielden het voor onmogelyk dat een Europeaen zich met dit jaergetyde over de bogt zou gewaegd hebben, en bekommerden er zich niet verder over. Ik kwam in, en ziende dat men my niet herkende, zoo vlyde ik my op eene bank naest de deur neêr, en zweeg. Men sprak juist van my. Toen wendde de koopman zich tot my, dien hy aenzag voor een Groenlander, en vroeg my deelnemend, of ik in den dag niets gehoord had van den priester in Klaushaven 1? - ‘Ik heb hem gezien,’ antwoordde ik. - ‘Gezien? dat is niet waer!’ sprak hy. - ‘Ja, het is zoo!’ zegde ik, en ging door. - Nu kenden zy my, en waren zeer verwonderd over myne komst, op zulk een tyd; maer daerby verheugd, toen zy my levend zagen. Nu moest ik verhalen en nog verhalen. Onder anderen zegde ik: - ‘Myne reize had ten doel my morgen te doen aderlaten.’ - ‘Heel graeg,- antwoordde de koopman, - als de nood daer is; doch wy genaken den zonnestand, en deze dagen worden voor ongunstig aenzien.’
De dag kwam en ging voorby zonder besluit; de naeste dag eveneens, maer of het nu de verandering van oponthoud, gezelschap of samenspraken was, of wat het ook ware, genoeg, myn brein werd helderer en myn bloed rustiger, en daer men het my aenried, stelde ik de aderlating uit, waervoor ik met zulk dreigend gevaer was overgekomen. Nu zou ik weder terugkeeren, de heilige dagen op handen zynde; maer hoe?
Geen Deen waegde het met dit jaergetyde met een vaertuig

{==538==} {>>pagina-aanduiding<<}
op de ysbaei te gaen, slechts de Groenlander waegt zich in zynen kajak; en in de bogt en tusschen de velden was het hoogst gevaerlyk, alhoewel het ys, naer de berekening, nog eene halve myl hooger op dan daer, bruikbaer was, waer ik op mynen togt daerheen gekeerd was.
Ik besloot in tusschentyd de terugreis, ondanks de opwerpingen myner vrienden, ondanks de voorkoming myner goede echtgenote, die eenen kajak naer my afgestuerd had alsook de bede, slechts te blyven waer ik was, daer de oude koster den godsdienst voor de Groenlanders zou verzorgen, en eene gedrukte preek zou voorlezen, voor de twee Denen die daer waren; zoo dat niets zou verzuimd worden.
Vroegtydig, op den 23 december, begaf ik my op weg. De vrienden volgden my eene wyl; doch daer de weg moeijelyk werd en zy door langer uitgeleide my zouden ophouden, namen wy afscheid, en zy keerden terug. Na groote afmatting en ontelbare gevaren kwamen wy tot een ysveld, dat op zyn hoogste van omtrent twee vamen open water was omsingeld. Over dit water konden wy niet komen, en anderzins was het ook niet mogelyk. Wy moesten dan besluiten over het veld te klauteren, dat niet hoog was, en daerby niet sprok uitzag. Het was eene hoogst waegvolle onderneming. Wy kwamen er nogtans gelukkig over, en lokten me onze zwemmende honden naer ons toe. Maer wy stonden nog niet op vast land, en waren niet gansch over de bogt geraekt of het ys was allerwegen gebroken; wy konden het land niet naderen, en het zag er uit als of wy moesten blyven waer wy waren. Een paer uren gingen voorby, en wy zetteden ons schaelgetrap steeds voort, nu voor- dan achteruit; eindelyk vonden wy in eene kleine baei, eene schol ys landvast, over welke wy ons spoededen en op het land slopen.
Maer myne Groenlanders waren nooit zoo hoogop in het land geweest. Zy kenden noch velden noch dalen; slechts dit wisten zy, dat wy zuidwestwaerts reizen moesten, om zoo haest mogelyk ons heim te bereiken. De avond was nu op handen, en met den avond de duisternis; wy konden niet weten, welken langen weg wy afgelegd hadden.

{==539==} {>>pagina-aanduiding<<}

Wat het ook zy, wy waren van de ysbaei verlost, en keerden goedsmoeds verder. Maer na omtrent eene myl gekeerd te zyn, overkwam ons het ongeluk, dat de eene slede in het afdalen van eene schol, tegen eenen grooten steen aenstiet; de riem borst die de treklederen en de honden vasthield, en deze voeren voort, daer zy zich los voelden. Nu werd onze terugtogt moeijelyker; want wy moesten den Groenlander plaets by ons geven, en hem zyne slede aen de onze laten vastbinden. De losse honden kwamen lang voor ons te huis, en werden als naer gewoonte door hunne plaetselyke broeders met gehuil en geblaf welkom geheeten.
De Groenlanders kwamen daerom uit hunne huizen, en daer zy de honden erkenden, die nog nat waren en tot op het hoofd met ysspronkels bezaeid, dacht men in het algemeen dat wy omgekomen waren. In angstige verwachting en schier hopeloos, kwam myne vrouw zoo wel als de anderen voorgeloopen; want de honden hadden andermael geblafd en ons daermede aengemeld. Hare blydschap was onuitsprekelyk; maer op den ouden koster wiens zoon myn koetsier was, had deze plotselyke overgang tot de vreugde de uitwerking, dat zyn scheurbuik inviel en hem zoo vast aen den grond nagelde, dat hy van zyne plaets niet op kon komen. Ik ging tot hem, groette hem, en om hem te toonen dat wy niet zoo zeer afgemat waren, dat wy niet vrolyk zyn konden, zegde ik: zyn wy geen rappe jongens? - Ja zoo rap, antwoordde hy, dat die toch eens zullen omkomen tot ons aller bedroefenis.







{==540==} {>>pagina-aanduiding<<}

Verradene liefde, door P. Schats.


Daer 's nachts wy ons kusten, o meisje, 
Heeft niemand ons toegeschouwd, 
De sterren prykten ten hemel, 
Wy hebben de sterren betrouwd. 
Er is een ster gevallen; 
Die heeft der zee het gemeld, 
Dan heeft de zee het den riemen, 
De riemen den schipper verteld; 
Dan zong de zelfde schipper, 
Het zyner liefste voor, 
Nu zingen 't op merkten en straten, 
De meisjens en knapen in koor. 


(Naer het nieuw grieksch).






{==541==} {>>pagina-aanduiding<<}

O brieven myner min door J. Lievens.

Oh primavera! gioventù dell'anno.


Oh gioventù! primavera della vita.

ô Brieven myner min, van vroomheid en van jeugde, 
Ik heb u dan nu weêr! Ik tril nog by uw vreugde; 
'k Herlees u op myn knien. 
Ja, laet my, voor een stond, uw ouderdom herkrygen! 
Laet thans de stem des heils, laet die der wysheid zwygen, 
ô Laet myn tranen vliên! 
 
Ik was dan achttien jaer! vervuld van zoete droomen! 
De hoop had zingend my in haren schoot genomen. 
Een ster scheen my aen 't oost! 
Ik was een god voor u, door myne ziel aenbeden! 
Ik was dan ook dit kind, waervoor de man van heden. 
Byna van schaemte bloost! 
 
ô Tyd van mymering, van schoonheid en van krachten! 
Toen mocht ik ieder nacht een ruischend kleedje wachten! 
En zoende een liefdepand! 
Toen wilde ik slechts in liefde, in magt en glorie leven! 
Toen droomde ik my een staet zoo zuiver, trotsch, verheven, 
En vry van allen band! 
 

{==542==} {>>pagina-aanduiding<<}

Doch thans heb ik gevoeld, gezien, 'k heb ondervonden. 
Wat baet het dat op my min waen wordt neêrgezonden, 
Als toch myn hert verkwynt! 
Oh! hoe die vuer'ge tyd, dien ik toen zwart dorst denken, 
Benevens het geluk dat my thans rust wil schenken, 
Helschitterend verschynt! 
 
Wat heb ik u misdaen, ô myne jonge jaren, 
Dat gy met zulk een spoed van my zyt heengevaren? 
Dacht gy my dan voldaen? 
Helaes! waerom u nog zoo liefelyk vertoonen, 
Wanneer uw reine hand myn hoofd niet meer kan kroonen, 
Wat heb ik u misdaen? 
 
Oh! als die zuiv're tyd, die tyd zoo zoet verdreven 
Met hagelblanke kleed, waer 't hert graeg blyft aen kleven, 
Weêr in 't geheugen schiet, 
Dan klampen we ons aen hem, en dan wat bitt're tranen 
Op de verslenste flard van ons voormalig wanen 
Die men nog ov'rig ziet! 
 
Vergeten wy dit al! wen jeugd is heengevlogen, 
Begeven we ons den stroom die haer heeft weggetogen 
Aen gindsche donk're kim! 
Niets blyft van ons hier na; een raedsel is ons streven. 
De mensch, dit zwervend spook, laet zelfs na zich niet leven 
Een vattelooze schim! 


Naer Victor Hugo.






{==543==} {>>pagina-aanduiding<<}

Vlaemsch feest gegeven door de maetschappy Hoop in Toekomst te Lokeren, op Zondag 7 September laetstleden.

Dit letter- en toonkundig feest, dat plaets had ter gelegenheid der opening van de boekzael, ingerigt door het genootschap Hoop in Toekomst, was eene plegtigheid die allergunstigst in het geheugen zal blyven van allen die ze hebben bygewoond. De zoo schoone als ruime bovenzael der Akademie, waer het feest gegeven werd, was vervuld met de voornaemste ingezetenen, heeren en dames; vele letterkundigen uit Antwerpen, Gent en Brussel, werden met vreugd onder de aenwezigen bemerkt, zoo als de wereldberoemde Hendrik Conscience, de heeren Zetternam, Van Arendonck, Jan Van Ryswyck, Pieter Geiregat, E. Van Driessche, alsook een twintigtal leden van het vlaemsch gezelschap De Vlaemsche Vrienden der stad St.-Nicolaes. Ten 6 ure juist nam de plegtigheid aenvang en duerde tot 11 ure voort. Gedurende die tydruimte werd aller aendacht gaende gehouden door de afwisselende uitvoering van muzyk- en zangstukken, redevoeringen en uitgalmingen. Behalve twee ouverturen, gespeeld door de maetschappy Ste-Cecilia en twee koorliederen, gezongen door de maetschappy La Concorde, hoeven wy melding te doen van de redevoering, die door den heer Karel Trouvriez uitgesproken is en die wy hier achter laten volgen met die van den heer Van Driessche. De ieverige voorzitter, wien de bloei van het verdienstelyk Gezelschap zoo zigtbaer ter herte ligt, heeft in duidelyke bewoordingen al de voordeelen aengetoond, welke de vlaemsche bevolkingen, door de beoefening der vaderlandsche tael, kunnen inoogsten. - Het laetste stuk van de eerste

{==544==} {>>pagina-aanduiding<<}
afdeeling des programs stond aengekondigd als eene voorlezing van eenen gentschen letterkundige; deze afwezig zynde, zoo werd in zyne plaets, tot de meeste voldoening van het uitgelezen publiek, de estrade beklommen door ridder Hendrik Conscience die in eene roerende redevoering voor de vuist, allen aenhoorder tot de hoogste verrukking bragt. - Verders heeft zich in de tweede afdeeling byzonder doen opmerken de heer A. De Castro; Stoffer Alleweet, een boertig zangstuk met tusschenspraek, door hem verveerdigd en uitgevoerd, heeten wy echt luimig, in staet om aller lachspieren gedurig in beweging te houden, zoo als het geschiedde. De heer Jan Van Ryswyck heeft zich insgelyks doen toejuichen. Wy moeten hier ook onzen welverdienden lof toezwaeijen aen de heeren E. De Caluwé, F. Lapeer, J. Van Raemdonck, K. De Cock, J. Van Gyseghem en H. en J. Coekelberg, die zich, door zang en alleenspraken, der erkentelykheid des publieks hebben weerdig gemaekt.
Na het feest, waerin al Lokerens notabelen deelnamen, hebben de vreemde letterkundigen en de leden des gezelschaps zich na dezes zael, by den heer de Mey-Debus, begeven. Aldaer eenigen tyd met de meeste gulhertigheid vereenigd geweest zynde en verscheidene toasten en vlaemsche gezangen toegejuicht hebbende, zoo zyn de deelnemers, hoogst voldaen over den voortreffelyken, heerlyken voortgang der vlaemsche beweging in de Durmstad, kunstbroederlyk uiteengescheiden.

Redevoering van den heer Karel Trouvriez, Voorzitter van het vlaemsch gezelschap Hoop in Toekomst.

Achtbare Overheden, Myneheeren, Mejufvrouwen, stadgenoten en vreemdelingen die ons feest bywoont, heil en dank voor uwe geachte tegenwoordigheid!
Heil en dank aen u, heeren Bestierders der toonkundige

{==545==} {>>pagina-aanduiding<<}
Maetschappy Ste-Cecilia, aen u, Myneheeren van het Koorgenootschap La Concorde, heil en dank aen uwe beide Maetschappyen voor de gulhartige, de broederlyke medewerking die gy ons hebt verleend.
Eer en lof en dank aen de Almagtige Voorzienigheid die ons de krachten heeft geschonken om een door moeijelykheden omringd werk te voltrekken en de laetste hand aen het maetschappelyk gebouw te kunnen brengen, dat by zyne inrigting zoo onverwacht, zoo droevig, zoo bitsig, zoo schaemteloos werd ondermynd.
Als Voorzitter onzes vlaemschen vriendenkrings, is my de pligt opgeleid.... is my de eer te beurt gevallen dit plegtig feest te openen. - Wanneer het gezelschap my op drie verschillende tydstippen tot zynen voorzitterstoel heeft geroepen, heb ik dit ambt, - niet als beoefenaer der letterkunde maer als haer minnaer, telkens met welgemoede dankbaerheid aenvaerd. - Ik had wel de overtuiging dat myne yverige poogingen, myne onverpoosde werkzaemheden het geeerbiede en geliefkoosde gezelschap niet ontbreken zouden..... Maer, verblinde minnaer! ik aenschouwde de gansche uitgestrektheid myner pligten niet, - ik kende de moeijelykheden niet in dezen werkkring te ontmoeten; - ik berekende de geringheid myner vermogens niet met uwe bekwaemheden, met den roem onzer achtbare briefwisselende leden, reeds zoo gunstig in het uitgestrekte ryk der letteren bekend. - Verblinde minnaer! ik werd verleid!... verleid door de kloppingen die ik voor vaderland en moedertael in den boezem gevoelde; verleid door de teedere aengekleefdheid voor den grond waerop het gebeente onzer vaderen rust; waerop de bezorgde hand eener moeder ons wanklend wiegje, onzen rinkelstoel, onze eerste paden met bloemen van hoop in de toekomst bestrooide.... Neen.... niet door vermetele zelfwaen, maer door het schoone, het nuttige, het veelbetooverende onzer stichting aengepord, hebben wy de oogen op luistervolle, mogelyk bedriegelyke verschynselen gevestigd; aendoenlyke gewaerwordingen van allen aerd hebben ons hart

{==546==} {>>pagina-aanduiding<<}
getroffen.... Wy hoorden de schoone klanken der lieve moedertael in den tempel, aen kunsten en wetenschappen toegewyd, weêrgalmen; wy gevoelden den onverbasterden handdruk der vlaemsche vriendenry; wy zagen de weelderige vruchten op de Lokersche velden ontschieten; wy bewerkten nieuwe lauwerbladeren aen de kroon van het vlaemsch gezelschap gehecht.... en vrolyk over ons reeds zoo vroeg bereikte doel, te vreden over onze bekroonde poogingen, hebben wy niet langer geaerzeld in het openbaer, met onze boeken te verschynen, en een woordje te reppen van de inrigting des gezelschaps, haer doel, haer wezentlyk nut. - Op uwe welwillende aendacht, Myneheeren, op uwe beschermende inschikkelykheid hebben wy hoogst gerekend.... en, ofschoon wy de overtuiging hebben dat deze ons niet ontbreken zal, komt nogtans eene zekere moedeloosheid deze bewerkingen belommeren. Wy gevoelen met spyt dat wy ons tot het hooge onzer zending niet kunnen verheffen, dat onze redevoering aen uwe verwachting niet beantwoorden zal. En inderdaed, Myneheeren, zonder uiterlyke welsprekendheid, zonder letterkundige verdiensten kunnen wy den weg uwer harten niet vinden. - Aen onze welsprekende kunstbroeders blyft dus de eerbare taek behouden, in het uitgalmen hunner uitgekozene en door 's meesters hand geschrevene stukken u den rykdom en het schoone onzer moedertael te doen beseffen, u eenigen smaek in hare plegtige klanken te doen vinden, en by gevolg u de stonden te veraengenamen welke gy voor de eerste mael doorbrengt in een oorspronkelyk vlaemsch feest, op eenen ouden oorspronkelyk vlaemschen grond gegeven.
Bereiken wy het voorgestelde doel, vinden onze vaderlandsche poogingen eenige belangstelling by onze stadgenoten, dan komen wy jaerlyks de werkingen des gezelschaps in het openbaer overleggen, en, daer wy in de heiligheid der vlaemsche zaek en in de toekomst onzer Maetschappy een onbegrensd vertrouwen stellen, mogen wy UE. reeds de overtuiging geven dat wy jaerlyks nieuwe levenskracht, nieuwen bloei, nieuwen heilbedoelenden vooruitgang zullen kunnen aenstippen, die onzen

{==547==} {>>pagina-aanduiding<<}
geboortegrond tot beduidend nut, en elkeen onzer leden tot zalige zelfvoldoening strekken zal.

Myneheeren,

Het is eene onbetwistbare daedzaek dat een volk 't welk zyne moedertael verwaerloost en zich aen het uitheemsche kleeft, weldra zyne eigene zelfstandigheid verliezen zal. - Te menigvuldig bieden zich dergelyke voorbeelden in de wereldgeschiedenis aen, om ze hier met vreemde aenhalingen te bevestigen. Betoonen wy dus enkelyk dat onze voorouders deze waerheid begrepen wanneer zy, reeds van de vroegste eeuwen, met zulk eenen lofbaren arbeid, met zulke eene onbegrypelyke kunde, hunne regten wisten te verdedigen! Het is de liefde en eerbied voor moedertael die hen in de rampspoedigste lotgevallen, waervan onze geschiedbladeren getuigen, hunne zeden, hunnen godsdienst, hunne nationaliteit telkens van eene volledige vernietiging hebben bevryd. Te vergeefs zoeken wy op den aerdbodem een plekje grond dat zoo dikwyls als België de prooi der overheersching is geworden; waer zoo vele staetsberoerten ontschoten zyn; dat zoo veel bloed voor vryheidsliefde heeft gestoomd, waer de tiranny door lage, verachtelyke sluipmoorden, door bloedige trouwloosheden, zoo vele middelen heeft uitgedacht om den volkstam te vernielen, - en waer nogtans, zoo wel onder de Romeinsche heerschappy als onder het Spaensche bewind, de nationale geest, door de zucht tot vryheid, door den edelmoed, door de burgerdeugd, van het vreemde zedenbederf werd gered. Gedurende vier eeuwen lagen onze voorvaderen onder het romeinsche juk geketend zonder in Romes zedeloosheid mede te deelen: nooit heeft de magtige, de eerzuchtige Julius Cesar de dappere Menapiers of eerste Vlamingen gansch onder zyn bedwang kunnen stellen. Plus victi quam domiti zegt de latynsche schryver Florus, en Cesar zelf zoo vele kloekmoedigheid, met zoo vele vryheidsliefde gepaerd ziende, zegde van hen: de Belgen zyn de dapperste aller Gallen.

{==548==} {>>pagina-aanduiding<<}

In de zestiende eeuw, onder het spaensche schrikbewind, was het gedrag der nederlandsche volken niet min heldhaftig, niet min beroemenswaerdig. Loodzwaer valt op het vaderlandminnend hart de lezing der bladeren, wanneer de snoode Alba in Philips naem, de doorluchtigste edellieden voor den raed van beroerten, of beter voor den bloedraed betrok; wanneer de dapperste helden in eene morsige gevangenis met boosdoeners werden vermengd en de schoonste jaren huns levens op eene bussel stroo, tusschen killige muren zagen verwelken; wanneer het schavot in onze verschillende steden dagelyks werd geregt en de straten in eene bloedrivier veranderde; wanneer duizende inwooners den geboortegrond met hunne schatten, hunne nyverheid, hunne kunde verlieten en in de naburige landen eene schuilplaets voor de tyrannieke bevelen van vernietiging en bloedverkwisting zochten; wanneer Belgenland bedreigd werd van de landkaert te verdwynen en de toekomst zich in 't verschiet op eene zoo akelige wyze vertoonde.... toen nog, in die netelige oogenblikken, in die uiterste stonden, behielden onze voorvaderen den zucht tot vryheid en onafhankelykheid. Ja, zy die in de kerkers verkwynden, stuerden hunne gebeden tot de Godheid en smeekten haer de vryheidminnende poogingen hunner medebroeders te ondersteunen; zy, die de sporen van den dood aen de toenemende bleekheid hunner wangen langzaem zagen aenkomen, de knieën gebogen, de geketende armen hemelwaerts vóór de verroeste stafyzers van het somber gevang gewend.... zy zelve smeekten de Almagt, by De Hoornes en Egmonts ontschuldig vergoten bloed, de vermaledyde onderdrukking der kastiljaensche dwinglandy te verpletten.
Oh ja, Myneheeren, loodzwaer valt op het vaderlandminnend hart, de lezing dier schrikverwekkende bladeren.
Meer schoon, meer zoet, meer aengenaem zyn de bladeren welke op deze volgen en die ons de verwydering der uitheemsche volksverdrukkers en den opstand des voorgeslachts met eigene zeden, eigen aerd, eigene tael uit eene diepe vernedering wederom aenstippen.

{==549==} {>>pagina-aanduiding<<}

Deze twee verschillende schetsen uit de bloedigste tydstippen onzer geschiedenis getrokken, zyn voldoende om het reeds aengekondigde punt onzer redevoering te bereiken. Besluiten wy dus. - De schoonste der Europische geschiedtafereelen zyn wel de Nederlandsche; de roemrykste grond des aerdbodems, is wel de grond waer vryheid is geboren, de grond die wy betreden; het schoonste erfdeel 't welk een volk kan ontvangen, is wel het erfdeel der moedertael, door onbuigbaren moed behouden, dat de Belgen is te beurt gevallen. -
Met deze innige overtuiging hebben zich de verschillende vlaemsche gezelschappen in ons land ingerigt; met deze overtuiging hebben zy ten tyde van den diep betreurden Willems eene beweging begonnen die voorzeker eene der schoonste, der regtvaerdigste, der vaderlandlievendste bewegingen was die ooit zyn bewerkt geweest. - Het doel was destyds 't gene het nog heden is: - het hart onzer landgenoten tegen eene naburige verbastering te bevryden; door onverpoosde werkzaemheden - de eene door letterkundige gewrochten, de andere door het verspreiden dezer, - der vaderen roem en groote daden in den burgerstand kenbaer te maken, en aldus de veredeling van het hart, met de beschaving des verstands en den voortgang der kennis te bewerken.
Helaes, Myneheeren, dit doel werd niet altoos begrepen gelyk het behoefde: de eerste stryd is byna overal eene droevige worsteling voor zelfsbehoud geweest: de Scheldezonen getuigen het ons, de bewooners van Artevelde's stad komen het ons bevestigen. ‘Van waer toch mag het komen - zegde een onzer briefwisselende leden by het graf van dichter Ledeganck 1, - van waer toch mag het komen dat eenieder van ons om zyn betrouwen in de vlaemsche zaek moet lyden? Van waer de smaed en spot die hy te verdragen heeft? Van waer de lagen die zyne standvastigheid worden gespannen? Van waer de vervolgingen die hem bedreigen?’

{==550==} {>>pagina-aanduiding<<}

Niet meer als de geachte schryver zullen wy deze verschillige vragen beantwoorden.... Genoegzaem zy het ons te weten, dat ons doel een edel doel is, dat de verstandsontwikkeling die wy betrachten, ons geweten niet zal bevlekken, dat de beschaving die wy bewerken ons niet ontzeggen zal rein en schuldeloos te blyven by het aenschouwen der Godheid.... by de bespiegeling, - des avonds van het dichterlyke starrenheir, - des nachts van den zilveren glans der manestralen, - des dags van het alverkwikkende zonnelicht dat de azure baen doorwandelt.
Wie beschaving des verstands bewerkt..... bewerkt godsdienst!... Godsdienst en beschaving zyn onscheidbaer en uit de zelfde bron gesproten: by den voortgang des christendoms heeft men de barbaerschheden tot in de verstafgelegene landstreken, tot by de poolbewooners zien verminderen!
Wie beschaving des verstands bewerkt.... bewerkt vaderlandsliefde! Gewis, zegt de beroemde dichteresse Petronella Moens,

Gewis, daer waer het staemlend kind 
Reeds 't roemryk voorgeslacht bemint, 
Daer zal geen dwingelandy 's volks vryheid ooit verpletten. 


Wie beschaving des verstands bewerkt.... bewerkt burgerdeugd!... De snoodheid is zeldzaem by de letterminnende en verlichte volkeren; by hen treft men edele en genaekbare harten aen en vindt men broedermin en medelyden, de schoonste hoedanigheden der engelen met eenen beminnelyken omgang vereenigd.
Burgerdeugd, vaderlandsliefde, godsdienst zyn by gevolg de geestvermogens welke de bewerkingen des gezelschaps door het verspreiden zyner boeken trachten te ontwikkelen.
Gaet dus... letterkundige vruchten onzer vlaemsche vrienden, gaet... onder deze beschermende vleugelen de verschillende standen der Durmstad bezoeken; gaet... voortyds bleeft gy onaengerand in de boekenkas des begoeden mans berusten....

{==551==} {>>pagina-aanduiding<<}
Gedoogt dat wy u in de schamele wooning des werkmans - in de nederige, - doch voortreffelyke kringen der maetschappelyke samenleving geleiden... en, mogtet gy daer... in deze aentrekkelyke gezelligheid de toekomst in 's lezers geest verhelderen, het genot zyns levens vermeerderen.
Gaet uitgekozene boeken..., trouwe vrienden... gy wier aenzicht nooit verandert, wier tael altoos dezelve blyft, wier vriendschap nooit verflauwt..., gy die de kwellingen der gefolterde zielen lenigt..., gaet, beste vrienden, doorwandelt de verschillende maetschappelyke standen, vraegt het vertrouwen des vaders..., de gunstige aenbeveling der moeder..., de kiesche aendacht van het jongelingschap, de dankbare glimlach onzer bevallige maegdenrei.., en komt weder in ons midden, betreedt weder de trappen onzer Gilde-Zael... niet met een vloek, maer met de ryke zegeningen van allen.
Gelooft toch niet, Myneheeren, dat wy verblind zyn in de uitwerksels die ons gewrocht zyn voorbehouden, dat wy dunken de vlaemsche boeken ten uwe huize onmiddelyk aenvaerd te zien... Oh neen, zy die hunne eerste opvoeding in de fransche tael hebben ontvangen, kunnen in gevorderde jaren de innerlyke waerde hunner moedertael niet met de eerste lezingen beseffen en er by gevolg de gewenschten smaek niet in vinden. By hen kan dus onze verzameling geen byval ontmoeten. Aen hen ook die hunne ledige stonden uitsluitelyk aen de fransche romanschryvers hebben toegewyd, zullen onze stille, vreedzame verhalen niet bevallen... En waerom? De beroemde schryver des Lotelings antwoordt u.... ‘Om dat zy, eenvoudig als de grond waerop zy groeiden, regtstreeks tegen de heerschende mode inloopen: zy zyn geen mengsel van bloed, van dieventael, van oneer, van overspel, van naekte ontucht, van spottend ongeloof, van vernietzuchtige moedeloosheid: zy doen by den lezer het hair niet te berge ryzen uit schrik voor zyne eigene deugd en voor de toekomst van het menschdom. Neen, neen, het is de duivel der vertwyfeling en des haets niet, die ze insprak. - De natuer in hare onbesmette frischheid, heeft ze te samen geweven

{==552==} {>>pagina-aanduiding<<}
uit eene ootmoedige stof, waerin slechts hier en daer eene zuivere perel der menschelyke ziele glinstert. Om ze te genieten mag men niet gansch onttooverd zyn; zy treffen slechts de allerfynste snaren des harten: die brooze vezels van levenslust, van liefde tot God en tot den evenmensch, welke het eerst door de wryving van baetzuchtig zwoegen, verrotten en breken.’
Ziet daer, Myneheeren, de lezingen die wy verkiezen, de boeken welke wy u aenbevelen; ziet daer de baen van 's gezelschaps bewerkingen voorgeschreven, en die wy getrouw zullen volgen zoolang het maetschappelyk roer onze jeugdige handen blyft toevertrouwd.
Gebeurde het nu, Myneheeren, dat op het catalogus 't welk in korte van onze boekery verschynen zal, er zich een boek bevond die ondeugende strekkingen behelsde, die het klaerziende oog der stedelyke kommissie 1, die de omzichtigheid van ons bestuer was ontsnapt.... gelieve het u ons zulks niet ten kwade te duiden, en ons geene vernietzuchtige denkwyze toe te eigenen: vereert ons integendeel met eene heilbedoelende verwittiging.... wy zullen dezelve altoos met welwillende dankbaerheid aennemen.
Echter, Myneheeren, behoeven wy ook te verklaren dat het gezelschap niet voornemens is het oor te leenen aen de beknibbelingen die haer uit dien hoofde door het vernederend fanatismus zoude kunnen worden toegestuerd. Onder dit eenige masker zouden onbekende tegenstrevers zich gunstig kunnen verbergen; wy sturen hun dus op voorhand en voor enkel antwoord, de versjes van vader Cats:

Daar 't bietje suiker vindt, juist uit dat eigen kruid 
Daar zuigt de vuile spin vergiftig voedsel uit. 


Tot slot, Myneheeren, herhalen wy u den korten inhoud onzer gezegden. In vroegere eeuwen werd door de almagtige en eerbiedswaerdige hand van Gods zoon, in een eenzaem hoekje van

{==553==} {>>pagina-aanduiding<<}
Palestina, ten koste der gruwbaerste marteldood, een beschavingsboom geplant die over de gansche wereldbol, de zoetste, de getemperdste vruchten verspreidde.... Van dien boom, welke de ruwe hand des werkmans met de sneeuwwitte hand des edelen heeft gemengd, hebben wy de eer gehad een takje te ontvangen; - wy hebben het, getrouwe zendelingen, in 't vruchtbare land van Waes, in onze geboortestad, in het oude Lokeren, gebragt; zorgvuldig en met omzichtigheid plaetsen wy het te midden van andere krachtvolle en voedzame planten van denzelfden aerd, ten einde het te bevryden van den guren winterstorm, van 't vernielend onweêr, van 't verwoestend orkaen.
Deze planten alsof zy met een vaderlyk voorgevoel bezield waren, overlommerden het weldra door hunne bladryke takken. Te vergeefs kwamen dus de vergruizing, de boosheid rondom het jonge takje zweven; te vergeefs kwamen naemlooze aterlingen het met spot, en haet, en nyd vervolgen; te vergeefs kwam het kruipend ongedierte aen zyne pas ontschotene wortelen knagen!.... Alle vernielzuchtige poogingen werden verydeld, het samenweefsel van laegheden werd verbroken.... Goedgunstige zonnestralen verschenen in de grenslooze kimmen en doorboorden de sombere luchtgesteltenis: het takje in jeugdig gewas verwierf eenen koninklyken oogslag, voor deszelfs dappere opkweeking schonk de milde hand onzer Majesteit ons het noodige voedsel 1; de heer Minister van binnenlandsche zaken moedigde onze poogingen aen en vertrouwde ons een groot getal vruchten welke reeds op andere velden geoogst werden 2; Lokerens Gemeenteraed vermengde zynen onderstand met dien van het hooge Staetsbestuer 3.... en de bedreigde

{==554==} {>>pagina-aanduiding<<}
plant welke voordezen de spottende glimlach, de hoonende schokschoudering van velen stilzwygend moest onderstaen, is reeds een krachtvolle boom waervan de jeugdige takken beminnelyke, bekoorlyke vruchten voortbrengen, die ons deszelfs minnaers in den huisselyken kring en in de burgermaetschappy de zoetste genoegen zullen verschaffen 1.
Myneheeren, Mejufvrouwen, vreemdelingen en stadgenoten op dit feest tegenwoordig, wy bieden u nogmael onze hartelyke dankbaerheid voor uwe geachte en welwillende aendacht.
Gy weet het, Myneheeren, onze tweejarige arbeid is van alle persoonlyk belang ontbloot geweest. Het gezelschap vraegt u geene dankbetuigingen; het gezelschap betracht die niet... heerlyk genoeg is de zelfvoldoening die wy in onze harten gevoelen... enkelyk dus uit naem der regtvaerdigheid, die vroeg of laet, met wil of tegen dank, te voorschyn komt, doen wy u eene bede.....

Myneheeren,

Wanneer wy eensdaegs het afgematte hoofd zullen ter neder leggen:

Wanneer men vroeg of laet ons assche zal vergaderen 
En ons gebeente mengt, by 't overschot der vaderen, 
Zegt dan, gy die uw ziel in ons gewrocht hervindt, 
't Gezelschap heeft met vuer zyn Lokeren bemind 1. 


Lokeren, 7 september 1851.



{==555==} {>>pagina-aanduiding<<}

Redevoering uitgesproken door den heer van Driessche van Brussel.

Geachte broeders,

Het zy my vergund twee woorden in deze vriendenvergadering te zeggen. Twee woorden slechts; maer twee woorden die eene eeuwigheid van denkbeelden in zich bevatten, twee woorden die in de ziel des regtschapen mans eenen ontembaren gloed van vaderlandsliefde doen ontstaen, twee woorden die voor den Vlaming een groot straelpunt zyn, een punt waerop ons aller blikken gevestigd staen. Die woorden, myne geachte broeders, die woorden zyn: Hoop in Toekomst.
Schoon is het poogen, dat gy ter verheerlyking onzer moedertael aenwendt! maer schooner nog, en alomvattender is de naem eens verbonds, - Hoop in Toekomst! die woorden zyn voor den Vlaming wat de spreuk uit het boek der boeken - zy die vernederd zyn zullen verheven voorden - voor den kristen is. -
Hoop in Toekomst dan! en met fiere blikken in die toekomst gezien! - Zy is ons, zy behoort ons toe als een heilig en onschendbaer regt.
Dus tot u sprekende, geachte broeders, ben ik tevens overtuigd, door u in den vollen zin des woords begrepen te worden.
Dit bewyzen my uwe daden en niets spreekt duidelyker voor my dan daden.
Gy zult het volk den leeslust ingeven, gy zult het volk voor zyne betere toekomst bereiden.
Gy zult het juk der onwetendheid van zyne schouders wegwerpen, gy zult de ketens der ondeugd vergruizen; gy zult, waer nu de domheid zetelt, den tempel der beschaving stichten, op het outer van burgerregt en burgerpligten!
Wat hoeft er nu om met de diepste overtuiging te zeggen: Wy hopen in de toekomst. Slechts moed, moed genoeg om die toekomst zonder afschrikken intestaren; de reijen dicht te sluiten

{==556==} {>>pagina-aanduiding<<}
en te zeggen wy willen, wy zullen den Vlaming verheffen door zyne moedertael!
Hinderpalen groeijen er als distelstruiken en onkruidplanten op onzen weg. - Gy ook gevoelt die, gy ook betreurt die, myne broeders. - Maer hy die volgens een vast princiep handelt, staet als eene rots onwankelbaer: laet my dus toe; u een princiep, dat het myne is, mede te deelen. -
Gelyk alle starren aen het hemelgewelf geene lichtstarren zyn en niet alle met de zelfde klaerte schitteren, maer toch alle haer licht uit dezelfde eeuwige onbenaembare bron trekken en alle te samen vloeijen om de aerde het straelpunt harer heerlykheid te maken, zoo ook zyn alle menschen geen verlichte of verlichtende menschen; zoo ook blikken alle menschen niet met den zelfden geest, maer allen toch putten hunne geesten-krachten uit de zelfde bron, uit het eeuwige, onbenaembare genie en allen hebben ook de aerde voor straelpunt harer werkzaemheden! Dit princiep, myne broeders, bewyst ons dat wy allen, van welke kracht of meening ook, hand aen hand kunnen gaen, dat aller geesten, dat aller meeningen, als zooveel starren moeten daerstaen om de aerde, om ons Vaderland te verlichten. - Dringe dit princiep in aller harten door, en dan Hoop in Toekomst.







{==557==} {>>pagina-aanduiding<<}

De twee zwanen, door Johan van Rotterdam.

Te midden van het Pitsenburger hof, omzoomd met mollig gras en geurige bloemen, vloeit een gladde waterloop waerop een aental zilverblanke zwanen eenzaem en tevreden rond dryven.
Nooit vertoont zich een enkele rimpel op den effen plas waer in zy zich van den vroegen morgen tot den laten avond dartelend spiegelen; terwyl hare dichterlyke stemmen dit oord met welluidende en verhevene zangen vervullen.
Het is alsof er in hare herten iets van den goddelyken gloed berustte, daer zy by uitstek van andere schepselen elkaer met de zusterlykste toegenegenheid liefhebben.
Haer lot is waerlyk benydensweerdig; ook zien de overige gevederde bewooners uit het Pitsenburger hof haer met afgunst aen, ofschoon zy zich niet de minste moeite willen getroosten om in het geluk hunner langhalzige zusteren te deelen.
En echter zyn de zwanen hunne vyanden niet, hoewel zy nogtans niet toelaten dat iemand hunner zich in de nabyheid van haren tooverachtigen waterplas kome nedervlyen. Ook zy zelve verlaten dien nooit omdat zy vreezen hare reinheid te verliezen en dat daerdoor de ondeugd in haer midden zou sluipen; want niets is zoo gevaerlyk dan de omgang met misdadige schepselen.

{==558==} {>>pagina-aanduiding<<}

Niet lang geleden, op eenen vroegen morgen, hadden zich nogtans twee jonge zwanen aen de oogen harer bewakers weten te onttrekken. Door nieuwsgierigheid aengedreven, hadden zy in stilte den rustigen waterspiegel verlaten om zich in de overige deelen van den prachtigen hof te gaen verlustigen; doch reeds voor het vallen van den avond en alvorens iemand hare afwezigheid had bemerkt, dartelden zy weêr vrolyk te midden harer zusteren.
Dit kan haer noodlottig worden; want door nieuwsgierigheid wordt ook menige misdaed geteld.
Doch deed er zich vooreerst niets op dat deze waerheid staefde; want het bestaen der zwanen bleef even vrolyk en gelukkig als weleer.
Maer al kwam die rampzalige verandering zoo spoedig niet, toch deed zy zich allengskens gevoelen, en dit was misschien nog een veel grooter kwaed.
De twee nieuwsgierige zwanen begonnen dan met zich van hare gezellinnen aftezonderen om in de eenzaemheid te denken aen hetgene zy op hare reize gezien hadden en weldra veranderde de warme liefde die zy tot daertoe hare overige zusteren toegedragen hadden, in afgunst en eigenbelang, en spoedig lieten zy zich dan ook door de vuigste driften overmeesteren.
Zoohaest de zilverblanke waterbewooners dit gewaer werden, berispten zy hare misleidde vriendinnen in de liefdevolste bewoordingen; doch deze luisterden hier niet naer; want zy waren hoogmoedig geworden en waenden zich veel grooter en verstandiger dan hare overige gezellinnen.
Deze ziende, hoe zy haren goeden raed in den wind sloegen waren hierom bedroefd, want zy wisten, dat daeruit niets goeds kon voort spruiten.

Op zekeren avond verlieten de twee wederspannige zwanen weêr ongemerkt het effen watervlak.
Wanneer zy een weinig later tot hare langhalzige zusteren terug keerden, ontstolen zy dezer boosaerdig het eten uit den snavel.

{==559==} {>>pagina-aanduiding<<}

Zulke ongehoorde boosheid verdiende eene strenge berisping.
- Zusteren - sprak eene harer zilverblanke vriendinnen op stuerschen doch medelydenden toon - zusteren, gy denkt u veel verstandiger dan uwe gezellinnen; doch gelooft my: blyft gy onzen goeden raed in den wind slaen, zoo worden wy genoodzaekt u uit ons midden te verdryven.
- Wy willen een water hebben, veel blauwer dan het blauw des hemels. - antwoordden beiden even trotsch.
- Zusteren, ik geloof nogtans, dat gy nergens zulk een lustigen waterloop vinden zult, als onzen effen kristalynen spiegel - hernam de medelydende zwaen de schuldigen streng berispende.
- Zoo gy dit denkt, dan moet gy slechts hier op dezen stinkenden modderpoel blyven ronddryven; gy moet dan niet verder zoeken - antwoordden de twee misleide vriendinnen en spottend dreven zy verder langs den plas.
Deze trotschheid verhaestte haren val; want van dit oogenblik hielden de andere zwanen een waekzaem oog in het zeil; ook welhaest betrapten zy haer op eene nieuwe misdaed.
De twee boosaerdige dieren verlustigden zich met eene harer arme zieke zusteren onmedoogend de pluimen uit het lichaem te trekken.
Zoo haest de andere zwanen dit zagen, kwamen zy oogenblikkelyk toegeschoten. In haer hert verging nu de laetste sprankel van medelyden en zy ontstaken zoodanig in gramschap dat zy op den zelfden stond besloten de twee boosaerdige schepselen uit haer midden te verjagen.
Onmiddelyk werd nu ook het regtveerdige vonnis der zwanen ten uitvoer gebragt en de twee wederspannige dieren werden zonder genade uit het heerlyke Pitsenburger hof verdreven.
Een vuile modderpoel werd aen eene harer tot verblyfplaets aengewezen; de andere kreeg tot wooning een mesthoop zoo vuil en zoo stinkende geuren uitwasemde dat het boosaerdig dier er byna van walgde.
Welhaest bemerkte zy echter een twintigtal zwarte met slyk

{==560==} {>>pagina-aanduiding<<}
en modder bezwadderde zwanen, die zich onderling het walgelyke voedsel dat zy uit de vuilnis hadden opgeraept, ontroofden.
Zoohaest zy deze gewaer werd, sprong zy blymoedig den stinkenden mesthoop op en sprak:
- Hier woonen schepselen die my gelyken: hier ten minste, kan ik gelukkig zyn. -
Dit was nu het lieve blauwe water waernaer zy zoo lang had gezocht.
Nu waren zy gescheiden en dit kan haer zeker niet gelukkig maken: want zwanen kunnen in de eenzaemheid niet leven; zy moeten eene gezellinne hebben, met langen hals en donsige vederen zoo als zy zelve zyn - ook kunnen zy moeijelyk in eenen slykpoel leven; want daer is het onmogelyk heure lieve gestalte in te spiegelen.
De zwaen die den modderpoel tot verblyfplaets gekregen had, wist dit ook; maer zy had thans een voornemen gevormd, dat zy ten uitvoer wilde brengen.
- Ik zal boeten en my beteren - dacht zy.

Eenige weken later dartelden de zwanen uit het Pitsenburger hof, op eenen avond, als naer gewoonte, te midden van haren lustigen plas.
Eene harer die digt tot by den kant was gedreven, kwam haestig by hare gezellinnen terug en sprak eenigsints bevreesd.
- Zie eens, zusteren, wat leelyk schepsel zich ginder in ons water wascht! - En zy wees met haren langen donzigen hals naer eenen roozenstruik die weelderig langs den boord des vyvers uit het gras opschoot.
De zwanen wendden hare lange halzen allen naer het aengeduidde punt en zwommen er haestig heen, met het inzicht van het morsige dier dat haren klaren spiegel kwam bevuilen te verjagen; maer hemel! hoe stonden zy versteld, toen zy in het walgelyke beest, eene harer vroegere gezellinnen erkenden.
Ofschoon zy elkander verwonderd bezagen, toch was er geene

{==561==} {>>pagina-aanduiding<<}
die een woord spreken dorst; want waerlyk, zy voelden zich niet wys genoeg om zoo dadelyk een besluit te kunnen nemen.
Lang zwegen zy; doch ten leste fluisterde er eene:
- Ik geloof dat het eene zwaen is. -
En zy sprak die woorden op eenen zoo droeven toon, dat zy de herten van alle hare gezellinnen tot medelyden wekte.
Niet zoohaest werd de vuile zwaen die stemming gewaer, of zy sprak zich moed in het hert en dorst het wagen hare vroegere vriendinnen het woord toetesturen; doch zy deed dit zoo stil mogelyk.
- Zusteren - fluisterde zy op klagenden toon - zusteren, welligt erkent ge my niet meer; want ik moet er nu toch wel vuil en walgelyk uitzien. En echter is het niet lang geleden dat ik schoon was als gy en te midden van dit lieve blauwe water dartelde. Gy zyt het die my daer uitgedreven hebt omdat ik misdadig was; maer sints heb ik ook zwaer geboet, want al dien tyd leefde ik in eenzaemheid te midden van eenen stinkenden poel. Zusteren, daer leerde ik myne driften temmen en thans is myn herte weêr zoo zuiver als weleer. -
Terwyl de boetelinge die woorden sprak, vloeide uit elke harer oogen eene brandende traen, die de herten harer toebehoordsters vermurwde; want allen dachten:
- Wat onze zuster daer zegt, kan waer zyn. -
En medelydend wenkten zy haer nu, om weder in den lustigen kristalynen plas te komen; doch de arme boetelinge was beschaemd en blikte weemoedig ten gronde.
Zoohaest de zwanen dit zagen, hielpen zy haer reinigen en streelden haer vriendelyk met den snavel over de blanke pennen.
Dit gaf de boetelinge moed; want weinige stonden later dreef zy reeds gelukkig en tevreden te midden harer zusteren op den effen zilveren spiegel. Even als voorheen paerde zy hare zoete stemme by de zuivere stemmen harer zusteren.
Zoete, harmonische toonen galmden langs de lommerryke lanen van het uitgestrekte Pitsenburger hof.

{==562==} {>>pagina-aanduiding<<}

Terwyl de zwanen zich nu onderling verheugden over die gelukkige wederkomst, zagen zy een ander vuil schepsel op haren effen zilveren waterplas dryven. Onmiddelyk zwommen allen daerheen, want zy erkenden spoedig in het walgelyke dier eene andere harer vroegere gezellinnen.
En zy misgisten zich niet, want het was de zwaen die het lieve blauwe water gezocht en den stinkenden mesthoop gevonden had.
Even, als hare zusteren met de arme boetelige gehandeld hadden, zoo ook handelden zy met haer.
Zy hieten haer ook welkom in haer midden.
Maer welhaest bekloegen zy zich dit bitter; want deze had niet zoo als hare gezellinne het leelyke van haer vroeger gedrag leeren kennen; zy was in tegendeel op den walgelyken mesthoop door den omgang met de vuile zwanen nog misdadiger geworden.
Ja, zy was zelfs zoo hoogmoedig, dat zy zich door hare goede medelydende zusteren niet wilde laten reinigen.
Ook, wat nog erger was, zy ontstool het voedsel der zwakken en pikte boosaerdig met haren snavel de oogen der jongen uit.
Zoo haest de zwanen dit zagen, vergaten zy alle medelyden en zy ontstaken zoodanig in gramschap, dat zy op nieuw haer uit haer midden verjoegen.
Thans dreven zy haer op eenen mesthoop die nog veel vuiler en stinkender was dan de eerste.
Zeker was zy nu niet gelukkig, want daer zat ze nu gansch alleen.
Ja, zelfs moest zy nu het gezelschap derven der vuile schepselen, die haer zoo goed geleken.
Nogtans duerde hare droefheid niet lang; want zoo haest de boer, aen wien den mesthoop toehoorde haer bemerkte, greep hy haer dadelyk by den hals en sloot haer voor eenige dagen in een kot op.
Ofschoon zy daer nu ook gansch alleen moest blyven zitten,

{==563==} {>>pagina-aanduiding<<}
gaf hy haer toch goed eten; ook scheen zy daer nog al mede tevreden.
Doch, dit duerde niet heel lang, want niet zoo haest docht hy haer vet genoeg, of hy bragt haer naer de stad, waer hy haer eenen ryken heer ten geschenke gaf.
Deze leverde haer aen zynen knecht, die haer terstond den kop afsneed en haer braedde voor een gastmael dat zyn heer den volgenden dag aen eenige zyner vrienden wilde geven.
Hare zuster, de andere zwaen, dryft thans in tegendeel gelukkig en tevreden, op den kristalynen spiegel van het Pitsenburger hof.






{==564==} {>>pagina-aanduiding<<}

Pryskamp van een dichtstuk op de dood der koningin der Belgen

Elkeen herinnert zich nog met droefheid dat op 11 october 1850, onze teêrgeliefde Koningin overleed.
Ten einde die droevige gebeurtenis in het geheugen te houden, schreef de koninklyke Akademie van België een pryskamp uit, om de deugden van Maria Louisa te vereeuwigen en de droefheid des lands, over haer verlies, af te schetsen. De regters waren de heeren Snellaert van Gent, David van Leuven en Bormans van Luik.
Twintig stukken werden ter mededinging ingezonden, waer tusschen een Hollandsch.
Het Hollandsch stuk, geschreven door den heer Bogaers van Rotterdam, werd het volmaektste en het beste gekeurd.
Onder de overige mededingende gedichten merkte men met welgevallen het stuk des heeren Jan Van Beers op, 't welk daerom gezamentlyk met het stuk van den heer Bogaers, door den bestuerder dezes tydschrifts is uitgegeven.
De gedichten, aldus door den druk bekend gemaekt, kunnen door elkeen beoordeeld worden; en het algemeen gevoelen des publieks is dat de regters der koninklyke Akademie van Belgie zich bedrogen hebben, en dat het gedicht van den heer Bogaers den eersten prys niet verdient.
By zulken algemeenen roep rekenden wy het ons ten pligt, het volgende artikel, dat de algemeene denkwyze, onzes bedunkens, redelyk wel uitdrukt, eene plaets te verleenen.

De Redactie.


    

{==565==} {>>pagina-aanduiding<<}

Pryskampbeoordeeling 1, door Eug. Zetternam.

Opdat wy ons met het keuren van een boek zouden bemoeijen, moet het doel grootscher zyn dan eene recensie te schryven. Wy kennen het lot van meestal de boekbeoordeelingen, en weten dat geen lof een slecht schrift in de oogen van het publiek verdiensten kan geven.
De eenvoudige lezer blyft de onpartydigste regter, en de recensent heeft het mis, die vermeent dat hy zyn gevoelen over een boek aen de menigte kan opdringen.
Het is ook geene letterkundige hekeling welke men hier verwachten mag. Eerder is het eene bedenking op de wyze waerop de pryskamp der dichtstukken by de dood onzer Koningin, geoordeeld is.
Het is almede eene aenstipping der nadeelen, welke willekeurige uitspraken in literarische pryskampen, op onze letterkunde kunnen uitoefenen.
De pryskampen hebben by ons nog te grooten invloed, dan dat zy op eene slechte baen zouden mogen helpen, en daer wy overtuigd zyn dat de voorliefde, waermede de regters der belgische Akademie het stuk van den heer Bogaers behandeld hebben, de jongere poëten over de echte weerde der dichtkunst kan misleiden, is het onze pligt hen daervan te verwittigen. Men verwondere zich niet dat wy de uit-
{==566==} {>>pagina-aanduiding<<}
spraek der regters betwyfelen: het is voor die heeren niet genoeg een oordeel te vellen; zy moeten ook dit oordeel voor het publiek kunnen staven. Daerom, mag hun rapport geene verguizing der letterkunde zyn; maer moet het eene bezadigde en kalme redenering wezen.

Reden waerom de Regters der Koninklyke Akademie van België, geen vreemdeling in den pryskamp van het gedicht op de dood der Koningin van België mogten of konden bekroonen.

Een dichtstuk op de dood eener koningin is iets nationaels, iets eng nationaels.
Het moet de weêrgalm zyn van de droefheid der landbewooners en in de lezing de burgers bevredigen, welke by het overlyden hunner koningin smart gevoelden.
Alleen een Belg kan dus met gepasten nadruk zyne koningin bezingen. Zyn toon alleen kan de gevoelens zyner medeburgers wedergeven; want hy alleen begrypt hunne smart, hy alleen verstaet hunne klagten.
Er is iets te huishoudelyks in een gedicht op de dood eener koningin, dan dat een vreemde dichter daer beter dan een van 't land in lukken zou. Misschien zou het werk des vreemden wel een weinig styver kunnen wezen; - maer kwame myne moeder te sterven, ik zou niet verlangen dat myn gebuer haer kwame beweenen, indien zyne conventionele tranen, door haer, hooger dan myne diepgevoelde smart, moesten geschat worden.
Dat hadden de regters moeten bevroeden; want de vlaemsche dichters denken over hunne koningin als wy over onze moeder; daerom heeft hen de uitspraek der belgische Akademie zoo diep gegriefd!
Er lag ook iets hoonend in die uitspraek; zy luidde: ‘Gy hebt uwe koningin beweend, vlaemsche dichters, maer uwe smert was te diep gevoeld; uw treurzang is in woeste galmen uitgestroomd, en een aengenomen mode moest hem hebben ingetoomd. Ge zyt te bedroefd geweest en daerom juist, - omdat uw toon, te vlaemsch, te vaderlandslievend, te oorspronkelyk was - daerom juist hebben wy de min smartelyke dichtregelen eens vreemdelings beter gekeurd!
Geen van u allen, vlaemsche dichters, is bekwaem de dood uwer Koningin te bezingen.’

{==567==} {>>pagina-aanduiding<<}

Dat die beweering gewaegd zy zal niemand betwisten, daer ieder weet hoe sterk het in Vlaemsch-België betwyfeld wordt, of het gedicht des heeren Bogaers meer literarische verdiensten dan sommige medekampende gedichten der vlaemsche poëten, heeft.
Dit voor als nu op zyde latende, herhalen wy nogmaels dat het gedicht des vreemdelings hier den palm niet behalen kon, daer een welkdanig schrift, om goed te kunnen zyn, zyn doel vervullen moet.
Het doel eens gedichts op de Koningin is van volksch te wezen, is van dermate geschreven te zyn dat het door de afwisseling zyner toonen gelezen en herlezen kunne worden, dat het den geest der inwooners treffe, en dat ieder er de weêrspiegeling zyner eigene gevoelens in vinde.
Men heeft den lierzang des heeren Bogaers slechts in te zien, om de overtuiging te bekomen dat hy, ten minste voor België, aen geen dier vereischten voldoet. Zyn lied kan voor Holland zeer schoon, zelfs schooner dan dat des heeren Van Beers zyn; maer daer hadden de regters der belgische Akademie niets mede te doen. De pryskamp was voor België uitgeschreven; het gedicht moest in België gelezen worden en de regters moesten keuren welk gedicht voor België het best geschikt was. Zy waren hier niet geroepen om styve prosodisten te vergenoegen: aen de eischen der menigte moest voldaen worden.


Blyft onse literatuer oorspronkelyk of wordt ze klassiek?

Dit vroegen wy ons af toen wy het bekroonde stuk van Bogaers en het onbekroonde van J. Van Beers gelezen hadden. Het scheen ons zoo onmogelyk het eerste, hier te lande, het beste te keuren, dat wy de toewyzing van den prys aen het involgen van een systema toeschreven.
Ieder weet dat onze jonge literatuer door twee letterkundige stelsels wordt verdeeld. Het eene, dat wy tot nu toe als stervend beschouwden, hebben wy uit den hollandschen tyd overgeërfd. Al de ouderlingen onzer literatuer: zy die onder Willem I geleefd, geleerd of gebloeid hebben, kleven dit systema aen. Het is eene koude navolging van het reeds zoo koude conventionele, waer men een deel der hollandsche literatuer zou mogen mede karakteriseren, en het bestaet meer in al wat oud, eentoonig en glad is te weerderen en na te volgen, dan in oorspronkelyke werken voort te brengen.

{==568==} {>>pagina-aanduiding<<}

De verzen door de volgelingen van dit systema, hier te lande, gemaekt, zyn over het algemeen hard en stroef 1. Daerom oordeelen die dichters des te strenger en zy recenseren uren lang over vormen, die zy niet begrypen, veel min toepassen kunnen. Die school, waer onze groote Willems het hoofd van was, en Snellaert de steert van is, hadde de vlaemsche beweging in waerheid niet verre gedreven.
Gelukkig trad er een nieuw systema op den voorgrond.
Die nieuwe school waer Ledeganck de voorbode van was, welke onder Conscience rypte en die door J. Van Beers, indien hy niet werkeloos blyft, tot een hoogen trap van kracht, smaek en fynheid zal gevoerd worden, wierp op eenmael al de oude schoolvormen op zyde. Zy putte aen de eeuwige bronnen der natuer en van het gezond verstand, en bragt werken voort die wel op geen latynschen of franschen leest zyn geschoeid, maer waerin onze tyd en ons leven afgespiegeld waren, en in welke onze natie zich dus ook kan verlustigen.

{==569==} {>>pagina-aanduiding<<}

Die nieuwe school, die niet verwaend was omdat zy talent had, worstelde geenszins tegen de oude. Zy had met vasten tred de eerste plaets der letterkunde ingenomen, en liet den ouderlingen het vruchtgebruik van zekere plaetskens en titels, die op zich zelven niemand kunnen bevredigen dan hen die op verslenste lauweren rusten.
Geen der groote talenten onzer jongere literatuer kwam in de Akademie, en hoewel het dus stellig is dat onze vlaemsche beweging er geenszins vertegenwoordigd is, wordt daer nimmer tegen gemord. Men denkt dat de verkleefden aen de vroegere school toch wel iets mogen hebben om zich over hunne onbeduidendheid te troosten, en daerom treft men in de Akademie van België vlaemsche letterkundigen aen, wier faem in België, zich niet buiten de honderd vermaegschapte of verkleefde persoonen uitstrekt.
Iets nog dat in de volmagt der ouderlingen bleef, was het regterschap der pryskampen. Niemand zag er gevaer in dat mannen van een ander literarisch stelsel onze jonge literatuer beoordeelden. Zy konden onmogelyk hunne verouderde denkbeelden begunstigen, geen enkel aenkomeling kleefde ze aen.
Waren er vele koude conventionele stukken bekroond geworden, 't is zeker dat het regterschap in andere handen ware overgegaen. Maer nu dulde men de oude regters omdat het ongevaerlyke menschen waren, die op de jonge literatuer hoegenaemd geen invloed hadden. Men verguldde hunne onbeduidendheid.
't Schynt dat het heden voor onze literatuer zou gevaerlyk worden, indien men hun het ambt van regter zoo vreedzaem als vroeger liet waernemen. Door de mededinging van Hollanders in onze pryskampen, krygen de regters de gelegenheid, styve, conventionele, voor ons land ongeschikte werken vooruit te zetten, en 't is te vreezen dat zy nooit zullen nalaten, door de verwerping van oorspronkelyke vlaemsche boeken, een slag toe te brengen aen het literarisch stelsel dat hen heeft onttroond.
In dien zin nemen wy de uitspraek der regters van den pryskamp der gedichten op de dood onzer Koningin, als eene oorlogsverklaring tegen onze letterkunde op.
Wy zouden die grootspraek onverlet hebben laten voorbygaen, by aldien zy inderdaed geene gevolgen kon hebben; maer verliezen wy niet uit het oog, dat de goedkeuriug der regters en der Akademie zoo onvoorweerdelyk aen het gedicht des Heeren Bogaers gehecht, aen

{==570==} {>>pagina-aanduiding<<}
onze letterkundige aenkomelingen zou kunnen doen gelooven dat het stelsel, door de Hollandsche schryvers gevolgd, beter dan dat der Vlaemsche letterkundigen is.
Dit ware eene echte ramp, want dan zouden wy weldra ontkiemende talenten van den goeden weg zien wyken, en dichtwerken zien voortbrengen, die den half opgewekten leeslust onzer medeburgers weêr zouden aen 't sluimeren brengen.
En men beweere niet dat dit onwaer zy; want dan zou men willen zeggen dat het de werken van David, Bormans en Snellaert, en niet die van een Ledeganck, een Conscience, een Van Beers en van zoo vele andere zyn, die aen het volk hebben herinnerd dat het eene tael bezit, met welke te lezen het zich beschaven kan.
Iets wat ons heeft verrast, is dat de stryd tegen onze letterkunde door Snellaert in zyn rapport en door de uitspraek der regters zelve zoo openhertig aengekondigd is. Men kan onze letterkunde niet openlyker miskennen dan in den persoon van J. Van Beers. Is die dichter dan niet een der volledigste verpersoonlykingen van ons jong vlaemsch literarisch systema? Is hy niet vol smaek, oorspronkelyk, fyn? Is zyn vorm niet een der magtigste van al onze poëten, en zyn zyne, helaes, te weinig talryke voortbrengsels niet steeds de meestgezochte?
Dit is lang erkend - en lang erkend is het ook dat zyn gedicht op de dood onzer Koningin geen zyner minste gewrochten is. Wie van ons allen, jeugdige vlaemsche letterkundigen, zou het niet met graegte erkennen, en hebben wy er niet allen een weêrklank van ons zelven, van ons eigen gevoel in gevonden?
Allen droomden wy immers voor den lykzang onzer Koningin iets grootsch, iets oorspronkelyk, iets algemeen, iets volksch; - iets dat door ieder met geestdrift kon gelezen worden, en niemand vervelen zou, - en heeft het gedicht van J. Van Beers dien droom niet verwezentlykt? Heeft hy ons niet iets geschonken dat algemeen was en waer ieder iets van zyne smert in gevoelde? - Welnu, de regters der Akademie zyn tegen ons aller overtuiging ingegaen, zy hebben onze nationaliteit verloochend, den smaek van ons volk miskend, de oorspronkelykheid misacht, de grootheid vernederd! -
Want bekennen wy het ronduit, het gedicht des heeren Bogaers, hoe schoon ook als gedicht, voldoet onze wenschen niet, veel min nog die des volks. Zouden wy te streng zyn indien wy verklaerden dat dit gedicht eene lykrede van Flechier in prachtige hollandsche verzen is? Wy zyn stellig overtuigd dat die zwakheid eene der hoe-
{==571==} {>>pagina-aanduiding<<}
danigheden is waerom het door Snellaert en consoorten is bekroond. Die regters begrepen niet hoe kernachtig een treurzang op onze Koningin moest zyn, anders voorwaer hadden zy geen lied bekroond dat by het sterfbed van alle koninginnen dienen kan. Men verandere den naem van Maria Louisa in een anderen en men zie of het gedicht des heeren Bogaers daer niet even goed te pas komt.
Waer zyn in dit hollandsch gedicht de treffende dood onzer koningin, hare liefde tot het volk en de treurenis van al de standen? Waer hoort men in dit gedicht en de klagten der armen, en de smert der bedrukten, en het geschrei der kinderen, en de weekreet der Vlamingen, gepaerd aen de grove stem onzer republikanen, die insgelyks, hier te lande, hunne hulde aen onze goede Vorstin bragten?
Al die noodzakelyke omstandigheden, al die karakteristische trekken, die binnen jaren nog moesten bewyzen dat de treurzang wel voor Maria Louisa en in 1850 gemaekt is; - al die historische feiten die het gedicht benevens zyne poëtische weerde, onsterfelyk moesten maken en het later tot inlichting aen de geschiedschryvers moesten doen dienen, ontbreken volstrekt in den lierzang des heeren Bogaers, of wel zyn er zoodanig vlugtig in behandeld, dat zy niet in aenmerking kunnen worden genomen.
Daerom verklaren wy dat het gedicht des heeren Bogaers den prys niet kon mededragen, en daerom schryven wy de bekrooning aen stelselmatigheid toe. De regters hebben het klassieke boven het oorspronkelyke, het algemeene boven het toepasselyke willen stellen. Het conventionele gold by hen meer dan de natuer, en iets dat in Holland kon geacht worden, hebben zy gesteld boven hetgeen hier volklief moest zyn.
Wy veroordeelen de daed der regters níet; want wy eerbiedigen elks overtuiging; wy voegen hier nog enkel by:
Dat het gemakkelyker is het keurig nagevolgde van als schoon erkende werken te weerderen, dan het schoone van het oorspronkelyke te verstaen.
Het schynt dat de regters der Akademie voor dit laetste niet berekend zyn, en daerom zou er voor meer bevoegde mannen moeten gezorgd worden. De Vlamingen willen geene schoolsche, maer wel eene oorspronkelyke letterkunde.


Eenheid en eentoonigheid.

Eenheid en eentoonigheid, zie daer twee woorden wier onderlinge beteekenis zoo digt by elkander komt, dat men eene hooge maet van

{==572==} {>>pagina-aanduiding<<}
schranderheid, veel smaek, en veel gezond verstand moet bezitten, wil men het eene met het andere niet verwarren.
Althans schynen de regters der Akademie die woorden verkeerd begrepen te hebben; want stellig is het dat de regters zich misgisten toen zy beweerden dat er geene eenheid in het dichtstuk van J. Van Beers is.
Inderdaed, even zoo goed hadden zy kunnen staende houden dat er by het afsterven onzer Koningin geene eenheid in de droefheid des lands was, omdat de eene persoon niet op dezelfde wys als de andere treurde, en omdat de dagbladeren zich niet allen op dezelfde wyze uitdrukten.
Verscheidenheid moet er in de eenheid zyn, wil zy geene eentoonigheid worden; zoo dat er geene oneenheid in het gedicht van Van Beers kan bestaen, als hy in zyn stuk de gevoelens van heel het land afspiegelt en de droefheid der verschillige standen op eene voor elken stand eigenaerdige wyze uitdrukt.
De regters hadden juister gesproken, byaldien zy gezegd hadden dat er geene eentoonigheid in het stuk van J. Van Beers is, en dat zy het daerom niet hebben bekroond! Dan waren zy in de waerheid gebleven; want geen Vlaming zal de twee stukken lezen zonder tot de overtuiging te komen dat, onaengezien de andere hoedanigheden des gedichts van den heer Bogaers, het zich nog al door eentoonigheid onderscheidt.


Versmaet.

Zie daer iets waer wy niet zeer competent in zyn. Wy hebben in eene reeds lang begraven Tooverdoos wel eenige verzen bedolven; maer dat was dan ook meer aen het toeval dan aen het genie te wyten; en dat die verzen ook niet om hunnen vorm uitgescholden zyn, dit ligt vooral aen ons gehoor en geenszins aen onze schoolstudie.
Verwacht u dus niet, geachte lezer, aen al de lamben, Trocheën Dactylussen en andere zonderlinge namen waer u een geleerde zou mede overladen. Wy laten die allen op zyde en willen slechts eenige bemerkingen maken op de beweering der regters: dat de verscheidenheid der versmaet in het gedicht van J. Van Beers, de eenheid van dit stuk nog meer breekt.
Het dichtstuk van J. Van Beers, bestaet hoofdzakelyk uit de klaegstemmen der bedrukten, der kinderen, der weduwen en weezen, der bedelaren, der republikanen, enz. enz., die elk afzonderlyk hunnen treurzang aenheffen.

{==573==} {>>pagina-aanduiding<<}

Gelyk wy het boven bewezen, mangelt er geene eenheid in dit plan, vermits het den toestand des lands by de dood der koningin juist afbeeldt. Hier moet bygevoegd worden dat de poëet Van Beers voor elke dier stemmen eene versmaet gekozen heeft, welke aen haer karakter past. Zoodat hy de kinderen op eenen kinderlyken, eenvoudigen; de bedrukten op eenen zwaren slependen toon doet spreken, terwyl de republikanen eene barsche versmaet hebben.
Zeggen dat dit ongepast is, komt even daerop neêr alsof de regters wilden staende houden dat de kinderen gelyk de groote menschen en de koningen gelyk de bedelaren spreken moeten.
De ongerymdheid van zulke beweering valt in het oog. En zeggen hoe onnatuerlyk, hoe conventioneel, hoe eentoonig (wy zeiden byna vervelend) eene gelyksoortige versmaet in gedichten is, waer verschillige persoonen in optreden, dit hoeven wy den vlaemschen lezer niet.
Voegen wy er slechts by, dat het afkeuren der verscheidenheid in de versmaet, eene nieuwe kettery tegen onze jeugdige letterkunde is; want daerdoor veroordeelen de regters der Akademie niet alleen Van Beers; maer ook Van Ryswyck, Ledeganck en anderen.
Weinige befaemde gedichten dier schryvers bestaen er, of zy hebben er zoo veel verschillige versmaten als 't mogelyk was ingelascht. Zy begrepen dat die afwisseling niet alleen aengenaem aen den lezer is maer dat zy zelfs levendigheid aen het verhael byzet.
Ook wisten zy dat verandering in de versmaet een hoofdvereischte is om gedichten in ons land te doen lukken. De reden daervan bestaet hierin dat de Vlaming, over het algemeen nog weinig in de letterkunde ervaren, by het lezen der verzen gewoonlyk op maet en rym drukt. Hy toeft achter elken dichtregel en dan drukt hy op nieuw op de maet en het rym van den volgenden. Zoo gaet dit eentoonig en onverbiddelyk voort zonder dat hy noch punctuatie, noch nadrukkelyke woorden in acht neemt. Men kan denken hoe spoedig dit eentoonig gezaeg verveelt, als de versmaet niet afgewisseld is.
Onze groote dichters weten, hoe zeer de vorm moet verfynd zyn, wil ons verachterd volk hem voelen; daerom hebben zy altoos den takt de versmaet dermate te schikken, dat zy aen de gedachten meer helderheid schenkt. Men neme daerover inlichtingen in den Eppenstein en in de Balladen van Van Ryswyck; en in het Slot van Zomerghem door Ledeganck.
Meer andere onzer dichters hebben dit stelsel gebruikt en zelfs ver-
{==574==} {>>pagina-aanduiding<<}
beterd, onder anderen de heer J. Van Beers, die het op kleine gedichten zoo als De zieke jongeling en De bloem uit het volk, toepaste, gedichten waer niemand eene groote verdienste zal durven aen ontzeggen.
Slechts menschen die onzen toestand niet begrypen, menschen die ver beneden onze letterkunde zyn, kunnen de afwisseling in de versmaet berispen, en aen gedichten die eentoonig de zelfde versmaet behouden den voorkeur geven.
Wy hopen dat onze jeugdige dichters den wansmaek dier verachterde menschen niet zullen involgen.


Rapport over den pryskamp der dichtstukken op de dood onzer Koningin opgesteld en aen de Akademle van België voorgelezen door den heer F. Snellaert, van Gent.

Niets smert een Vlaming meer dan aen een anderen Vlaming te moeten verwyten dat hy onze letterkunde en de vlaemsche beweging een onberekenbaer nadeel heeft aengedaen.
Als men dit verwyt aen eene verzameling van persoonen, waer niemand eigentlyk de verantwoordelykheid draegt, moet toesturen, valt dit nog niet zoo hard; maer dit is hier ongelukkiglyk het geval niet.
Al waren er dry regters om den pryskamp by de dood der Koningin te oordeelen, daerom was er toch maer een rapporteur; maer een schryver van het smaedschrift, dat wy hier bedoelen, - en die schryver was - Snellaert.
Het zou ons spyten indien de twee overige regters kennis van het rapport hadden, vooraleer het voorgelezen wierd; want dit ware een bewys dat zy de vlaemsche letterkunde ook wetens en willens hebben benadeeld.
Hoe by het lezen van het rapport des heeren Snellaert er geene Vlamingen zyn opgestaen om tegen die misachting der vlaemsche letteren te protesteren, is onbegrypelyk, tenzy men aenneme dat er in de Akademie van Brussel geene echte Vlamingen zyn.
Dat de gezworen vyanden van het vlaemsch in de Akademie talryk zyn, valt buiten kyf; dat er velen zyn die zeggen dat er geene vlaemsche letterkunde bestaet en geene bestaen kan, weten wy ook; maer dat een Vlaming, dat M. Snellaert tegen die tegenstrevers van 't vlaemsch zeggen kan: - ‘Nu, ja, ge hebt gelyk, er is geene vlaemsche literatuer; het is eene schooljongery waer wel wat vuer in steekt, maer die toch van alle kunstmatigheid is ontbloot!’ - Ziedaer iets dat wy niet wisten.

{==575==} {>>pagina-aanduiding<<}

Snellaert is toch overtuigd dat er eene vlaemsche letterkunde bestaet, en dat die letterkunde schitterend genoeg is om de oogen van het verwonderd Europa op zich te trekken. Waer by komt het dan dat Snellaert onze literatuer in den schoot der Akademie misacht? Aen welk gevoelen moeten wy dit toewyten? - Is het waen? - Wil Snellaert misschien, door de letterkunde zoo klein te achten, zich boven haer doen gelden, en denkt hy dat met onze groote literatoren als schooljongens te behandelen, hy de grootste letterkundige des lands zal schynen?
Wie weet welk valsch gedacht zich sommige menschen van de optiek kunnen vormen; maer kortzichtig is de schryver die om zich groot te maken de goede werken van voortreffelyke letterkundigen durft verachten.
Niets is uitzinniger dan de fabelachtige redekunde van het rapport des heeren Snellaert.
‘Heden’ - roept die schryver daerin uit - ‘Heden, in weêrwil der onbeduidende ondersteuning van het staetsbestuer, hebben de Vlamingen de volmaekte kennis hunner spraek herkregen. Dat wil daerom niet zeggen dat de vlaemsche letterkunde der laetste jaren, zeer ryk in belangryke voortbrengselen zy: de stoutheid kan door zich zelve die schoone vormen niet voortbrengen, welke de studie der evenredigheden alleen kan schenken. Geeft de stoutheid kracht aen de opvattingen des vernufts, die kracht zelve, door geene studie ondersteund, slaet tot woestheid over!’
Ziedaer nu onze woeste letterkunde die geene belangryke werken meer voortbrengt!
Zou dit misschien zyn omdat de heer Snellaert zich de moeite niet getroost die belangryke werken te lezen? Dat zou kunnen gebeuren; doch hoe dit zy, ziet ge hoe M. Snellaert met zyne roede op onzen Parnassus stygt. Ziet gy hoe hy onze letterkundigen tuchtigt en met welke gemoedelykheid zich onze Conscience, onze Ledeganck, onze Van Ryswyck, onze Cracco, onze Van Kerckhoven, onze Van Duyze, onze Dautzenberg en zoo vele andere aen zyne zweepslagen onderwerpen.
Wie zou zich toch durven vermeten tegen dien grooten man, tegen dien nieuwen Boileau op te staen, en moet ieder zich niet schuchter buigen voor den heer Snellaert, die zich zelven door zyn rapport als oppergod der vlaemsche dichtkunst, en als onfeilbaren wetgever van onzen Parnassus opwerpt.
Wie gezond verstand bezit en dit alles met koelen bloede naziet, denkt onwillekeurig aen Duimken, die geheel in zyne leerzen van zeven

{==576==} {>>pagina-aanduiding<<}
mylen verzonken, de groote menschen voorby loopt zonder ze in zyne snelle vaert te zien.
Dat zulke grappige verwaendheid het vlaemsch benadeelen kan, dat is te betreuren. Anders, voorwaer, zou zy slechts een mispryzenden lach op de lippen roepen. Maer Snellaert moest weten wat nadeel zyn rapport aen de vlaemsche letterkunde zou toegebragt hebben, en het was aen hem, als vertegenwoordiger der vlaemsche zaek niet toegestaen, aldus over de vlaemsche literatuer in de Akademie te spreken.
Dat een fransquillon de gewrochten onzer schryvers beoordeeld had gelyk Snellaert het heeft gedaen, dit zou ongemerkt zyn voorby geloopen omdat men zyne misachting op rekening van zynen afkeer zou hebben aengeschreven; maer nu is het geheel anders.
Voor de vyanden van het vlaemsch vergroot de beteekenis der woorden van den heer Snellaert, zy zeggen met regt:
‘Een, die in de Akademie als voorstaender der vlaemsche letteren is gekend, heeft een onwederlegbaer belang om de misslagen der letterkunde te verbloemen. Hoe belachelyk moet de vlaemsche letterkunde dan zyn, daer een harer voorstaenders aldus van haer spreekt! Snellaert zegt: de vlaemsche letterkunde is woest - wel dan is ze barbaersch. Snellaert zegt: ze is zonder kunst - wel dan is ze plomp. Snellaert zegt: Ze brengt geene belangryke werken voort. Als Snellaert dat zeggen durft dan mogen wy met regt denken dat hare voortbrengselen onbeduidend zyn.’
Ziedaer hoe de vyanden van het vlaemsch het rapport van Snellaert uitleggen, en diepdenkend voegen zy er dan by:
‘Hoe nietig moet dan toch de vlaemsche letterkunde zyn, daer hare voorstaenders in een nationalen pryskamp het stuk eens vreemdelings hebben moeten voorschuiven, om hare naektheid te verbloemen!’
Ziedaer welke gedachten het rapport van Snellaert in den geest onzer franschgezinde vyanden (welke onze letterkunde reeds begonnen te ontzien) gestort heeft. Was die heer toen hy het schreef dan van blindheid geslagen of bragt eene vlaeg van waenzinnigheid verwarring in zynen geest. Helaes! wie zal dit vaststellen? Maer zeker is het dat de heer Snellaert, (tenzy hy door God met meer talent en meer takt begaefd wordt, dan waervan hy tot hiertoe blyken heeft gegeven), nimmer het nadeel zal kunnen herstellen dat hy in de belgische Akademie aen het vlaemsch heeft toegebragt.








{==577==} {>>pagina-aanduiding<<}

De liefde, fantazy door Josef van Asschen.

Cupido.


'k Werp myn schichten in het ronde, 
Wel haer die myn worp genaekt: 
Schoone zwartjes, lieve blonden, 
Houdt u vry, en schuilt en waekt. 



Een herder.


Lang reeds is 't dat 't lot my griefde, 
'k Min myn meisje teêr en trouw, 
En ik oogst slechts voor myn liefde 
Hartewee en zielenrouw! 




Cupido.


'k Help zoo'n herder uit zyn lyden, 
'k Vat myn bogen en myn schicht, 
'k Wil myn schot dien minnaer wyden, 
'k Houd het naer zyn meid gerigt. 





{==578==} {>>pagina-aanduiding<<}

Het meisje.


Hemel, ach! hoe gloeit my 't harte.... 
Welk een trilling vangt my aen! 
't Is geen vreugde, min noch smarte, 
'k Werd nog nooit zoo aengedaen! 
'k Voel myn boezem angstig jagen: 
Heden zag ik Herman niet.... 
God! wat vloed van welbehagen.... 
'k Zie hem ginder in 't verschiet! 




De herder.


Schoonste parel onzer dalen, 
Meisje die myn hart doorwondt, 
'k Kom u thans myn min herhalen, 
'k Dwael zoolang reeds kwynend rond. 




Het meisje.


Herder, op wie 't dal mag roemen, 
Rein van hart en schoon van leên, 
'k Min u als de bie de bloemen, 
Herder, u myn liefde alleen! 




Cupido.


Englen, dael op gouden vlerken, 
'k Toon u weêr een liefdepaer; 
Neen, niets zal hun gloed beperken, 
Minnen zy zich honderd jaer. 


Laethem, Zomermaend 1851.




{==579==} {>>pagina-aanduiding<<}

Kunst- en letternieuws.

Verschenen Werken.

Te Antwerpen, by Hendrik Peeters, Cité: De vrolyke Kruiskensdag, blyspel in een bedryf, door Victor Driessens. Tweede uitgaef. Prys: 75 centiemen.
- By denzelfden: De Student zonder geld, blyspel in een bedryf, door Victor Driessens. Prys: 75 centiemen. Dit tooneelstukje is byzonder wel geschikt voor dorpsmaetschappyen, aengezien er geene vrouwenrollen in voorkomen.
- By denzelfden: Beknopte prozodia der nederduitsche tael, door J.M. Dautzenberg. Prys: 50 centiemen.
- By denzelfden: Volkslust of Hekel en luim, door J. van Ryswyck. Een schoon boekdeel in groot- 8o met dry platen, geteekend door L. Carolus. Prys: frs. 2.00
- By Rysheuvels, Kipdorp: Stukken en Brokken, door L. Vleeschouwer. Prys: frs. 2-50.
- By Van Dieren en Co: De Leeuw van Vlaenderen, door Hendrik Conscience. Vierde uitgaef. 2 boekd. Prys: frs. 4-00.
- By dezelfde: Hoe men schilder wordt, door Hendrik Conscience. Vierde uitgaef. Prys: fr. 1.00.
- By dezelfde: Siska van Roosemael, door Hendrik Conscience. Derde uitgaef. Prys: 1-25.
- By dezelfde: Beelden uit ons leven, verhalen door A. Snieders. Jr. Met eene plaet van J.B. Witkamp. Prys: fr. 1-75.
- By de gebroeders Possoz, muziekhandelaers: De zingende schoolmakker of verzameling van twee- en drystemmige gezangen, ten gebruike der lagere scholen, door J.H.J. Vercammen, onderwyzer.
Wy bevelen dit boekje aen alle de onderwyzers van het land ten hoogste aen, daer het zeer nuttig voor hunne scholen zal zyn.
- Te Lier by J. Van In en Co, regiestraet: Zedelyke en aengename Tooneelstukjes, voor Lagere scholen, verzameld door Th. Verhoef. Prys: 80 centiemen.
- By denzelfden: Belgiës eerste Koningin, door vrouwe Courtmans, geboren Berchmans. Prys 50 centiemen.
Deze beide werkjes zyn verkrygbaer gesteld, te Antwerpen, by Hendrik Peeters, boekhandelaer en Uitgever, Cité.
- Te Gent by Snoeck-Ducaju: Baron Penninck, of samenspraken, waer in de vlaemsche zeden getrouwelyk worden afgeschetst. Volksboek door C.J.A. Duvillers, pastor te Middelburg in Vlaenderen.

{==580==} {>>pagina-aanduiding<<}

Het werk is den heer Conscience opgedragen. Wy lezen in de opdragt:

Ik draeg het u op, hoe gering het ook zy. 
Heeft afgunst of haet u zoo vreedlyk gebeten, 
o Lang reeds zyn al die benyders vergeten, 
Als 't volk nog zal spreken van u en van my. 


Wy moeten de lezers van het Taelverbond verwittigen dat die my er slechts voor het rym staet.

Aengekondigde Werken.

Te Antwerpen, by Hendrik Peeters, cité: Nederduitsche Spraekleer naer de beste bronnen bewerkt door J, Van Beers, leereer by 's ryks normaelschool te Lier.
Het prospectus luidt als volgt: Sedert het onderwys der moedertael hier te lande door het invoeren der commissiespelling geregeld werd, zyn er God weet hoeveel spraekkunsten en spraekkunstjes verschenen; maer meestal deze werken, hoe geschikt ook voor het doel dat ze beoogen, verheffen zich niet boven de school, en waer de letterkundige of de onderwyzer iets beter of grondiger weten wil dan wat men den kinderen pleegt te leeren, kan hy 't gaen zoeken in tydschriften of zwaerlyvige hollandsche spraekkunsten, welke niet dan tegen bovenmatige pryzen te bekomen zyn.
Zoo iets kon noch mogt blyven duren, en daer geen onzer taelbazen het op zich scheen te willen nemen deze leemte aen te vullen, hebben wy, voor zooveel zulks in onze magt was, het trachten te doen.
Wy hebben ons dan aen het schryven gezet eener Spraekleer voor meergevorderden, voor jonge letterkundigen en vooral voor onderwyzers, die het waerom en waeraf weten willen van hetgeen zy hunnen leerlingen voorhouden.
Ons werk is bearbeid en grootendeels gevolgd naer hetgeen Holland en België, deze laetste jaren, in het vak van taelkunde voortreffelykst hebben opgeleverd. Wat tot hier toe gebrekkig of verkeerd onderwezen werd is er, op gezag onzer voornaemste taelgeleerden, in verbeterd geworden, en, waer er aengaende het een of ander punt verschillige stelsels, in zwang zyn, hebben wy deze stelsels, meestal in aenteekeningen, aengeduid en opgelicht. In een woord, wy hebben in een boekdeel al datgene poogen te verzamelen, wat er noodig is om de vrienden onzer moedertael tot de hoogte te leiden waerop zich tegenwoordig de taelstudie in Noord-en Zuidnederland bevindt.
Moge onze arbeid ter verheerlyking der moedertael gedyen, dan achten wy ons ruimschoots voor onze moeite beloond.
De schryver.
Voorweerden. - De Nederduitsche Spraekleer zal een boekdeel uitmaken van 250 à 300 bladzyden, papier en formaet gelyk aen het prospectus.
De prys wordt naer het getal bladzyden berekend, en is vastgesteld voor de inteekenaren op 18 centiemen per vel of 16 bladzyden druks.
Het werk verschynt by afleveringen. De betaling geschiedt by het ontvangen van elke aflevering.

{==581==} {>>pagina-aanduiding<<}

Men schryft in te Antwerpen by den uitgever Hendrik Peeters, Cité, en by de voornaemste boekhandelaers des ryks.
- By denzelfden: Drenthina, Tijdschrift voor Noord- en Zuid-Nederlandsche letterkunde, Proza en Poëzy, onder redactie van C. Van Schaick, en onder medewerking van de voornaamste Hollandsche en Vlaamsch-Belgische Proza-Schrijvers en dichters. Uitgever en Redacteur van bovengenoemd tijdschrift zullen alles aenwenden om hetzelve in een uitlokkend gewaad, onzer lezers onder de oogen te brengen, en door de gelijkheid van het innerlijke, de belangstelling te verhoogen en de reeds gunstige stemming voor Drenthina, zich meer en meer waardig te maken.
Afkeerig van allen ophef en pralerij met namen, zi het genoeg, dat wijl bereids toezeggingen en bijdragen voor Drenthina ontvingen van mannen en vrouwen, waarop ons Vaderland en België roem draagt, Letterkundigen en Dichters, die geliefd zijn bij ons letterknndig en letterlievend publiek.
Romantiek, Hisrorie, Poëzij, in 't kort, dat wat in soortgelijk Tijdschrift als het onze tegenwoordig vereischt wordt, zal de hoofdinhoud uitmaken, terwijl voortaan in elk nummer een kort beoordeelend verslag zal gegeven worden, van wat er in die maand, ons door HH. Schrijvers en Uitgevers ter aankondiging zal worden toegezonden - en zulks met die bescheidenheid, waarop niet genoeg kan gelet worden.
't Is daarom dat wij de vrijheid nemen, in 't belang van den Boekhandel hier beleefd opmerkzaam op te maken, met het vriendelijk verzoek, al wat men in Drenthina verlangt aangekondigd te zien, aan den Uitgever dezes franco te willen doen toekomen.
Met den meesten spoed zal van ieder werk verslag gegeven worden, en dat door zoodanige beoordeelaren, als het toegezondene stuk vereischt. Immers bevoegde mannen hebben zich, op ons verzoek, daertoe bereid verklaard.
Wel verre van door iets anders gedreven te worden, dan de heilige zucht, om 't schoone aen 't goede te paren, en langs dien weg op eene nuttige en aangename wijze voor anderen werkzaam te zijn, zal de redactie van hare zijde alles aanwenden, wat ter bereiking van dat doel dienen kan. Slechts dat wat verlichting en zedelijkheid, die grondzuilen van maatschappelijk en huisselijk geluk bevorderen kan, zal in onze bladen worden opgenomen.
Met de meeste zorgvuldigheid belooft de redactie daarom te werk te zullen gaan, in 't opnemen en plaatsen der bijdragen, waarmede onze Letterkundigen en Dichters, wier medewerking reeds toegezegd is en die zij beleefd blijft inroepen, dit tijdschrift zullen vereeren.
Dwingeloo, Aug. 1851.
C. van Schaik.

Voorwaarden en wijze van uitgave. - 1. Dit tijdschrift wordt uitgegeven in groot octavo, en wel in maandelijksche afleveringen van drie vellen, gedrukt op goed velijn papier en met een duidelijke letter, in een netten omslag,
2. Bij de zesde en twaalfde aflevering zal gratis worden afgeleverd, een gesteendrukte titel en vignet, inhoud en carton; waardoor men een paar keurige boekdeelen per jaar ontvangt, van wier degelijken inhoud, het voorgaande Prospectus een genoegzamen waarborg aanbiedt.

{==582==} {>>pagina-aanduiding<<}

3. De prijs is per jaargang f 4,00 te betalen bij de laatste aflevering. Men verbindt zich voor niet minder dan een geheelen jaargang.
4. Men wordt verzocht zijne inschrijving te nemen bij zijn gewonen Boekhandelaar, of bij den Heer H. Peeters te Antwerpen.
De uitgave geschiedt bij P.A. Reijnders te Meppel.
- By van Ael: De Godverzaker, Roman door Lodewyk Gerrits. het prospectus luidt als volgt:
Toen over drie jaren onze eerste roman ‘De zoon des Volks’ in het licht kwam, verwierf dit werk eenen byval, die alles overtrof wat de schryver had durven verhopen. De welwillende goedkeuring, waermede de eerste stap van den nieuwen kamper in het vlaemsche strydperk werd begroet, kon door ons niet als eene streeling van eigenliefde worden aengenomen. Die aenmoedigende ontvangst had, volgens onze wyze van zien, eene andere beteekenis: zy maende ons aen, het hoofd niet neder te leggen, wanneer de taek nog niet ten halve volbragt was. Nieuwe studie van gedachten en gevoelens; diepere doorgronding van het menschelyke hart, van de driften der wereld: verdere opzoekingen in de kunst, die ontroert en overtuigt: - ziedaer wat ons ontbrak en wat wy trachten wilden door arbeid aen te winnen.
Het tooneel, waer men als het ware een menigte menschen onder zyne handen trillen voelt, waer men de ziel des volks, om zoo te zeggen, ontleden kan, dachten wy eene bron, die ons nieuwe krachten geven moest. Daerenboven, het ontbrak aen vaderlandsche stukken en dit alleen was voldoende, om ons niet te laten achterblyven, wanneer ieder het zyne zou moeten bybrengen, tot aenvullen van de bestaende ledigte.
Heden bieden wy het lezend publiek weder eenen roman aen. Wy zouden ons volkomen beloond gevoelen, indien men wel eenigen vooruitgang tusschen ons eerste werk, en het thans aengekondigde, zou erkennen willen.
Gelyk altoos bleven onze gedachten vry. Wy onderwierpen ons nu, zoo min als vroeger, aen geestesdwang; maer wat wy verzekeren kunnen, is, dat liefde tot het ware en het schoone, eerbied voor de deugd en geestdriftige aenbidding der Godheid, ons immer geheiligd blyven.
Voorwaerden: Het werk zal een boekdeel vormen van ongeveer 160 bladzyden, In 8o. - Prys: Fr. 1.50. Men schryft in: te Antwerpen, by Hendrik Peeters, boekhandelaer en uitgever in de Cité, en by de voornaemste boekverkoopers des lands.
- Te Sint-Truiden, by van West-Pluymen: Lettervruchten van het Taelminnend Genootschap Utile-Dulci, opgerigt in het bisschoppelyk seminarie te Sint-Truiden. Een boekdeel Van ten minste 300 bladzyden. Prys der inschryving: voor België 2 fr. voor Holland 1 g. 20 c.
- Te Gent, By Annoot-Braekmans: Verlaten Veldbloemen, dichtbunde door Adolf Beernaert. Prys der inschryving: fr. 1-75.


    


{==583==} {>>pagina-aanduiding<<}

Inhoud van het zevende deel.

Ridder van Ruysbrouck, door P. Van Delen	Bladz. 5
Natuergeschiedenis, door doctor J.F. Matthyssens	Bladz. 33
Slaep zacht! door Prudens Van Duyse	Bladz. 40
Boekoverzichten	Bladz. 41
De Geuzenwacht, door Prudens Van Duyse	Bladz. 46
Provinciale Raed van Antwerpen	Bladz. 47
Kunst- en Letternieuws	Bladz. 55
Ridder van Ruysbrouck, door P. Van Delen. (Vervolg en slot)	Bladz. 57
Natuergeschiedenis, door doctor J.F. Matthyssens. (Vervolg en slot).	Bladz. 88
Boekoverzicht	Bladz. 94
Op het tweede nederlandsch letterkundig Kongres, door S.J. Van den Bergh	Bladz. 96
Kunst- en Letternieuws	Bladz. 99
De Krygspyp, uit de Schwarzwälder Dorfgeschichten van A. Auerbach, vertaeld door W.R.	Bladz. 105
Van den Trommeleer, die eens graven dochter hylikte, door Prudens Van Duyse	Bladz. 119
Italia, door Ch. J. Van den Nest, priester	Bladz. 121
Het Portret, tooneelspel in een bedryf, door H. Van Peene	Bladz. 137
Boekoverzichten	Bladz. 149
Kunst- en Letternieuws	Bladz. 150
St-Lievens-Zotten. (1467). door baron Julius de Saint-Genois	Bladz. 153
De Landbouw, door Dautzenberg	Bladz. 214
Lotelings Vaerwel, Liedeken, door Prudens Van Duyse	Bladz. 220
Lichtwolkjes, Zinnebeeldige beschouwing, door H. Rens	Bladz. 222
De Vesuvius, door Ch. J. Van den Nest, priester	Bladz. 224
Liefdezucht, door Prudens Van Duyse	Bladz. 229
De Wonderharp, door J. Dautzenberg	Bladz. 230
Arme Joanna, door P. Geiregat	Bladz. 233
Rykmoed van Adocht, naer het Deensch van Oelenschlaeger, door Lodewyk Piré	Bladz. 238
Boekoverzicht, door A.R.	Bladz. 243
Kunst- en Letternieuws	Bladz. 247
Bedelvertelling voor dienstmeiden en ryke menschen, door Eduard Michels	Bladz. 249
Broeder en Zuster, tooneelspel in een bedryf van Goethe, uit het hoogduitsch vertaeld door P. Genard	Bladz. 256
Merkweerdigheden van Italia, door Ch. J. Van den Nest, priester	Bladz. 275
's Lotelings Vaerwel, romance, door J. De Geyter	Bladz. 288
Boekoverzicht, door Z.	Bladz. 290


{==584==} {>>pagina-aanduiding<<}

Kind en Poëzij, door Prudens Van Duyse	Bladz. 292
In het lommer eener linde, romance, door J. De Geyter	Bladz. 293
Volu-Spa of voorzegging der Priesterin, door Ph. Blommaert	Bladz. 295
Iets over de school van Shakspeare in 't algemeen, en James Shirley, haren laetsten leerling, in 't byzonder, door E.	Bladz. 305
De Gryzaerd en de Meisjes, door Frans Heuts	Bladz. 338
Kunst- en Letternieuws	Bladz. 340
Beknopte prosodia der Nederduitsche Tael, door J.M. Dautzenberg.	Bladz. 345
De oude Bedelaer, door J.A. Staes	Bladz. 377
De schyndoode, een verhael uit de XVIe eeuw, door Rudolf Erkens.	Bladz. 384
Verjaerdag, Lentezang, door P. Genard	Bladz. 402
Verleden dagen, door Ad. Beernaert	Bladz. 403
Marieken, door J.F.J. Heremans	Bladz. 404
Onbevreesde Jan, een volksverhael, door Hendrik De Raymaeker	Bladz. 406
De magt des lieds, door P. Genard	Bladz. 410
God, naer Hohlfeldt, door Ad. Beernaert	Bladz. 412
De zevende, eene geschiedenis naer het hoogduitsch, door P. Schuybroeck	Bladz. 413
Strydzang der Eburonen, door F. De Cort	Bladz. 421
Kunst- en Letternieuws	Bladz. 423
Het slot Helstein, verhael uit de middeleeuwen, dichtstuk door C.J. Hansen	Bladz. 442
Nationael Vlaemsch Feest der Maetschappy Voor Tael en Kunst. - Hulde opgedragen aen den heer Hendrik Conscience	Bladz. 482
Beschryving van het Drinkvat, uitgevoerd door Lambert Van Ryswyck, en als huldebewys den heere Hendrik Conscience aengeboden door de Maetschappy Voor Tael en Kunst, op haer letter- en toonkundig Feest van 19 augusty 1851	Bladz. 496
De bede des Lotelings, door Pieter Geiregat	Bladz. 499
Wat is zy schoon! gedicht, door P. Genard	Bladz. 501
Pier-Jan-Klaes, een vlaemsch liedeken, door Prudens Van Duyse	Bladz. 503
De Flesch, naer de gebroeders Grimm, door J.H. Manuels	Bladz. 505
Krankzinnig, gedicht, door P. Genard	Bladz. 515
Aen de zee, door Pieter Geiregat	Bladz. 517
Elisa Mercoeur, Frankryks van honger gestorvene dichteres, door E. Rigaux	Bladz. 520
De Ouderwoon, door Prudens Van Duyse	Bladz. 521
Eene toekomst voor de vlaemsche genreschilders, door J. Bertou	Bladz. 522
De schoone Rosa, fragment, door Frans Heuts	Bladz. 526
Over de Groenlanders, naer het Deensch van Egede Saabye. door C.J. Hansen	Bladz. 529
Verradene Liefde, door P. Schats	Bladz. 540
O Brieven myner min, door J. Lievens	Bladz. 541
Vlaemsch Feest gegeven door de Maetschappy Hoop in Toekomst te Lokeren, op zondag 7 september laetstleden	Bladz. 543
De twee zwanen, door Johan Van Rotterdam	Bladz. 557
Pryskamp van een dichtstuk op de Dood der Koningin der Belgen	Bladz. 564
Pryskampbeoordeeling, door Eug. Zetternam	Bladz. 565
De Liefde, fantazy, door Jozef Van Asschen	Bladz. 577
Kunst- en Letternieuws	Bladz. 579

Einde van het zevende Deel.

{==585==} {>>pagina-aanduiding<<}


{==586==} {>>pagina-aanduiding<<}


{==587==} {>>pagina-aanduiding<<}


{==588==} {>>pagina-aanduiding<<}


    


1 In de middeleeuwen en later nog bestonden er plaetselyke gebruiken die aen eenen veroordeelde volle lyfsgenade verleenden zoo er zich eene vrouw aenbood die verklaerde hem tot echtgenoot te zullen nemen.

1 Prudens Van Duyse.

1 Een naem dien men in sommige streken aen ouderlingen geeft.

1 Dit is de titel eens werks, dat de Heer Van den Nest voor den handel niet bestemt. Wy hebben dus deze verdienstvolle stukken met genoegen geplaetst opdat de vlaemsche lezers van dit nieuw literarisch gewrocht niet gansch beroofd zouden geweest zyn.

1 Om den lezer te laten oordeelen over de grootschheid van het geheel, neme hy in aendacht, dat die tempel in de lengte eene oppervlakte beslaet van 600 voet, en van 370 voet in de breedte.

1 De hoogte van deze Obelisk met het metalen kruis en het voetstuk bedraegt 124 voet.

1 Dit stuk is een fragment uit een werk dat weldra onder den titel Merkwaerdigheden van Italiën zal verschynen.

1 Volu is de genitief van vala en beteekent eene priesterin, profetes of schouwerin; spa beteekent gezicht, verschyning, voorzegging. De Volu-spa is de hoofdbron der noordsche theogonie, en behelst het geloof en de geleerdheid der dietsche voorwereld.

2 Heimdal is de vader des menschengeslachts; zyn naem bediedt den Wereldverlichter. Hy werd ook de Witte God genaemd.

1 Ioten, reuzen; zy staen gemeenlyk de Goden tegenover.

2 De Middenboom of Ygdrasil is de mytische voorstelling der gansche natuer; de Irmenzuil der Duitschers.

3 Ymer wordt als een reuzachtig wezen gedacht, wiens dood de schepping der nu bestaende wereld tot gevolg had.

4 In den tekst staet Ginnunga-gap, letterlyk gapende kolk; de bayert of chaos.

5 Bur's zonen zyn Woden, Haener en Lother. Bur zou eenige betrekking met Uranos en Kronos der Grieken hebben.

6 Middengard is de aerde.

1 Motsogar, letterlyk de kracht of zapzuiger is de aenleider der dwergen of geesten der duisternissen: Vulkan's zonen. Durin is de slaepverwekker.

2 Ask en Embla zyn de noordsche Adam en Eva.

1 Urd, Werdandi en Skuld, het Verledene, Tegenwoordige en Toekomstige, zyn de drie Nornen of Schikgodinnen, als witte zwanen in maegdelyke rynheid voorgesteld.

2 Gulweig, goudzucht.

3 Har, hoog; een appellatief van Woden.

1 Tunaer of Thor.

2 Mymer's bron is de bron der wysheid en des nadenkens.

3 Walkuren, Woden's strydjuffers; zy kiezen degenen die in den stryd sneuvelen moeten; wal, stryd, kuren, kiesen.

1 Balder; deszelfs naem beteekent de stoute, de stryder. Balder's dood zou midzomer zyn. Hy wordt door den blinden Halder, zynen broeder, met een mispelhout of marentak gedood. De mistel was het beeld der onsterflykheid ook in de mysterien van Eleusis.

2 Friggo was Balder's moeder; zy beweende Balder's dood als Isis dien van Osiris.

3 Loke was de oorzaek van Balder's dood. Hy werd als Prometheus aen drie rotsen gebonden, met banden uit de ingewanden van zynen zoon Nare vervaerdigd.

1 Garmer, de hellehond.

1 Irmengand, de aerdomgordende zeeslang; by Beda wordt de Leviathan beschreven als de Irmengand der Edda.

2 Nagelfar, het uit nagelen der dooden gebouwd schip.

3 Muspel, de persoonlyking van 't vuer. Loke is aen hun hoofd, als een ander Lucifer.

1 Wedring, de wolf Tenrir, de vuerdrake.

(1) Men houde niet Rhythmus en metrum als gelykbeduidend! - Een Rhythmus kan door verscheidene metra uitgedrukt worden. Dus hebben b.v. volgende metra zeker éenerlei Rhythmus:


Leef wél | myn vriend


Zoo gezegd | zoo gedaen.


Omgekeerd kan éen en hetzelfde metrum verscheidenen Rhythmus hebben. De woorden schalmei en nieuwmaen hebben eenerlei metrum, maer verscheidenen Rhythmus; want in 't eerste metrum is de heffing op de laetste der beide lengten, in 't tweede metrum op de eerste lengte. - In deze verschillige opvatting van metrum en rhythmus ligt ook de grond, waerom sommige verzen, als b.v. de hexameter, in hun metrum zeer veranderlik zyn, en toch by alle veranderingen steeds den eigendommeliken rhythmus bybehouden.

(1) Nota. Indien de Nederduitschers by voorkeur vōrst̄́in of zelfs kŏnĭngī́n zeggen, dan is die uitspraek even zoo berisplik, als die der hoogduitscheren in het woord lĕbēndĭg, dat lēbĕndĭg zou moeten zyn. Onze prosodie eischt, dat de klemtoon steeds op het zakelik deel des woords valle, en het is eene spreekfout van den klemtoon op een uitgang te werpen. Myn oor duldt: kōnĭngĭn, ho͞or hĕt gĕbēd! en niet! ho͞or, kŏnĭngīn! Hieromtrent wil ik nogthans geene volstrekte wet voorschryven.

1 Een kajak is een slach van boot die slechts voor één mensch geschikt is.

1 Eene haven in Groenland in de baffinsche baei.

1 Klaushaven of Klaushavn, eene handelplaets in Groenland.

1 Dr Snellaert

1 Eene kommissie van drie raedsleden is door het stadsbestuer by het maetschappelyk bestuer gevoegd tot het opmaken van het catalogus. Zy bestaet uit de heeren Vanwichelen, vrederegter, E.A. Meyvis, advokaet, en J. Vanderauwermeulen, doktor.

1 By koninklyk besluit van 14 Maert 1850, werd het gezelschap eene bylage van 250 fr., voor het dekken der eerste onkosten, tot het opregten eener openbare boekery, toegestaen.

2 De heer Karel Rogier, minister van binnenlandsche zaken, vereerde de maetschappy den 28 Mei 1850, met het geschenk eens grooten getals uitgekozene boekdeelen.

3 Den 19 april 1851, stemde de Gemeenteraed met eenparigheid, - ter uitzondering der onthouding van den heer Ch. Beuckel-Van Kersbilck! - eene toelage van honderd franken ten voordeele des boekenonderhouds.

1 Op het maetschappelyk register zyn reeds 580 boekwerken ingeschreven welke 965 boeken uitmaken en eene waerde van frs. 1375.00, volgens handelschatting en gekochten prys uitmaken.

1 Navolging van J.F. Helmers.

1 Het bekroonde gedicht van den heer Bogaers en de lierzang van J. Van Beers, zyn gezamentlyk verschenen by den heer Peeters, in de Cité, waer men ze kan bekomen tegen den prys van 75 centimen.

1 Om daer een staeltje van te geven kunnen wy niet nalaten eenige verzen van den heer Snellaert te laten volgen. Hy liet ze in het Album der schoone kunsten van dit jaer drukken:

Priester der geheimenissen, 
Voor wier magt 't geweld verbleekt, (?) 
Jager op de duisternissen, 
Die gij als de schimmen breekt, (?) 
Wie beroept gij in den tempel? 
Mannen van den echten stempel, 
Van het pinksterlicht (!) bestraeld? 
Zijn het allen van die kloeken, 
Die geen ander doel en zoeken 
Dan wat Vlaendrens dank betaelt? 
Hier en zijn toch geen verklikkers, 
Bloed- en zenuwlooze knikkers, 
Wanklend tusschen ja en neen! 
God bewaer' hem voor de zonden, 
Wie ook onzer wierd bevonden 
Scheef van blikken, scheef van reên; 
Het Decretum flamingantum 
Storte dondrend op zijn hoofd! 
 
God zij geloofd! (!!!!!) 
't Juichlied mag omhooge klinken, 
't Pinkstervuer (!) mag nederzinken 
En ontbinden aller tong. 




