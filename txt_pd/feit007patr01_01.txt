 
   
	  
		 
		  De patriotten 
		  Rhijnvis Feith 
		 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1097 B 40 
		    
		  ALGEMENE OPMERKINGEN 
		  Dit bestand biedt, behoudens een aantal hierna te noemen ingrepen,
			 een diplomatische weergave van De patriotten van Rhijnvis
			 Feith uit 1785. 
		    
		  REDACTIONELE INGREPEN 
		  p. 29: boven de eerste spreekbeurt van het tweede toneel is [Pieter]
			 toegevoegd. 
		  p. 33: der deur → der deur), ‘De
			 tweede Burger, (ter zijde in het uitgaan der deur.)’ 
		    
		  Bij de omzetting van de gebruikte bron naar deze publicatie in de dbnl is een aantal delen van de tekst niet
			 overgenomen. Hieronder volgen de tekstgedeelten die wel in het origineel
			 voorkomen maar hier uit de lopende tekst zijn weggelaten. Ook de blanco
			 pagina's (p. π1v, π2v, π3v en 2) zijn niet opgenomen in de lopende tekst. 
		    
		   [pagina ongenummerd (p. π1r)]  
		  De patriotten. 
		    
		   [pagina ongenummerd (p. π3r)]  
		  De patriotten. Tooneelspel. 
		    
		  Te Amsterdam bij Johannes Allart, MDCCLXXXV. 
		    
		 
		 
		   
			 2004 dbnl 
			   
		   
		  feit007patr01_01 
		 
		
scans

		 
		  Rhijnvis Feith, De patriotten. Johannes Allart,
			 Amsterdam 1785 
		    
		 
	  
	  
		DBNL-TEI 1 
	  
	  
		 
		  2004-10-22 
		   
			 MG 
		   
		  colofon toegevoegd 
		 		
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Rhijnvis Feith, De patriotten. Johannes Allart, Amsterdam 1785
 
Zie: https://www.dbnl.org/tekst/feit007patr01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  
	  
		 
{==π2r==} {>>pagina-aanduiding<<}
 
		   
			 
{== afbeelding  
					   
			 ==} {>>afbeelding<<}
    
  
		   
		  Afbeelding van een kees, weegluis, avijoenvreeter,
			 amokspoeger, of heedendaagsche patriot.
 
		   
			 Schrik niet! - Dit is het beeld van zulk een Patriot,  
			 Die, laag van hart, van ziel, met Wet, met Eeden spot;  
			 En, door vervloekte drift, 't dààr heenen zoekt te
				krygen,  
			 Dat elk op 't helsch geschreeuw van dood, van moord,
				moet zwygen.  
			 Zyn kruin, gedekt door eenen Vrycorpsïsten hoed,  
			 Met eenen zwarten strik, beteekend heldenmoed:  
			 Terwyl Pasquillen, Posten, Schandpapieren,  
			 Rondöm zyn dolle harssens zwieren.  
			 Het beeld van Oldenbarneveld   
			 Is op het schelmsche hart gesteld.  
			 Het oog dààr op gevest, gepaard met zyne actie,  
			 Bewyst, zoo klaar als 't licht, zyn zucht voor deeze Factie. - 
			 
			 In zyne rechtehand heeft hy een Venuspop,  
			 Waar voor hy wierook zwaaid, en voert ten hoogsten
				top. - 
			 Zyn linker is voorzien van dolk, van yz'ren keeten,  
			 Gereed tot moorden en tot boeijing van 't geweeten. -  
			 Met voeten trapt hy 't Recht en 't Heilig
				Bybelwoord;  
			 Vertreed de Oranje-Stam. - De
				Leeuw vergramd, verstoord,  
			 Kykt, brullende, in het rond; het vuur springt uit zyne oogen, 
			 
			 Dat 't Vrye Nederland zulk onkruid kan gedoogen. -  
		  
 
		 
		 
		 
{==I==} {>>pagina-aanduiding<<}
 
		   Aan mijne landgenooten.
 
		  Het volgend Stukje is zeer toevallig op papier gekoomen, en nooit
			 had de Opsteller van hetzelve gedacht, dat het eenmaal door den druk gemeen zou
			 gemaakt worden. Zie hier, wat aanleiding tot hetzelve gegeeven heeft: Ik had,
			 voor eenigen tijd, het genoegen van een mijner beste vrienden bij mij te
			 hebben. Ik liet hem eenige moderne Tooneelstukken in proza, welke ik
			 vervaardigd had, zien. Hij was vriendelijk genoeg van mij in mijne liefhebberij
			 aantemoedigen, doch voegde er bij: Ik begrijp niet, waarom men in deeze
			 dramatique epoque geen partij trekt van de tegenswoordige
			 hachelijke omstandigheden van ons Vaderland. Welk een nut zou men hier niet
			 mede doen kunnen! Men redeneere zo veel en zo naauwkeurig als men wil, op het
			 hart 
{==II==} {>>pagina-aanduiding<<}
 des Volks zal eene zinnelijke vertooning altijd meer kracht
			 hebben, en dus een' dieper en meer blijvenden indruk maaken. ‘Maar hoe wildet
			 gij, vroeg ik verwonderd, uit onze omstandigheden, stoffe voor een Tooneelstuk
			 haalen?’ Zeer wel, antwoordde mijn Vriend; schetst men thans den Edelmoedige,
			 den Dankbaare, den Weldaadige enz., niet af, en ziet men niet, dat de stukken,
			 daar deeze en diergelijke uitmuntende karakters de hoofdrollen in speelen, zeer
			 veel opgang maaken, en in der daad sterk interesseeren? Meent gij, dat de waare
			 Vaderlander bij Nederlanders, die hun Vaderland nog beminnen, eene minder goede
			 uitwerking hebben zou? En welke contrasten waren hier te gebruiken! De waare
			 Vaderlander, in tegenoverstelling van den Aristocraat en den blinden Prinsman!
			 Mij dunkt.... ‘Maar, viel ik hem in, geef mij eens een denkbeeld, om van dit
			 
{==III==} {>>pagina-aanduiding<<}
 alles een Tooneelstuk te vervaardigen.’ - ‘Gemaklijk, zei mijn
			 Vriend; ik maak, zo als gij weet, geen Tooneelstukken; maar om u een schets van
			 mijn idé te geeven - bij voorbeeld - maar geef mij eens papier en pen, dan zal
			 ik mij duidelijker kunnen maaken,’ - Ik deed dit, en, al praatende en
			 weêrpraatende, kwam er dien eigen avond, vóór middernacht, het volgend stukje
			 op 't papier. ‘Zie daar, zei mijn Vriend, in welk een' smaak ik wilde dat men
			 thans Tooneelstukken vervaardigde. Alles is hier gebrekkig, maar het doet ten
			 minsten zien, dat er van dezelfde stoffe iets beters te maaken ware. - Of zou
			 het Tooneel thans van een minder nuttig gebruik voor het Vaderland zijn, dan
			 het in de dagen der Rhetorijkers voor den Godsdienst was? In der daad, ik
			 geloof dat men daar niet op denkt.’ Mijn Vriend vertrok eenige dagen hier na,
			 en tot nog 
{==IV==} {>>pagina-aanduiding<<}
 toe heb ik geen Vaderlandsch stuk, in den smaak als
			 mijn Vriend het verlangde, voor den dag zien koomen, en mij hebben de
			 menigvuldige bezigheden van mijn beroep belet om er zelfs aan te denken. Ik
			 besloot dan eindelijk om deeze ruuwe schets, zo gebrekkig ze dan ook zijn moge,
			 mijne Landgenooten aan te bieden. Mooglijk zal ze niet geheel zonder nut
			 geleezen worden. En zo ze immer aanleiding mogt geeven om beter stukken in den
			 eigen trant in de waereld te brengen, zoude ik mij over mijnen inval hartelijk
			 verblijden. 
		 
		 
{==V==} {>>pagina-aanduiding<<}
 
		   De patriotten.
			 Tooneelspel.
 
{==VI==} {>>pagina-aanduiding<<}
 
		   Vertooners.
 
		   Mevrouw  Grootman . 
		    Eloïza , Dochter van Mevrouw  Grootman
			 . 
		    Valerius , Burgemeester van *** Minnaar van
			  Eloïza . 
		    Leander , Burgemeester van de eigen Stad, Medeminnaar van 
			 Valerius . 
		    Eduard , oude
			 Vriend van 't huis van Mevrouw  Grootman . 
		    Pieter , Lakei van  Valerius .
		  
		    Joost , Lakei
			 van  Leander . 
		    Lisette , Kamenier van  Eloïza
			 . 
		   Twee  Burgers
			  van de Stad. 
		    
		   Het Tooneel is in eene Stad, waar de Aristocratie voor
			 de Vrijheid schijnt te ijveren. 
{==1==} {>>pagina-aanduiding<<}
 
		   
			 
{== afbeelding  
					   
				- houd dit vrij altijd voor een Stelregel, al wie zijn
				  Vaderland aan zijn Eigenbelang durft opofferen, zal Vriend, Minnaaresse, noch
				  Echtgenote voor dien afgod spaaren. bladz. 105. 
			 ==} {>>afbeelding<<}
    
  
		 
		 
{==3==} {>>pagina-aanduiding<<}
 
		   De patriotten. Tooneelspel.

			 Eerste bedrijf.
 
		   
		   Eerste tooneel.
 
		  (Een vertrek in het huis van Mevrouw
			 Grootman.) 
		  Mevrouw Grootman, Eloiza. 
		  
 
			 Mevrouw Grootman.  
			 Eindelijk, mijn Dochter! wordt het, dunkt mij, tijd u te bepaalen.
				Valerius en Leander zijn beide geschikte partijen voor u - Sederd een jaar
				bezoeken ze ijverig mijn huis, en de geheele stad weet met welk een oogmerk. -
				In 't kort, gij zijt aan u zelve verpligt een keus te doen. 
		  
 
		  
 
			  Eloiza.  
			 Dit is mij tot nog toe onmooglijk; en mijn lieve Moeder zal mij,
				in een zaak van 
{==4==} {>>pagina-aanduiding<<}
 zo veel aanbelang, toch niet dwingen willen? 
		  
 
		  
 
			 Mevrouw Grootman.  
			 Neen, mijn lieve Kind! aan wie is uw geluk dierbaarer, dan aan uwe
				tedere Moeder? - Gij weet hoe ik uwe keus altijd vrij gelaaten heb, en dit wil
				ik tot aan mijnen dood toe doen. - Alleen wenschte ik dat gij u bepaalde! -
				Wilt gij beide uwe Minnaaren bedanken, ik ben te vreden. - Kunt gij er een uit
				tot Echtgenoot neemen - ik zal in uwe keus berusten; maar die bedwelmende
				beweeging, die hier daaglijks thans aan mijn huis is, begint mij te verveelen -
				ik bemin de rust meer dan ooit - behalven dat elk zich bemoeit met over uw lang
				beraad zijne gevoelens te zeggen. 
		  
 
		  
 
			  Eloiza.  
			 Gij hebt mij geleerd de stem van het Publiek te versmaaden, als ik
				die van mijn hart voor mij heb - Aan mijne keus hangt het geluk en ongeluk van
				mijn volgend leven; en zou mijne waarde Moeder ei-
{==5==} {>>pagina-aanduiding<<}
schen, dat ik, om
				de dwaaze praatjes der menschen voortekoomen, mij aan eene overhaasting
				schuldig maakte, die mij, mijn leven lang, berouwen kon? 
		  
 
		  
 
			 Mevrouw Grootman.  
			 Denk, mijn Kind, dat er een jaar verloopen is, sederd ze u beide
				als Minnaaren bezoeken. - Binnen zulk een' tijd kan men de menschen toch
				eenigzins leeren kennen, mijn Dochter! 
		  
 
		  
 
			  Eloiza.  
			 In deeze dagen van verwarring minder dan ooit, lieve Moeder! -
				Beide hebben ze, zo 't mij toeschijnt, uitsteekende hoedanigheden - mijn hart
				helt inmiddels meer tot den eenen dan tot den anderen - maar ik wil verzekerd
				zijn, dat de man van mijn hart een volmaakt eerlijk man zij, eer ik mij
				verklaar - zo ik het tegendeel bevond, zou ik mijn hart weeten te
				overwinnen. 
		  
 
		  
 
			 Mevrouw Grootman.  
			 Uwe gevoelens zijn zo prijzenswaardig, Eloïza, dat ik alles met
				vermaak aan u 
{==6==} {>>pagina-aanduiding<<}
 overlaat. Overhaast u niet, mijn Kind! - maar denk
				teffens, dat gij uwe Moeder de aangenaamste tijding zult brengen, wanneer gij
				haar uwe keus meldt. 
		  
 
		 
		 
	  Tweede tooneel.
 
	 Eloiza, Lisette. 
	 
 
		 Lisette.  
		Hoe zo stemmig, Juffrouw! - Ik wed dat Mevrouw weer op een keus
		  aangedrongen heeft. - 
	 
 
	 
 
		 Eloiza.  
		Mijn Moeder heeft in de daad gelijk, Lisette - ze is voor mij de
		  toegeeflijkste Moeder, die er zijn kan. - Hoe graag wilde ik haar zin doen, dan
		  ach!..... 
	 
 
	 
 
		 Lisette.  
		Hoe vreemd zou dat ach in de ooren van veele Meisjes
		  klinken! - ach men wil dat ik met een lief, aartig, verstandig Jongman trouwe!
		  ach mij ongelukkige! - 
	 
 
{==7==} {>>pagina-aanduiding<<}
 
	 
 
		 Eloiza.  
		Maar zeg mij, Lisette, wie van beiden is de lieve, aartige,
		  verstandige Jongman? Mijne klagte zag op de keus - niet op het huuwlijk zelf -
		  gij weet, dat ik zeer hoog van die verbindtenisse denk, mits dat het hart de
		  keus doe, en de reden het zegel er aan hange. 
	 
 
	 
 
		 Lisette.  
		Zonder bedenking - Leander. 
	 
 
	 
 
		 Eloiza, (met
		  drift.)  
		Ik denk juist het tegendeel. 
	 
 
	 
 
		 Lisette.  
		Vivat - de keuze is gedaan! veel geluk, Juffrouw. - Welk een vermaak
		  voor Mevrouw, uw Moeder! 
	 
 
	 
 
		 Eloiza.  
		Zottin als gij zijt! - gij zoudt waarlijk een mensch van zijn stuk
		  brengen. - Ik wilde u alleen maar toonen, dat elk eenige stemmen voor zich kan
		  hebben. 
	 
 
	 
 
		 Lisette.  
		Dan heeft zeker Valerius die van 't hart 
{==8==} {>>pagina-aanduiding<<}
 voor zich, en dat
		  is al een zeer concludeerende stem. - Nog gloeien uwe wangen, Juffrouw! 
	 
 
	 
 
		 Eloiza.  
		Gij weet niet wat gij zegt, Lisette - maar verlaaten wij die grillen.
		  - Gij weet zeer wel, dat ik mij aan geen eersten indruk overgeeve. - Ik zoek
		  een waardig Lotgenoot door de reis van dit leven - wien ik achten en beminnen
		  kan. - En, God dank! dat mij het laatste zonder het eerste onmooglijk is. - Wie
		  denkt gij dat van hun beiden waardiger mensch zij? 
	 
 
	 
 
		 Lisette.  
		Leander is rijker. - 
	 
 
	 
 
		 Eloiza.  
		Maar ik spreek van inwendiger waarde. 
	 
 
	 
 
		 Lisette.  
		Leander is van adel. 
	 
 
	 
 
		 Eloiza.  
		Lisette - ik spreek van de waarde van hun hart. 
	 
 
{==9==} {>>pagina-aanduiding<<}
 
	 
 
		 Lisette.  
		Wel nu, Leander is ook een schooner Man. 
	 
 
	 
 
		 Eloiza.  
		Ik geloof waarlijk dat gij mij voorgenomen hebt te plaagen van daag. -
		  Wat doen al die uitwendigheden tot de inwendige waarde van 't hart. Zo ik
		  eenmaal een keus doe, doe ik het voor de eeuwigheid - en daar is deugd toe van
		  nooden, Lisette. - 
	 
 
	 
 
		 Lisette.  
		Dat is altemaal wel, Juffrouw; maar voor eene geheele zak vol deugd
		  kunt gij geen half broodje bij den Bakker koopen; en men moet toch eerst deeze
		  waereld door, eer men aan de volgende koomen kan. 
	 
 
	 
 
		 Eloiza.  
		Zo ik arm was, Lisette, God weet dat ik nooit om het geld trouwen zou,
		  en meent gij dat dit verachtlijk metaal nu eenigzins op mijne keus in zal
		  vloeien, nu ik rijk genoeg ben, om een waardig man, schoon hij niets bezat, van
		  dien kant gelukkig te kunnen maaken? - En wat den 
{==10==} {>>pagina-aanduiding<<}
 adel betreft,
		  indien dezelve het kenmerk van deugd is, acht ik hem hoog - doch als het wezen
		  van de waare edelheid daar is, geeve ik om het uitwendige niet zeer veel. -
		  Valerius is even welgemaakt als Leander - en heeft de laatste een regelmaatiger
		  besneden aangezicht, het eerlijk gevoelig oog van Valerius heeft ook zijne
		  waarde. 
	 
 
	 
 
		 Lisette.  
		Hoe welspreekend is Leander niet - en Valerius.... hij spreekt bijna
		  nooit. 
	 
 
	 
 
		 Eloiza.  
		Nederiger mensch dan Valerius leeft er niet - hij meent dat het
		  wormptje hem overtreft. Ondertusschen vinde ik zijne oogen zeer welspreekend.
		  - 
	 
 
	 
 
		 Lisette.  
		Hij denkt toch zo edelmoedig niet omtrent zijn Vaderland, als Leander.
		  - 
	 
 
	 
 
		 Eloiza.  
		Dit alleen houdt mij nog in twijffel, Lisette. - Een Regent, die iets
		  boven zijn Vaderland verkiezen kan, is het verachte-
{==11==} {>>pagina-aanduiding<<}
lijkste wezen
		  in mijne oogen. Ondertusschen is dit stuk zeer moeilijk te beoordeelen. - Zo
		  dra wij eenig eigenbelang beoogen, in de goede zaak van 't Vaderland
		  voortestaan, zijn wij geen Patriotten. - Maar het eigenbelang kan dikwerf zo
		  fijn gesponnen zijn, dat elk, buiten den grooten Hartenkenner, er door bedrogen
		  wordt. - Als ik dit wel overweeg, koome ik hoe langer hoe meer in het
		  denkbeeld, dat het met de waare Vaderlandsliefde even als met het waare
		  Christendom gelegen zij. - Wij kortziende menschen besluiten uit de uitwendige
		  woorden en daaden. God alleen kent het hart, en daar koomt het alleen op aan.
		  - 
	 
 
	 
 
		 Lisette.  
		Maar is dit niet partijdig omtrent Leander geoordeeld? - Gij erkent,
		  dat wij alleen uit uitwendige daaden besluiten kunnen - Leander is, door zijne
		  Vaderlandsliefde, in de regeering gekoomen..... 
	 
 
	 
 
		 Eloiza.  
		Om ongeveinsd te spreeken, Lisette, daar slaat gij juist den spijker
		  op 't hoofd. - Door uwe verkleefdheid aan mij, verdient gij 
{==12==} {>>pagina-aanduiding<<}
 mijn
		  volle vertrouwen - ik zal u zeggen wat mij van Leanders Patriottisme zeer
		  suspect voorkoomt. - Alles wat hij, tot hier toe, voor zijn Vaderland gedaan
		  heeft, is op zijne eigen grootheid uitgeloopen. - Hij is nooit zo sterk
		  Patriots geweest, dan sederd dat men de recommandatien van 't Hof verworpen
		  heeft - en hij wilde Burgemeester zijn. - En al die fraaie stukken, daar hij
		  sederd zo sterk voor geijverd heeft, dienen ter vergrooting van zijn magt als
		  Regent. - Valerius stemt voor de herstelling van alle onze verlooren
		  voorrechten even sterk als Leander - maar hij doet het alleen daar ter plaatse,
		  waar zijne stem van uitwerking is! 
	 
 
	 
 
		 Lisette.  
		En als men eens een vrij woordje over den Prins spreekt, hangt hij de
		  Zedemeester uit - daar Leander enkel vuur en welspreekendheid is. 
	 
 
	 
 
		 Eloiza.  
		Hoe respectabel is die trek in het karakter van Valerius! - Hij durft
		  den Stadhouder opentlijk tegenspreeken, waar hij denkt 
{==13==} {>>pagina-aanduiding<<}
 dat hij
		  ongelijk heeft; maar zijn hart is zo vreemd van eenige vijandschap tegen zijn
		  Persoon, dat hij dat eeuwige schimpen en lasteren afkeurt, en menigwerf zijn
		  lot beklaagt van door zulke verraaderlijke schijnvrienden bedrogen te
		  worden. 
	 
 
	 
 
		 Lisette.  
		Maar was Valerius niet tegen het wapenen ten platten lande, daar
		  Leander zo sterk voor ijverde? 
	 
 
	 
 
		 Eloiza.  
		Ik wil u wel bekennen, Lisette, dat ik toen eenstemmig met Leander
		  dacht - mijn medelijden met de arme Boeren, en mijn doodelijke schrik voor de
		  Croaaten, maakten mij onvatbaar voor de redenen van Valerius - de uitkomst
		  heeft ondertusschen zijne voorzeggingen al te wel waar gemaakt. - ‘Indien de
		  Boeren alle wel en standvastig dachten, en er geen Jonkers op het land woonden
		  - zou ik de eerste wezen die er voor stemde - maar nu voorzie ik dat het
		  misbruik het gebruik zal overtreffen - dat, zo er ooit oproer koomt, het uit
		  deezen hoek voor den dag zal koomen - 
{==14==} {>>pagina-aanduiding<<}
 en men eerlang alle middelen
		  uit zal denken om met fatsoen de wapenen weêr uit hunne handen te krijgen.’ -
		  Is zijne prophetie zo geheel mis geweest, Lisette? 
	 
 
	 
 
		 Lisette.  
		Dat is waar, Juffrouw! - maar Leander heeft toch niet veel met het
		  Patriottismus van Valerius op. 
	 
 
	 
 
		 Eloiza.  
		Ik geloof dat Valerius even weinig op dat van Leander bouwt. - Het
		  eenige onderscheid tusschen hen beiden is alleen dit, dat Leander opentlijk
		  laag valt op zijnen Medeminnaar, daar Valerius de gebreken van Leander
		  verzwijgt, en altijd bij mij zijne goede hoedanigheden verheft. 
	 
 
	 
 
		 Lisette.  
		Waarlijk, Juffrouw! uw hart heeft volkomen gekozen. Gij bemint
		  Valerius, en de Liefde is partijdig. 
	 
 
	 
 
		 Eloiza.  
		Ik wil niet ontveinzen, dat mijn hart naar Valerius helt - maar 't is
		  alleen 
{==15==} {>>pagina-aanduiding<<}
 om dat ik hem voor den waardigsten van de beiden houde. -
		  Zo dra ik hier niet meer aan twijffelen kan, is mijne keus gedaan - maar ik zie
		  den Knecht van Valerius naderen, die waarschijnlijk een boodschap van zijn'
		  Meester heeft - zo hij deezen middag hier wilde koomen, kunt gij zijn bezoek
		  uit mijn' naam aanneemen. 
	 
 
	 
 
		 Lisette.  
		't Is zeer wel, Juffrouw! 
	 
 
	  
	  
	  Derde tooneel.
 
	  Pieter, Lisette. 
	 
 
		 Lisette.  
		De gewoone boodschap, mijn Heer Pieter - niet waar? 
	 
 
	 
 
		 Pieter.  
		Ja, zo omtrent - tegen half vier, als de Juffrouw geen belet heeft.
		  - 
	 
 
{==16==} {>>pagina-aanduiding<<}
 
	 
 
		 Lisette, (zij
		  nijgt.)  
		't Zal de Juffrouw veel eer zijn. - 
	 
 
	 
 
		 Pieter.  
		Maar, Lisetje - ik heb een eitje met u te schillen - men zegt, dat gij
		  de zaak van Leander zodanig toegedaan zijt, dat gij alle uwe welspreekendheid
		  in 't werk stelt om uwe Juffrouw naar zijn' kant te doen hellen. 
	 
 
	 
 
		 Lisette.  
		En posito, dit was eens zoo? 
	 
 
	 
 
		 Pieter.  
		Bemint gij mij waarlijk, Lisette? 
	 
 
	 
 
		 Lisette, (zij geeft hem een
		  zoen.)  
		Twijffelt gij er aan, gekje? - 
	 
 
	 
 
		 Pieter.  
		Zie daar, Meidlief! - ik hou van u als van mij zelven; maar zo gij
		  mijn Heer tegenwerkt, zijn wij gescheiden luiden. Gij weet niet welk een
		  waardig man mijn Meester is - hoe oneindig veel verpligting ik aan hem heb -
		  hoe teder hij Eloïza be-
{==17==} {>>pagina-aanduiding<<}
mint - ach! zo dit huuwlijk hem mist,
		  sterft hij van rouwe 
	 
 
	 
 
		 Lisette.  
		Dat is altemaal heel wel, mijn Vriend! maar Leander geeft Ducaaten, en
		  als wij eens trouwen, zullen ons die zo geheel te onpas niet komen. - Gij
		  behoeft zo zuur niet te kijken. 
	 
 
	 (zij laat ze hem zien.) 
	 
 
		 Pieter.  
		Lieve Lisette, zo gij een half jaar bij Valerius woonde, zoudt gij
		  voor altijd van alle eigenbelang geneezen zijn. - Zie daar, ik wil het u wel
		  bekennen - toen ik bij hem kwam, was ik een ellendig zelfzoekend wezen - maar
		  zijn liefderijk onderricht - zijn nooit bezweken voorbeeld - zijne getrouwheid
		  in 't volbrengen van zijn plicht ten koste van zijne rust - zijne nederigheid -
		  zijne ongekunstelde Godvrucht - o! zo gij alles wist, Lisette! - Hij is een
		  Engel en geen mensch - Leander moge dan hard voor zijn Vaderland roepen - maar
		  Valerius is Patriot, zo er ooit een was. 
	 
 
{==18==} {>>pagina-aanduiding<<}
 
	 
 
		 Lisette.  
		Ik geloof waarlijk dat gij 'er om schreit, Pieter! - maar wil ik u
		  eens wat zeggen - een groot, zeer groot geheim, doch beloof mij dat gij 't
		  zwijgen zult. 
	 
 
	 
 
		 Pieter.  
		Wel nu? - 
	 
 
	 
 
		 Lisette.  
		Met al mijn ijveren voor Leander, heeft Valerius een voorspraak bij
		  Eloïza, die mij mijn proces met de kosten zal doen verliezen. 
	 
 
	 
 
		 Pieter.  
		En dat is? 
	 
 
	 
 
		 Lisette.  
		Eloïza's eigen hart! 
	 
 
	 
 
		 Pieter, (met de grootste
		  blijdschap.)  
		Lisetje, Lisetje! bedriegt gij mij niet - och dat moet ik mijn Heer
		  vertellen - 
	 
 
	 
 
		 Lisette.  
		O de geheimhoudende Man! 
	 
 
	 
 
		 Pieter.  
		Lieve Meid, dat ik u hier den lekkersten 
{==19==} {>>pagina-aanduiding<<}
 zoen voor geeve,
		  dien gij ooit van mij ontvangen hebt... 
	 
 
	 
 
		 Lisette.  
		St.. daar komt Joost aan - ô kruip hier zo lang in de kast; wij willen
		  hem een poets bakken. 
	 
 
	  
	  
	  Vierde tooneel.
 
	  Lisette, Joost. 
	 (Zo dra Joost Lisette gewaar wordt, houdt hij zich als
		zeer diep in gedachten verzonken en haar niet ziende.) 
	 
 
		 Lisette.  
		Wel, Joost! tegen wanneer komt uw heer? 
	 
 
	 
 
		 Joost.  
		O Vaderland! 
	 
 
	 
 
		 Lisette.  
		Zijt gij dol geworden, Joost! 
	 
 
{==20==} {>>pagina-aanduiding<<}
 
	 
 
		 Joost, (met een diepen
		  zucht.)  
		Rampzalig Vaderland! 
	 
 
	 
 
		 Lisette, (hem
		  nabootsende.)  
		Groote Gek! 
	 
 
	 
 
		 Joost, (driftig.)  
		Geworgd, gerabraakt, ge-empaleerd Vaderland! 
	 
 
	 
 
		 Lisette.  
		Dolle, raazende, schelmsche Quibus! 
	 
 
	 
 
		 Joost, (met het hoofd op den
		  schouder.)  
		Wie zal aan mijn overstelpt hart de rust weder geeven! 
	 
 
	 
 
		 Lisette, (hem een oorvijg
		  geevende.)  
		Deeze oorvijg heeft de eer zich daar toe aantebieden. 
	 
 
	 
 
		 Joost.  
		Wie duivel durft ..... he! Lisetje zijt gij het? - Nu een vrouwenhand
		  beschadigt niet! 
	 
 
{==21==} {>>pagina-aanduiding<<}
 
	 
 
		 Lisette.  
		Als of gij mij niet gezien hadt - he? 
	 
 
	 
 
		 Joost.  
		O als ons de zaak van het Vaderland zo zwaar op het hart weegt, ziet
		  men buiten het belang niet veel. 
	 
 
	 
 
		 Lisette.  
		Zo, ik meende dat men het belang dan verzaakte! - maar wat was
		  eigentlijk de boodschap, Joost? 
	 
 
	 
 
		 Joost.  
		Dat 's waar - Het compliment van mijn Heer aan ... 
	 
 
	 
 
		 Lisette.  
		Nu dat verstaat zich - tegen welk uur zal men mijn Heer zien? 
	 
 
	 
 
		 Joost.  
		Gij zijt van daag kort van stijl Lisetje - tegen vier uuren. 
	 
 
{==22==} {>>pagina-aanduiding<<}
 
	 
 
		 Lisette.  
		Toef hier een oogenblik, ik zal u terstond bescheid brengen. 
	 
 
	 
 
		 Joost, (haar
		  tegenhoudende.)  
		Nu - eerst een zoentje, Lisetje! 
	 
 
	 
 
		 Lisette, (hem terugstotende,
		  en weglopende.)  
		Gij denkt 'er niet op, Joost! - In den tijd dat gij mij zoendet, zoudt
		  gij voor uw Vaderland kunnen bidden. 
	 
 
	  
	  
	  Vyfde tooneel.
 
	  Joost, (Pieter in de
		kast.) 
	 
 
		 Joost.  
		Dat duivelsche Meisje is zo slim als roed - ik geloof dat ze de
		  Ducaaten meer dan mij en mijn Heer bemint! - Dien slungel van een Pieter zou ze
		  geen zoen geweigerd hebben! - Maar dat 's niets - onze zaaken zullen wel
		  veranderen, lukt het plan van mijn Heer. - Gij zult buitelen, Va-
{==23==} {>>pagina-aanduiding<<}
lerius! - en dan wint mijn Heer limpido tweemaal honderd duizend
		  guldens - en als hij de Juffrouw neemt, zal Lisette wel volgen. - De drommel
		  daar had ik de brieven haast vergeeten! - Wacht eens 
		(hij tast in de zak en haalt er twee brieven
		  uit)  
		Neen ze zijn er nog - foei, daar beefde ik van! Hier in, Heer
		  Valerius! is uw vonnis begrepen - en het zal zeker lukken ..... 
	 
 
	 
 
		 Pieter, (Met een holle stem
		  uit de kast.)  
		De listen en laagen der boosheid zullen vergaan als sneeuw voor de zon
		  - Harifaribondondera! 
	 
 
	 
 
		 Joost, (de brieven van schrik
		  laatende vallen en wegloopende.)  
		Oef! de duivel woont op deeze kamer - ik bedank om hier weêr
		  boodschappen te doen! 
	 
 
	  
	  
	  Zesde tooneel.
 
	 
 
		 Pieter, (uit de kast
		  kruipende.)  
		Welk een verachtelijke karel is die Joost - 
{==24==} {>>pagina-aanduiding<<}
 of liever,
		  welk een snood mensch is zijn Heer! - God, hoope ik, zal de poogingen dier
		  booswichten verijdelen ... 
		(hij ontdekt de brieven op den grond)  
		maar wat zie ik daar? 
		(hij raapt ze op en leest ze)  
		zo, God dank, dat ik dit ontdekt hebbe! - maar wat hier mede te doen?
		  Geeve ik ze aan mijn Heer, dan is hij bekwaam om ze aan Leander weer om te
		  geeven, of ten minsten doet hij er voor zich zelven geen voordeel mede - ik ken
		  zijne al te groote eerlijkheid. Wacht! ... daar valt mij wat in - ik zal ze
		  terstond aan den Heer Eduard brengen ... Hij is een eerlijk man en de vriend
		  van Valerius en Mevrouw Grootman, en zal deeze fraaie documenten zeer wel weten
		  te gebruiken ... maar st! Lisette keert te rug ... 
		(hij steekt de papieren spoedig in de
		  zak.)  
	 
 
	  
	  
	  Zevende tooneel.
 
	  Pieter, Lisette. 
	 
 
		 Lisette.  
		Wat prevelt gij daar toch ... en waar is Joost gebleven? - 
	 
 
{==25==} {>>pagina-aanduiding<<}
 
	 
 
		 Pieter.  
		(Ter zyde)  
		Neen, Lisetje! dit durf ik u niet vertrouwen. 
		(Overluid.)  
		Die is van schrik weggeloopen - mooglijk had hij geen goede
		  conscientie. 
	 
 
	 
 
		 Lisette.  
		O die laffe bloed! maar hoe krijgt Leander nu bescheid op zijne
		  beletvraaging, die aangenomen is? 
	 
 
	 
 
		 Pieter.  
		Ik zal er in 't voorbijgaan de boodschap wel doen - 
	 
 
	 
 
		 Lisette.  
		Nu doet dat - ik moet terstond weêr bij mijne Juffrouw wezen. Adieu,
		  Pieter! 
	 
 
	 
 
		 Pieter.  
		Tot wederziens, Lisetje. 
	 
 
	  Einde van het eerste Bedrijf. 
	  
	  
	  
{==26==} {>>pagina-aanduiding<<}
 
		 Tweede bedrijf.
 
		 
		 Eerste tooneel.
 
		
 
		   Valerius, (alleen.)  
		  (Hij zit voor een tafel met boeken en papieren,
			 waarvan hij er een met de uiterste aandacht leest. Eindelijk legt hij het
			 zuchtend uit zijne hand, en zegt.)  
		  O mijn arm Vaderland! waar zal dit eindelijk met u op neer koomen? -
			 Uwe vijanden van buiten kunnen u niet bederven - ze zijn alleen gevaarlijk voor
			 u om dat gij verraadende schijnvrienden in uwen boezem kweekt - deeze geveinsde
			 snoodaarts zijn het die u den dolk, welken uwe liefde hun toevertrouwd had, in
			 het harte stooten! - Beklagenswaardige Vorst! eenmaal zijt gij de liefde van
			 het Volk geweest - van een Volk, dat de dankbaarheid bemint - dat dit zo
			 rijklijk, zo edelmoedig, aan u gestaafd heeft - dat tot op dit oogenblik de
			 verpligting niet vergeten heeft, die het 
{==27==} {>>pagina-aanduiding<<}
 aan een uwer
			 Voorgangeren, den doorluchtigen Grondlegger van dit Gemeenebest, verschuldigd
			 is - en dat u echter thans niet bemint! - Ach, wanneer zult gij ten vollen zien
			 dat gij bedrogen, schandelijk bedrogen zyt - door die eigen Vrienden, door wier
			 oogen gij zo lang hebt verkoren te zien, op welken gij alleen vertrouwt hebt,
			 aan wien gij uwe weldaaden alleen uitgeschudt hebt, en die u ieder oogenblik
			 aan hun eigen belang opofferden? Doch ook deezen vrees ik niet meer, mijn
			 Vaderland! - Gij kent deeze verachtelijken, en de goede Voorzienigheid
			 ontmaskert ze daaglijks meer en meer; dit is genoeg - zij zullen in de put
			 vallen die ze delven; - maar u, snoodaarts u vrees ik, die onder den schijn van
			 uw Vaderland te beminnen, u zelven alleen beoogt, die den Vorst alleen
			 tegenstaat om uwe grootheid op de puinhoopen van zijn gezag te bouwen, en een
			 Aristocratisch juk, van alle jukken het ondraaglijkste, op de halzen van een
			 vrij Volk te werpen! - Onder één overgedreeven gezag te bukken is hard - voor
			 een van God vrij geschapen mensch, dat zijne voorrechten kent, hard - maar
			 
{==28==} {>>pagina-aanduiding<<}
 het haalt niet bij den rampzaligen toestand van een Volk, dat in
			 elke Stad zo veele dwingelanden als bovendrijvende regenten heeft, en ach, hoe
			 beef ik op de gedachte, dat het grootste gedeelte der, nu aangebeden en zich
			 onder den edelen naam van Patriotten verbergende, ijveraars tot het getal dier
			 laatsten behoore! - Nu zijn ze het eens met ons, zo lang wij voornaamlijk
			 beoogen een gezag te besnoeien, dat oneindig buiten zijn rechtmaatige grenzen
			 gestegen was - maar als dit doelwit eens bereikt is, als het er op aan koomt om
			 de wezenlijke rechten van een vrij volk op onwrikbre zuilen te laaten
			 nederzinken, ach dan - dan zullen ze zich doen kennen, en God geeve, ô mijn
			 Vaderland! dat ze dan de meerderheid niet uitmaaken! - Inmiddels ik sta en
			 valle met uwe vrijheid, ô mijn Vaderland! - Eens heb ik mij aan uw waar belang
			 met eenen eed verbonden - die eed weegt zwaarer op mijne ziel dan alle de
			 valsche grootheid en het fortuin deezer nietige aarde - ik zal hem houden tot
			 mijnen dood toe - Opperste Beheerscher der Volkeren! verleen 
{==29==} {>>pagina-aanduiding<<}
 mij
			 in deeze donkere en zo veel eigenbaat verraadende dagen het noodige inzien in
			 mijnen pligt, en ik zal hem getrouw betrachten. - Waak gij zelf altijd over
			 mijn hart, en dat het verga eer ik eerst op mijn belang zie, eer ik mijn
			 Vaderland durve bijstaan! 
		
 
	  
	  
	  Tweede tooneel.
 
	  Pieter, Valerius. 
	 
 
		[Pieter]  
		Twee Gildemeesters staan in de zijkamer, mijn Heer! en wenschen u te
		  spreeken. 
	 
 
	 
 
		 Valerius.  
		Zet hier twee stoelen over mij, en doe ze boven treden. 
	 
 
	 
 
		 Pieter.  
		Goed, mijn Heer! - 
		(Pieter zet twee stoelen over den tafel en
		  vertrekt.)  
	 
 
	 
 
		 Valerius.  
		Pieter! 
	 
 
	 
 
		 Pieter.  
		Mijn Heer! 
	 
 
{==30==} {>>pagina-aanduiding<<}
 
	 
 
		 Valerius.  
		Hebt gij mijne boodschap verricht? 
	 
 
	 
 
		 Pieter.  
		Ja, het is aangenomen; dat had ik waarlijk haast vergeten - ô mijn
		  Heer! Lisette heeft mij recht gelukkig gemaakt. - 
	 
 
	 
 
		 Valerius.  
		Zo Pieter - daar ben ik blijde om - gij bemint dat meisje toch recht.
		  - 
	 
 
	 
 
		 Pieter.  
		En nu nog eens zo veel als anders. - 
	 
 
	 
 
		 Valerius.  
		Zo, wel wat goeds heeft ze u dan gedaan? - 
	 
 
	 
 
		(Pieter, met de volle uitstorting van zijn
		  hart.)  
		Zij heeft mij beleden dat haar Juffrouw u beminde! en dit heeft mij
		  even zo veel vreugde veroorzaakt, als toen Lisette mij haar woord gaf. 
	 
 
	 
 
		 Valerius.  
		Wel, Pieter! ik bedanke u voor uwe toege-
{==31==} {>>pagina-aanduiding<<}
negenheid! - Gij
		  dient mij waarlijk met eene belanglooze liefde - 
	 
 
	 
 
		 Pieter, schreiende
		    
		Ach, mijn Heer! welk een monster moest ik zijn, zo ik dit niet deed -
		  ik heb reeds twee Jaaren bij u gewoond - en hoe menigmaal ben ik ooggetuige
		  geweest, dat gij u met eene andere zelfverlochening geheel aan uw Vaderland
		  opofferde! - 
	 
 
	 
 
		 Valerius.  
		Nu, Pieter - dat is geen verdienste, maar mijn plicht - maar laat de
		  Burgers niet langer toeven. 
	 
 
	  
	  
	  Derde tooneel.
 
	 
 
		 Valerius.  
		Hij bewoog mij, die goedhartige, rechtschapen jonge! - Goede Hemel!
		  zou Eloïza mij beminnen! dan had ik voor mij geen enkelen wensch meer! - Welk
		  eene dankbaarheid zoude ik U verschuldigd zijn 
{==32==} {>>pagina-aanduiding<<}
 - met een gerust
		  geweeten omtrent mijn Vaderland het waardigste Meisje te bezitten, en, door in
		  mijn geluk deelende dienstboden, omringd..... Neen! 't is al te groot! - dan,
		  herstel ik mij. De Burgers naderen. 
	 
 
	  
	  
	  Vierde tooneel.
 
	  Valerius, twee Burgers. 
	 
 
		 Valerius.  
		Wel, Vrienden! waarin kan ik u van eenigen dienst zijn? 
	 
 
	 
 
		De eerste Burger.  
		Men heeft ons bericht, Mijn Heer, dat er eene Stads Wet zoude zijn,
		  die sederd eenige jaaren achter den bank ligt, en waar bij verboden wordt, dat,
		  in zekere Steden van ons Land gebooren, Vreemdelingen hier immer in de
		  regeering koomen. Nu is het onze pligt dat wij de oude Wetten weer in haare
		  voorige kracht poogen te herstellen - en daarom verzoeken wij u, uit naam van
		  ons Corps, deeze Wet optespooren, en, zo 
{==33==} {>>pagina-aanduiding<<}
 zij er waarlijk is,
		  dezelve tegen de nieuwe aanstaande verkiezing te doen gelden. 
	 
 
	 
 
		 Valerius.  
		Uw eisch is zeer billijk - ik zal er onderzoek naar doen, en, zo ik
		  vind dat ze in wezen is, voorstellen en met mijne stem bekrachtigen. - Bericht
		  dit aan uwe Zenders, en verzekert hun ééns voor al, dat ik er mijn pligt en
		  genoegen van maak om hunne voorrechten en vrijheid met mijnen laatsten droppel
		  bloeds voor te staan. - Alleen dat elk hunner zich in zijn' post getrouw en
		  ijverig kwijte - en zijne goede zaak door geene ontijdige drift, en vooral door
		  geene oproerige beweeging verderve! - Dan zal de Hemel voor u zijn, en de
		  rechtvaardige zaak der vrijheid zal op haare vijanden, de dwinglandij,
		  heerschzucht, en het eigenbelang zegepraalen. - 
	 
 
	 (De Burgers buigen zich en gaan bewoogen
		af.) 
	 
 
		De tweede Burger, (ter zijde in het uitgaan der
		  deur.)  
		God zegene den eerlijken Man! - 
	 
 
	 
 
		De eerste Burger.  
		Beloon hem, Hemel! het goede dat hij aan dit volk doet! 
	 
 
	  
{==34==} {>>pagina-aanduiding<<}
 
	  
	  Vijfde tooneel.
 
	 
 
		 Valerius, (alleen.)  
		Hoe gemaklijk is het voor een eerlijk Regent het vertrouwen van het
		  Volk te winnen - en welk een edel loon is hem hunne liefde! - Wat haalt voor
		  een rechtschapen hart hier bij! - Waarlijk, het Volk is zo dwaas niet als men
		  voorgeeft - zij weten zeer wel te onderscheiden wie hen in de daad meenen, en
		  wie hun naam tot een speelpop van zijn eigenbelang misbruikt. - Maar wie stoort
		  mij op nieuw? 
	 
 
	  
	  
	  Zesde tooneel.
 
	  Valerius, Leander. 
	 
 
		 Leander.  
		Vergeef mij, Mijn Heer, dat ik zo onaangediend intreede! - de zaak,
		  die ik u zeggen wilde, ligt mij te na aan 't hart om een oogenblik met
		  plichtplegingen te verliezen. - Ik vrees dat gij mij eene lelijke 
{==35==} {>>pagina-aanduiding<<}

		  streek gespeeld hebt, die, hoe kunstig ook vermomd...... 
	 
 
	 
 
		 Valerius, (hem
		  invallende.)  
		Op een' anderen toon, als 't u behaagt, mijn Heer! - Ik heb nog geen
		  mensch gezien, voor wien ik mij zou willen vermommen; ik geloof aan eene
		  Alwetendheid, Leander! 
	 
 
	 
 
		 Leander.  
		Zou men mij dan wel bedrogen hebben!... Neen, dit kan niet zijn, ik
		  zag de eigen Burgers zo aanstonds uit uw vertrek komen. 
	 
 
	 
 
		 Valerius.  
		In de daad, ze verlaaten mij op het oogenblik. 
	 
 
	 
 
		 Leander.  
		En gij hebt met hun afgesproken.... 
	 
 
	 
 
		 Valerius.  
		Dat ik tot aan mijnen jongsten snik hunne rechten en vrijheid voor zou
		  staan. 
	 
 
	 
 
		 Leander, (hoonende.)  
		Vooral als ze u zo wel te stade kwamen! 
{==36==} {>>pagina-aanduiding<<}
 - fraai, zeer
		  fraai indedaad! - Gelukkig dat ik ook een stem bezit - en - mooglijk ook een'
		  aanhang, als de nood aan den man koomt. - 
	 
 
	 
 
		 Valerius.  
		Ik heb geen aanhang - en ik begeer en zoek er geen, dan die der
		  gerechtigheid. Mijn aanhang is mijn geweten, Leander! en mijn uitzicht de
		  groote oordeelsdag. - Maar verklaar u nader, ik begrijp u niet. 
	 
 
	 
 
		 Leander.  
		O, mijne bezwaaren zijn gering! - Men zegt dat gij eenige Burgers
		  opgeruid hebt, om eene oude verschoven Wet te herstellen - en, zo die stand
		  grijpt, dan ben ik naa de aanstaande Verkiezing geen Burgemeester meer. - De
		  zucht voor de Wet is zeker groot en sterk in uw hart; - men durft echter denken
		  dat er wat belang onder schuilt. - Mevrouw Grootman heeft dikwerf verklaart,
		  dat zij een waardig Regent boven alle andere mannen voor haar Dochter zou
		  verkiezen. - Wij staan beide naar de hand van Eloïza - maar gij 
{==37==} {>>pagina-aanduiding<<}

		  blijft wat gij zijt, en wint in naam door het eigen middel dat mij uit uwen weg
		  werpt en verplet. - Zeker de vinding is gelukkig! 
	 
 
	 
 
		 Valerius.  
		Ik versta u, mijn Heer! - maar zo uwe beledigende gedachte mij alleen
		  betrof, ik zou ze met een verachtlijk stilzwijgen beantwoorden. - 't Is doch
		  met den waaren Patriot even als met een waar Christen. Wij kunnen naar den aart
		  der liefde oordeelen, maar de groote Hartekenner alleen weet met zekerheid wie
		  het in de daad is - en beiden hebben ze aan zijne goedkeuring genoeg. - Maar
		  uwe beschuldiging treft Eloïza tevens. - Zo ik zulk een gedrocht waare,
		  beledigde ik met mijn aanzoek een Meisje van haare waarde - en zij moest er,
		  dit duldende, door elk minder om geschat worden. Verneem dan wat van de zaak
		  zij. - - Even voor uwe komste, kwamen hier twee gevolmagtigde Burgers, die
		  meenden dat er eene Wet was, welke zekere Vreemdelingen hier uit de Regeering
		  sloot. 
	 
 
{==38==} {>>pagina-aanduiding<<}
 
	 
 
		 Leander.  
		De zulken, naamlijk, die in mijne geboorteplaats het daglicht
		  zagen. 
	 
 
	 
 
		 Valerius.  
		Geenzins, zij wisten even weinig in welke plaatsen, als zij onzeker
		  waren of er in de daad zulk eene Wet voor handen was. 
	 
 
	 
 
		 Leander.  
		En gij hebt hun zonder twijffel de Wet vaderlandlievend in handen
		  gegeeven? 
	 
 
	 
 
		 Valerius.  
		Indien ik ze gekend had, zoude ik dit ontwijffelbaar gedaan hebben. -
		  Nu heb ik hun alleen kunnen belooven dat ik er een naauwkeurig onderzoek naar
		  doen zoude. - 
	 
 
	 
 
		 Leander.  
		En indien gij ze vondt? 
	 
 
	 
 
		 Valerius.  
		Met mijn gantsche hart voorstaan. 
	 
 
	 
 
		 Leandel.  
		Gij zult zekerlijk ijverig zoeken. - 
{==39==} {>>pagina-aanduiding<<}
 Nu, twee ton zijn
		  ook wel wat moeite waardig. - 
	 
 
	 
 
		 Valerius.  
		Gij kent mij niet, Leander! - Geloof mij, wie Eloïza beminnen durft,
		  en een oogenblik op haar geld denkt, is haarer onwaardig. - 
	 
 
	 
 
		 Leander.  
		Die Zedekunde klinkt zeker schoon - maar twee tonnen zijn toch niet
		  geheel onverschillig. 
	 
 
	 
 
		 Valerius.  
		In vergelijking van Eloïza, ten eenenmaal, mijn Heer! - Maar ken mij
		  geheel, zo als God mij kent, Leander! Noch Eloïza, die ik als mijne eigen ziel
		  bemin, noch al het goud der aarde, dat weinig aantrekkelijkheid voor mij bezit,
		  zijn in staat mij een oogenblik van den duurgezwooren eed aftetrekken, dien ik
		  eenmaal aan mijn Vaderland gezwooren heb. 
	 
 
	 
 
		 Leander.  
		Indien gij echter overtuigd waart, dat uw 
{==40==} {>>pagina-aanduiding<<}
 belang aan dat
		  van uw Vaderland niet verbonden was.... 
	 
 
	 
 
		 Valerius.  
		Daar kan ik nooit van overtuigd worden. - Het Vaderland eischt mijne
		  onbaatzuchtige liefde en vuurigste aankleving aan deszelfs belangen. - Indien
		  ik dien plicht getrouw volbreng, is er de toejuiching van mijn kalm-ademend
		  geweten onafscheidbaar aan verknocht - en dit is een heerlijk loon, mijn Heer!
		  - dan, verstaat gij door belang die laage eigenbaat, die op rijkdommen of
		  aanzien uitloopt; dan durf ik u zeggen, dat dit verachtlijk lokaas zelfs geen
		  verzoeking voor mij is om eenen enkelen stap te doen of te laaten. 
	 
 
	 
 
		 Leander.  
		Hoor, Vriend! gij zoudt zo niet tegen den Vorst gestemd hebben, indien
		  gij niet duidelijk gezien hadt dat ons gezag daar even zo veel door klom, als
		  het zijne afnam. - Ten minsten ik wil niet ontveinzen, dat ik graag wat mede te
		  zeggen heb. 
	 
 
	 
 
		 Valerius.  
		Ik heb nooit tegen den Vorst gestemd, 
{==41==} {>>pagina-aanduiding<<}
 als daar, waar ik
		  ter goeder trouwe geloofde, dat hij ongelijk had - waar de oorspronglijke
		  rechten en vrijheid van 't volk dit van mij eischten. - en gij weet dat ik in
		  die gevallen bedaard en onpartijdig gestemd heb, den Vorst met mijne geheele
		  ziel over het ongeluk van zulke raadslieden te bezitten, en verblind genoeg te
		  zijn van naar hen te luisteren, beklagende. - 
	 
 
	 
 
		 Leander.  
		Gij schijnt toch ook niet tegen de gewapende Burgerij te zijn. - En
		  waar hebben wij die toe, dan om ons te ondersteunen? - Zo wij zijn, daar wij
		  wezen willen, kunnen ze de wapens wel weer uit de handen leggen - 
	 
 
	 
 
		 Valerius.  
		Wij verschillen te veel in wijze van denken, om het omtrent deeze
		  onderwerpen ooit eens te worden, mijn Heer. - Zo gij geduld hebt, wil ik u den
		  samenhang mijner gedachten hieromtrent wel openleggen. - 
	 
 
{==42==} {>>pagina-aanduiding<<}
 
	 
 
		 Leander.  
		Ik wil dien met vermaak hooren. - 
	 
 
	 
 
		 Valerius.  
		Neem dan eerst plaats. - - Ik bemin mijn Vaderland, en dit heb ik ten
		  allen tijde belangloos gedaan - maar sederd men mij de regeering toevertrouwd
		  heeft - sederd ik mij door den plegtigsten eed aan het belang van mijn
		  Vaderland verbond - is de voldoening aan deezen natuurlijken grondtrek van mijn
		  hart pligt geworden. - Ik heb van toen af voorgenomen mij geheel onbepaald aan
		  mijn Vaderland toe te wijden, deszelfs rechten en vrijheid voortestaan, te
		  herstellen, te verdedigen - en naar dien eenigen loon te zoeken, van eenmaal in
		  mijne betrekking als Regent het voorwerp van de liefde van een waarlijk vrij
		  volk te zijn. Ik heb in mijn hart niets tegen den Stadhouder; neen, waar ik
		  hem, behoudens mijne betrekking als Regent, eenen wezenlijken dienst kon doen,
		  geen mensch zoude er de gelegenheid eer toe aangrijpen - alleen, ik bemin mijn
		  Vaderland meer dan den Vorst; de laatste ontvangt in mijn oog zijn luister
		  al-
{==43==} {>>pagina-aanduiding<<}
leen van het eerste - en waar beider belangen ongelukkig tegen
		  een loopen, is mijne keus gedaan, en ik ben tegen den Vorst. De Oppermagt rust,
		  naar mijn oordeel, bij het Volk; dat moet zijne Regenten vrij verkiezen, maar
		  dan ook aan deeze hunne eigen gekoozen Representanten gewillig gehoorzaamen, zo
		  lang zij dezelve in hunne posten laten. Twee klippen zijn hier, naar mijn
		  inzien, te vreezen. De eerste is, dat niet eenige Regenten, door heerschzucht
		  vervoerd, zich door middel van partijschappen en aanhangen van dit
		  onvervreemdbaar recht des Volks meester maaken, en in hunne districten de rol
		  van Dwingelanden speelen. Geen gebrek is in een Republiek grooter, dan dit.
		  Zulke Aristocraaten, altijd geslingerd, altijd beevende van hun onrechtvaardig
		  aangemaatigd gezag te verliezen, poogen zich, hoe langer hoe meer, meester te
		  maaken van de vergeeving der ambten en burgerlijke voordeelen. Zij zien in
		  hunne keus noch op kunde noch op verdienste, maar slechts op de uitbreiding en
		  versterking van hunnen aanhang - om die te bevorderen, ontzien zij geen
		  middelen, hoe schandelijk die ook 
{==44==} {>>pagina-aanduiding<<}
 zijn mogen, en terwijl hunne
		  familien en bijzondere vrienden alleen op het kussen verheven worden, blijven
		  de beste en waardigste Burgers, op welke zij als op een' verachtelijken hoop
		  Volks nederzien, onbeloond en van alle bevordering verstoken. De andere klip
		  is, dat de magt des Stadhouders zodanig buiten de paalen klimt, dat van zijn'
		  wil alleen de begeeving van alle ambten afhange. Ik zulk een geval is de
		  Stadhouder in de daad souverein. Want de ondervinding leert, dat de Grooten
		  zeer gewillig knielen voor de hand, die alleen de middelen uitdeelt, door
		  welken zij aan hunne weelde en trots voldoen kunnen. Behalven dat dit misbruik
		  de zielen der Regenten natuurlijk verlaagen moet. Een manlijk republikeinsch
		  hart, dat, voor de vleierij te groot, op zijn eigen waarde durft vertrouwen, is
		  in de schaduw van een hof gehaat. Blinkende en op zijn tijd buigzaame
		  Lichtmissen, geestige Flikflooiers, toegeevende Vleiers, zie daar de geschikte
		  voorwerpen, aan welke de weldaaden besteed en zelfs verkwist worden. De eerste
		  soort van rampen hebben wij voor het jaar 1748 treurig ondervonden, toen
		  braafheid, rondbor-
{==45==} {>>pagina-aanduiding<<}
stigheid, deugd, pligt, eed, Godsdienst - toen
		  alles aan eigen verheffing, eigen grootheid en gezag, opgeöfferd werd, en de
		  eene Burger door den anderen, die niets dan zijn, door slinksche wegen
		  verworven, gezag boven hem bezat, strafloos vertreden kon wordon, en daadlijk
		  werd. De tweede in onze dagen, na dat het beste gedeelte der Natie, om het
		  ondraaglijk juk der Aristocratie te ontgaan, op de herstelling der
		  Stadhouderlijke Regeering aangedrongen heeft - maar ongelukkig, door de blinde
		  ingenomenheid der menigte, die niets op dat oogenblik zag dan de haatlijkheid
		  van 't juk daar ze zich aan wilde onttrekken, slechts van juk veranderde. 
	 
 
	 
 
		 Leander.  
		Indedaad het was een dolle zet om ons een' Stadhouder op den hals te
		  gooien - ik wenschte dat wij hem wel weer kwijt waren. 
	 
 
	 
 
		 Valerius.  
		Daar bewaar ons God voor, mijn Heer! - Zij, die het Stadhouderlijk
		  bewind wenschen vernietigd te zien, handelen of uit Aristocratische beginzelen,
		  of zijn ten eenen-
{==46==} {>>pagina-aanduiding<<}
maal verkeerd onderricht omtrent de wezenlijke
		  belangens van hun Vaderland. - Het gezag van den Stadhouder moet niet
		  vernietigd, maar alleen bepaald worden. - 
	 
 
	 
 
		 Leander.  
		Maar wat hebben wij aan een' Stadhouder, die niets dan een' blooten
		  tijtel bezit? 
	 
 
	 
 
		 Valerius.  
		Niets - indien ik voor zulk een' Stadhouder pleitte. Neen, de
		  Stadhouder is bij mij van zeer veel nut in ons Vaderland. Hij moet het waare
		  tegenwigt tegen de Aristocratie zijn - of, gelijk ik onlangs in een, in onze
		  dagen uitstekend nuttig, werk las, de nadere band van vereeniging in een
		  Gemeenebest, het welk uit zo veel van elkanderen genoegzaam onafhanglijke
		  deelen te zaamen gesteld is, zonder welken het dat toppunt van bestendige
		  welvaart, voorspoed, en duurzaamheid, waarvoor het anders vatbaar was, niet
		  bereiken kon; en die teffens diende om de nadeelige gevolgen uit wezentlijk
		  verschillende, of slechts in schijn verschillende, belangen uit den weg te
		  ruimen, en de Vrijheid of Onafhanglijkheid van 
{==47==} {>>pagina-aanduiding<<}
 den Staat zo wel
		  tegen uitheemsch geweld, als tegen binnenlandsche overheersching, beveiligen
		  kon. - De groote zaak, daar het nu op neer koomt, is, in mijn oog, deeze maar -
		  om naamlijk het zuiver evenwigt tusschen den Stadhouder en de bijzondere
		  Regeeringen te bewaaren, en zo te bewaaren, dat de schaal eeuwig in den juisten
		  evenaar staat. - Ik ben zo ver van tegen de gewapende Burgerij te zijn, dat ik
		  in dezelve, hier toe, het eenig toereikend middel zie. - 
	 
 
	 
 
		 Leander.  
		Ik heb er sterker voor geijverd dan gij; maar ik betuig het alleen
		  gedaan te hebben om den Stadhouder het voetje te ligten. - 
	 
 
	 
 
		 Valerius.  
		Het eerste ontken ik stellig. Ik ben er met mijn gantsche ziel voor
		  geweest; maar het behoort mede tot mijne Zedekunde van nimmer een kwaad middel
		  ter bereiking van een goed einde te gebruiken. Ik wilde, zelfs om de vrijheid
		  voortestaan, niemand dwingen. Ook begreep ik dat men van die gedwongen
		  Wapendraagers meer nadeel, dan 
{==48==} {>>pagina-aanduiding<<}
 voordeel zou hebben. Mijn stelregel
		  was: Verspreid zo veel licht, dat elk uit keus en uit het levendig gevoel van
		  zijn' pligt de wapens aanvatte, dan alleen zult gij u op de trouwe en op den
		  moed uwer Burgerij kunnen verlaten. En wat het laatste aangaat, mijn doelwit is
		  nooit geweest om den Stadhouder het voetje te ligten - gelijk gij u uitdrukt -
		  maar om de Burgerij te doen dienen om haare eigen' voorrechten te verdedigen -
		  door de Regenten voortestaan, waar deezen het recht aan hunne zijde hebben - en
		  den Stadhouder, waar deeze zich billijk verzet tegen de drukkende
		  overheersching der Aristocraaten - bij voorbeeld, tegen hunne eigen- en
		  familie-zoekende stemmingen in cas van electien en begeeving van ambten, en
		  diergelijke. - Dus hoop ik dat er eene gewapende Burgerij zal zijn, zo lang
		  Nederland Nederland is! 
	 
 
	 
 
		 Leander.  
		Ik heb u begrepen, mijn Heer! - maar ik moet u zeggen dat onze
		  beginzelen oneindig van elkanderen verschillen. - Ik begeer geen slaaf van 't
		  Jan Hagel te zijn 
{==49==} {>>pagina-aanduiding<<}
 - en even weinig, schoon dan nog liever van den
		  Prins. Ik ben Patriot - dat heb ik getoond - sterker dan gij zelfs - de geheele
		  Stad houdt er mij voor - geloof mij, ik kan bij gelegenheid ook toonen een'
		  aanhang te bezitten, grooter dan gij mooglijk denkt. - 
	 
 
	 
 
		 Valerius.  
		Nog eens - dit laatste misgun ik u niet - en zijt gij waarlijk
		  Patriot, ik wensch er u van harten geluk mede - maar durf ik u vraagen, wat gij
		  eigentlijk door een' Patriot verstaat? 
	 
 
	 
 
		 Leander.  
		Daar verstaa ik door elken Prinsenhaater - die geen middel onbeproefd
		  laat om het Stadhouderlijk gezag te verkleinen, en, waar 't mooglijk, geheel
		  den bodem in te slaan. 
	 
 
	 
 
		 Valerius.  
		't Is natuurlijk, daar onze wijze van denken zo zeer verschilt, dat
		  wij ook een geheel verschillende definitie van een' Patriot geeven. Bij mij
		  verdient hij alleen den naam van Patriot, die, alleen door de belangen
		  
{==50==} {>>pagina-aanduiding<<}
 van zijn Vaderland gedreeven, deszelfs rechten en vrijheid met
		  zijn geheel aanzijn verdedigt, en, naar maate die het eischen, den Stadhouder
		  voor durft staan of tegenspreeken, zonder te onderzoeken of hij voor zich
		  zelven er door rijzen of zinken zal. - Voor 't overige geloof ik dat men door
		  eene woeste en dolle drift reeds oneindig veel bedorven heeft, en dat zij, die
		  hunnen persooneelen wrok tegen het huis van Oranje elk oogenblik verraaden -
		  die duidelijk doen zien dat genoeg afgebedelde, maar niet verworven ambten hen
		  van vleiers en slaaven in vijanden en vervolgers herschapen hebben - die alleen
		  met een Partij heulen om dat ze de uitdeelende magt in handen heeft - ik
		  geloof, zeg ik, mijn Heer, dat de zulken meer nadeel aan het waare
		  Patriottismus doen, dan er de beste en eerlijkste Regenten voordeel aan kunnen
		  doen. - De meeste argumenten tegen het zelve zijn toch uit het gedrag dier
		  Aristocraaten ontleend, die het alom bij eenvouwigen haatlijk maaken, - en ik
		  zelf, mijn Heer, ik schroom niet u opentlijk te belijden, dat, zo ik tusschen
		  twee wezenlijke kwaalen kiezen moest, want daar 
{==51==} {>>pagina-aanduiding<<}
 houde ik het beide
		  voor, om naamlijk onder eene Aristocraatische Regeering te leeven, of weer de
		  zaaken van ons Vaderland in den eigen stand te zien, daar ze voor den
		  Engelschen oorlog in waaren, ik zonder beraad het laatste verkoos. 
	 
 
	 
 
		 Leander, (oprijzende.)  
		Ik zie wel, wij zullen het hier in niet eens worden. - Inmiddels, om
		  op onze eerste zaak, daar mij voor thans het meeste aan gelegen ligt,
		  wedertekeeren - laat mij in mijn geheel - tot dat Eloïza besloten heeft. - Al
		  wat ik van u eisch, is, dat gij de Wet, zo gij ze vinden mogt, tot na de keur
		  te rugge houdt. - Dan is, zo ik gelukkig genoeg zijn mogt dat ze mij haare hand
		  waardig keurde, de kogel, zo als men zegt, door de kerk. - 
	 
 
	 
 
		 Valerius.  
		Geloof mij, Leander, zo ik u een' dienst kon doen tot nadeel van mij
		  zelven, gij zoudt er mij daadlijk gewillig toe vinden. - Ik begeer Eloïza niet
		  - zo ze mij om mij zelven niet begeert - maar hier, hier zijn 
{==52==} {>>pagina-aanduiding<<}
 mij
		  de handen door mijnen pligt gebonden - zo ik de Wet ontdek - ik houde ze geen
		  oogenblik te rug, schoon ik er zelfs door zinken moest. - 
	 
 
	 
 
		 Leander.  
		Dan heb ik u niets meer te zeggen, dan dat ik de dupe uwer oogwitten niet ben, en dat men poogen zal
		  contre-mesures te neemen. - Vaar inmiddels wel. - 
	 
 
	 
 
		 Valerius.  
		Doe wat gij uw pligt zult oordeelen - ik zal den mijnen weeten te
		  volgen. 
	 
 
	  
	  
	  Zevende tooneel.
 
	 
 
		 Valerius, (mismoedig in zijn'
		  armstoel nederzinkende.)  
		Is er dan op den weg der deugd voor mij niets dan doorens te oogsten!
		  - Gij weet het, groote Hartenkenner, dat ik alleen naar mijnen post gestaan
		  hebbe, om dat ik mij moedig genoeg vond om denzel-
{==53==} {>>pagina-aanduiding<<}
ven getrouw te
		  vervullen, en begeerig om zo veel nut aan mijnen Evenmensch te doen, als in
		  mijn vermogen zou zijn. - Ach! alle de rampen die mij zelven overkoomen zijn -
		  die mij eene naauwgezette eerlijkheid op den hals haalde - heb ik gewillig
		  gedragen; - ik heb ze als zo veele zegeningen aangemerkt, en mijn hart onthield
		  mij zijn loon niet. - Ik heb den dollen ijveraar hooren verheffen en mijn
		  onpartijdig gedrag miskennen - maar de bewustheid mijner bedoelingen heeft mij
		  getroost, overvloedig getroost. - Nu alleen voel ik dat ik onder mijnen last ga
		  bezwijken. - Mijnen ijver voor het recht zal Leander als eene list om hem te
		  dwarsboomen aan Eloïza doen voorkoomen - ik ken haare kiesche wijze van denken
		  - zo zij het gelooft, en ach, het heeft er waarlijk den schijn van - zal ze mij
		  verachten - en zonder haar bezit, zoude ik ongelukkig zijn - maar met haare
		  verachting beladen...... neen! dit kwam ik niet te boven! - - Doen wij echter
		  onzen pligt - de Hemel bestiert de uitkomsten. - Ik voel mijn hart 
{==54==} {>>pagina-aanduiding<<}

		  weêr gesterkt; - waarom zou ook ééne zwakheid aan eenen geheelen loop van
		  standvastige deugd deszelfs waarde ontrooven? - - Gij eischt het, o mijn
		  Vaderland! - Uw nood verbindt mij nader aan U, dan ooit. - Ach, ik zie het al
		  te duidelijk! de Prinsgezinde en de Aristocraat handelen uit één beginzel - uit
		  Eigenbaat. - Zo de eerste geen kans zag om bij den Vorst beter te gelukken, hij
		  zou Aristocraat zijn; en de laatste, zo hij meer voorspoeds voor zich aan het
		  Hof zag, Prinsgezinde. - Blijven wij Patriot - de schoonste kroon hangt in de
		  eeuwigheid. 
	 
 
	   
	  Einde van het tweede Bedrijf. 
	  
	  
	  
{==55==} {>>pagina-aanduiding<<}
 
		 Derde bedrijf.
 
		 
		 Eerste tooneel.
 
		(Een kamer in het huis van Mevrouw
		  Grootman.) 
		 Eloiza, Lisette. 
		
 
		   Eloiza.  
		  Wat zegt gij mij, Lisette! Valerius zou tot zulk eene laagheid in
			 staat zijn? 
		
 
		
 
		   Lisette.  
		  Ik weet er niets anders van, dan dat de knecht van Leander het mij
			 zo aanstonds toegezwooren heeft. 
		
 
		
 
		   Eloiza.  
		  En daar hij weet dat Leander nog aan mij bevriend is. - 
		
 
		
 
		   Lisette.  
		  Ik kan waarlijk niet zien, Juffrouw, dat hij zo veel ongelijk heeft.
			 - Als ik een 
{==56==} {>>pagina-aanduiding<<}
 jongeling was, en naar de keus van eene Eloïza stond,
			 en mij een struikrover in den weg kwam, ik zou ook mijn best doen om hem kwijt
			 te raaken. - 
		
 
		
 
		   Eloiza.  
		  Door eene edeler wijze van denken en uitstekender daaden te doen,
			 kon hij zijnen medeminnaar voor mijne oogen verdonkerd hebben, en zeker dit
			 stond hem vrij - maar wie zulk eene laage hulp noodig keurt, moet zeker weinig
			 op zijn eigen verdiensten steunen, en reeds zijne minderheid gevoelen; - doch
			 ik zeg nog, ik geloof het niet; - maar ik zie mijne moeder naderen - zij dient
			 er van onderricht te zijn, eer ze beiden hier koomen. - 
		
 
	  
	  
	  Tweede tooneel.
 
	 De voorigen, Mevrouw GROOTMAN. 
	 
 
		 Eloiza, (tot haare
		  Moeder.)  
		Lisette vertelt mij daar, dat Valerius eene Wet zou hebben weten te
		  ontdekken, volgens welke Leander bij de naaste verkiezing 
{==57==} {>>pagina-aanduiding<<}
 geen
		  Burgemeester meer zou kunnen blijven; die de inboorlingen van Leanders
		  geboortestad uit onze regeering weerde - kunt gij dit gelooven, Moeder! 
	 
 
	 
 
		Mevrouw Grootman.  
		Naauwlijks - echter, als ik mij bezin, voor een groot jaar gebeurde
		  bijna het zelfde - die daad is mij altijd vrij verdacht geweest. - Gij weet,
		  dat Leander zich toen met een der beste commissien vleide. - Wel nu, Valerius
		  stemde toen het ijverigste om het willekeurig vergeeven van dezelve aan den
		  Prins te ontneemen - dit gelukte, en Leander ontving niets. - 
	 
 
	 
 
		 Eloiza.  
		Moeder lief! gij weet wat Valerius toen tot zijne verschooning
		  inbragt. - 
	 
 
	 
 
		Mevrouw Grootman.  
		Niets - dan dat hij op zijn woord van eer betuigde op Leander zelfs
		  niet gedacht, maar alleen zijn' pligt gevolgd te hebben. 
	 
 
{==58==} {>>pagina-aanduiding<<}
 
	 
 
		 Eloiza.  
		En kan een eerlijk man eene sterker verschooning inbrengen? 
	 
 
	 
 
		Mevrouw Grootman.  
		Dit is alles wel, mijn Kind! maar men moest hem toch op zijn woord
		  gelooven - dan hij nadert ons - hooren wij het verhaalde uit zijn' eigen
		  mond. 
	 
 
	  
	  
	  Derde tooneel.
 
	 De voorigen, Valerius. 
	 
 
		Mevrouw Grootman.  
		Hoe, mijn Heer! gij zoekt Leander uit de regeering te stooten, onder
		  het schoonschijnend voorwendzel van eene oude en lang verschoven Wet
		  voortestaan - en dat in deeze tegenwoordige omstandigheid van zaaken - daar gij
		  zeer wel weet, dat Leander aan ons bevriend is - en dat ik mijn Dochter liefst
		  aan een' Burgemeester zou geeven? - 
	 
 
{==59==} {>>pagina-aanduiding<<}
 
	 
 
		 Valerius.  
		Men heeft u verkeerd onderricht, Mevrouw! - 
	 
 
	 
 
		 Eloiza, (verblijd.)  
		Nu, wist ik het niet, Moeder, dat Valerius er niet in staat tot
		  was? 
	 
 
	 
 
		 Valerius.  
		Beminnenswaardige Eloïza! mijn hart gevoelt alle de waarde van uwe
		  gedachten omtrent mij - ontvang er mijne vuurigste erkentenis voor. - 
	 
 
	 
 
		Mevrouw Grootman.  
		Hoe, mijn Heer! - alles is dan verdicht? - 
	 
 
	 
 
		 Valerius.  
		Ik zal de eer hebben u te zeggen, Mevrouw, wat van de zaak zij. Deezen
		  morgen wist ik niet dat er zulk eene Wet was - maar onze Burgerij heeft er mij
		  van verwittigd - ik heb onderzoek gedaan en ze gevonden. - 
	 
 
{==60==} {>>pagina-aanduiding<<}
 
	 
 
		Mevrouw Grootman.  
		Zeer gelukkig, waarlijk. 
	 
 
	 
 
		 Valerius.  
		In de daad gelukkig, dewijl ik hier door in staat ben gesteld om mij
		  getrouw van mijn' pligt te kwijten. - 
	 
 
	 
 
		Mevrouw Grootman.  
		Jammer is het maar, dat de beöeffening van deezen pligt, voor het
		  tegenwoordige, zeer wel met uwe omstandigheden en genegenheid overeenkoomt.
		
	 
 
	 
 
		 Valerius.  
		Minder dan ooit, Mevrouw; - ik zal nimmer met meer strijd aan mijn
		  geweten gehoorzaamd hebben, dan ik voel dat ik nu doen ga. 
	 
 
	 
 
		Mevrouw Grootman.  
		Gij zult dan waarlijk die Wet invoeren? Vergeet gij dat Leander van
		  mijne maagschap is, en dat ik lang niet onverschillig omtrent mijne Familie
		  denk, mijn Heer! 
	 
 
{==61==} {>>pagina-aanduiding<<}
 
	 
 
		 Valerius.  
		Geloof mij, Mevrouw, voor niemand minder dan voor de moeder van Eloïza
		  zou ik veinzen willen; maar op Leander heb ik zelfs niet gedacht. - Ik kan als
		  nog niets meer zeggen, om dat mijn pligt het mij verbiedt; maar zeker uw neef
		  zal er 't minste bij lijden. - 
	 
 
	 
 
		Mevrouw Grootman.  
		Wel nu, laat mijne voorspraak dan dit op uw hart verwerven, dat gij
		  eene Wet, die zo lang gerust heeft, verder laat rusten - gij zult mij en mijne
		  Dochter hier door aan u verpligten. 
	 
 
	 
 
		 Valerius.  
		Wat deed ik hier niet om, Mevrouw - eisch mijn leven, en ik zal het
		  gewillig voor u opöfferen. - 
	 
 
	 
 
		Mevrouw Grootman.  
		Gij staat mijn verzoek derhalven toe? 
	 
 
	 
 
		 Valerius.  
		Ik acht uwe Dochter genoeg, Mevrouw, om mij te beijveren, dat mijn
		  aanzoek haar 
{==62==} {>>pagina-aanduiding<<}
 nimmer zal behoeven te doen bloozen. - Het aanzoek
		  van een' Koning, maar die het hart van een' snoodaart bezat, zou voor een
		  Meisje als Eloïza eene grievende belediging zijn. - 
	 
 
	 
 
		Mevrouw Grootman.  
		Wat wilt gij hier mede zeggen? 
	 
 
	 
 
		 Valerius.  
		Dat ik eenmaal voor den alweetenden God gezwooren heb de Wetten te
		  zullen voorstaan, en dat ik dien eed, met gevaar van mijnen tijdelijken
		  voorspoed en liefste begeerten voor altijd te verliezen, vervullen zal. - 
	 
 
	 
 
		Mevrouw Grootman.  
		Op zulk eene betuiging verstom ik - echter wenschte ik, dat uw ijver
		  door andere omstandigheden verzeld ging! - Ik verdenk u niet, Valerius; maar
		  zeker zou de meest eigenzoekende Slechtaart in uw geval het zelfde zeggen - hij
		  zou aan zijne zucht voor het Vaderland toeschrijven, wat hij alleen om zijn
		  eigenbelang deed. - Ik geloof u, maar echter verwachte ik, dat 
{==63==} {>>pagina-aanduiding<<}
 de
		  Hemel uwer beider inwendige waarde meer duidelijk voor onze oogen maake, eer
		  mijn Dochter haar geluk voor altijd aan een van beiden in handen zal stellen.
		  - 
	 
 
	 
 
		 Valerius.  
		Ik wachte dat oogenblik met smart, maar echter gelaaten, af, Mevrouw.
		  - 
	 
 
	  
	  
	  Vierde tooneel.
 
	  Eloiza, Valerius. 
	 
 
		 Valerius.  
		En ook gij, mijne Eenigste! ook gij staat diep in gedachten verzonken?
		  - ach, Eloïza! dat mij de geheele waereld verdenke, maar een zweem van
		  achterdocht tegen mij in uw hart, is mij een moordpriem in het mijne. 
	 
 
	 
 
		 Eloiza.  
		Ach, de mooglijkheid om gerust te zijn, daar al wat mij omringt
		  saamenspant om u verdacht te maaken! 
	 
 
{==64==} {>>pagina-aanduiding<<}
 
	 
 
		 Valerius.  
		Dit hart durft u echter nog beminnen, Eloïza, en ik blooze niet,
		  terwijl ik het u belijde. - Dierbaar Meisje! zoude het dit durven doen, en zich
		  uwer onwaardig gevoelen? 
	 
 
	 
 
		 Eloiza.  
		Maar Leander zegt mij juist het zelfde, - en één van u beiden - ach,
		  Valerius! - is geen eerlijk man. 
	 
 
	 
 
		 Valerius.  
		Op deeze tegenwerping kan ik u niet antwoorden - alleen durf ik u
		  zweeren, en God kent de getrouwheid van dien eed, dat het eigen oogenblik dat
		  mij een stap tegen mijn geweten zal zien doen, mij teffens van uwe bezitting
		  zal zien afstaan. Leander sta en valle voor zijnen Rechter - maar, waarom
		  verdenkt gij mij? - waarom vermeerdert gij de smarte van een hart, dat u vuurig
		  en belangloos bemint? - Ach! is immer de taal, welke ik tot u gesproken heb,
		  die van een' huichelaar geweest? - En Eloiza kan mij haaten? 
	 
 
{==65==} {>>pagina-aanduiding<<}
 
	 
 
		 Eloiza.  
		Neen, ik haat u niet!... 
	 
 
	 
 
		 Valerius.  
		Gij verdenkt mijne deugd, mijne oprechtheid - en Eloïza zou zulk een
		  niet haaten? 
	 
 
	 
 
		 Eloiza.  
		Ach, Valerius! ik.... neen, ik verdenk u niet - maar ik wenschte dat
		  elk over u dacht, zo als... ik doe. 
	 
 
	 
 
		 Valerius, (voor haar op de
		  knie vallende, en haar hand aangrijpende.)  
		Dierbaare, zalige woorden! - o, het zijn de eersten, die voor mij uit
		  uwe lippen gevloeid zijn! - Ontvang er mijne eeuwige erkentenis voor, eenigste
		  Geliefde! - Mijn hart moet deugdzaam zijn, wijl ik het uwe heb kunnen raaken. -
		  (Hij brengt haar hand aan zijnen mond, en kust ze.) Gij
		  bemint mij dan, Eloïza! - Hemel, welk eene zaligheid ligt in dat eene woord
		  beslooten! 
	 
 
	 
 
		 Eloiza, (aangedaan.)  
		Ach! zo ik u niet bemind! zo mijn hart 
{==66==} {>>pagina-aanduiding<<}
 naar Leander
		  geheld had! - zoude ik dan wel zo gevoelig voor uwe eer, voor den achterdocht
		  mijner moeder geweest zijn? - 
	 
 
	 
 
		 Valerius.  
		O, hoe gevoel ik, hoe geheel gevoel ik de waarde uwer treurigheid! -
		  Maar ik vrees niets meer. - Eloïza bemint mij; Eloïza, en mijn geweten, laaten
		  mijn hart recht wedervaaren; - dat mij voortaan de waereld verdenke.... uw
		  hand.... 
	 
 
	 
 
		 Eloiza.  
		Neen, mijn Vriend! mijn hart zal u beminnen..... maar mijn hand zal ik
		  nimmer geeven aan den man, die de beste en tederste moeder in 't graf zou
		  brengen. - Ja, Valerius, mijne moeder zou bezwijken, indien zij in het
		  denkbeeld stak, dat ik mijn lot aan geen volmaakt eerlijk man verbond. 
	 
 
	 
 
		 Valerius.  
		O, zij zal haare vooroordeelen eenmaal verliezen; de waarheid
		  zegepraalt toch in het einde. 
	 
 
	 
 
		 Eloiza.  
		Zo gemaklijk niet, als gij u verbeeldt; - zij heeft altijd de grootste
		  achting voor u 
{==67==} {>>pagina-aanduiding<<}
 gehad; maar sederd eenigen tijd mistrouwt zij uwe
		  geheele handelwijze - zij zegt, er redenen toe te hebben, daar zij mij van
		  overtuigen kan, maar die zij als nog voor mij verzwijgt. - Ik vrees, dat
		  Leander kunstgreepen in 't werk gesteld heeft.... 
	 
 
	 
 
		 Valerius.  
		Ook die vreeze ik niet, nu ik uw hart voor mij heb. 
	 
 
	 
 
		 Eloiza.  
		Ach, vlei u niet! Wat kan u dit baten, zo lang mijn moeder tegen u is?
		  - Kunt gij, voor thans, die ongelukkige Wet niet daar laaten? 
	 
 
	 
 
		 Valerius, (oprijzende.)  
		Eischt Eloïza dat van mij? - 
	 
 
	 
 
		 Eloiza.  
		Ik weet zelve niet, wat ik eisch, maar voelt gij niet, dat het u, met
		  het beste hart van de waereld, altijd onmooglijk zijn zal te bewijzen dat gij
		  niet uit belang gehandeld hebt? - wat gij ook bijbrengt, men zal blijven
		  denken, dat gij alleen Leander hebt willen weeren. - 
	 
 
{==68==} {>>pagina-aanduiding<<}
 
	 
 
		 Valerius.  
		Dit heeft tot nog toe schijn, ik beken het, maar eer een uur
		  verstreeken is, zal het geen schijn meer hebben; - men zal overtuigd worden,
		  dat ik belangloos gehandeld hebbe. - 
	 
 
	 
 
		 Eloiza.  
		En, omtrent die commissie - zoudt gij mijne moeder niet kunnen
		  overtuigen, dat gij toen op Leander niet gedacht hebt? 
	 
 
	 
 
		 Valerius.  
		Ja, maar niet dan ten koste van Leander, en dit verbiedt mij mijn
		  pligt. - Eens zal ik spreeken, als het geen ik aan mij zelven verpligt ben er
		  mij toe dwingt. - 
	 
 
	 
 
		 Eloiza.  
		Hoe vrees ik, dat van onze verbindtenis niets worden zal! 
	 
 
	 
 
		 Valerius.  
		De Hemel zal ons bijstaan, dierbaare Zielsvriendin! en dan zeggen de
		  pogingen van de menschen niet veel. - 
	 
 
{==69==} {>>pagina-aanduiding<<}
 
	 
 
		 Eloiza.  
		De onschuld zegepraalt hier toch altijd niet. 
	 
 
	 
 
		 Valerius.  
		Zij is in haare rampwoestijn toch altijd gelukkiger dan het misdrijf
		  op den troon? 
	 
 
	 
 
		 Eloiza.  
		Maar zo men mij echter belet u te nemen? 
	 
 
	 
 
		 Valerius.  
		Dan zal mij de keus van uw hart alles zijn. 
	 
 
	 
 
		 Eloiza.  
		Maar wat zal u vertroosten, indien die door mijne hand niet gevolgd
		  wordt? 
	 
 
	 
 
		 Valerius.  
		Het gevoel, dat ik die hand echter waardig ben! - 
	 
 
	 
 
		 Eloiza, (hem om den hals
		  vliegende.)  
		Waardig Man! ik blooze niet over mijne keus. - Zo sprak nimmer de
		  geveinsdheid! - Blijf in alles getrouw aan uwen 
{==70==} {>>pagina-aanduiding<<}
 pligt - daar sta
		  dan wat sta, en daar valle wat valle! - hier hebt gij mijne hand, en ik zweer
		  u, dat ze, of aan u, of aan geen sterveling op den aardbodem toe zal hooren.
		  - 
	 
 
	 
 
		 Valerius.  
		Hoe erken ik de geheele Eloïza aan dit gezegde! - Ja, mijne dierbaare,
		  ik zweer u, dat, zo lang ik u durf beminnen, gij opentlijk zult mogen bekennen,
		  dat ik naar uwe hand sta! - Hoe gemaklijk is het voor een rechtschapen man, als
		  hij het hart van eene Eloïza bezit, deugdzaam en ongelukkig te zijn! 
	 
 
	  
	  
	  Vijfde tooneel.
 
	 
 
		 Eloiza.  
		Hoe verachtlijk wordt Leander in mijne oogen! Hij is het toch alleen,
		  die mijne moeder tegen den deugdzaamen Man en den belangloozen Patriot
		  opgestookt heeft. - Welke middelen hij hier toe aangewend heeft, weet ik niet -
		  maar zeker moeten ze 
{==71==} {>>pagina-aanduiding<<}
 wel uitgekoozen wezen, want mijne arme moeder
		  is er door bedrogen geworden. Goede Hemel! bescherm gij de onschuld, en doed de
		  pogingen mislukken, die men tegen de deugd in 't werk stelt! - Maar ik zie hem
		  naderen. - Ach, dat ik mij bezilte! - 
	 
 
	  
	  
	  Zesde Tooneel.
 
	  Leander, Eloiza. 
	 
 
		 Leander.  
		Altijd in gedachten verzonken? Hoe gelukkig is de sterveling, die zulk
		  eene afgetrokkenheid veroorzaaken kan! - Ach, mogt ik gissen - vleiend
		  gissen! 
	 
 
	 
 
		 Eloiza.  
		Gij zoudt zeer juist kunnen gissen, en echter de oorzaak mijner
		  afgetrokkenheid niet zeer behoeven te benijden. De verachting zou even veel
		  deel aan mijne afgetrokkenheid kunnen hebben, als de liefde. 
	 
 
{==72==} {>>pagina-aanduiding<<}
 
	 
 
		 Leander.  
		Ik geloof niet, dat Eloïza een' waaren Vaderlander verachten kan; -
		  beminnen, is een tweede - dat belijdt een Meisje toch niet graag. 
	 
 
	 
 
		 Eloiza.  
		Gij vergist u, mijn Heer! - ik zou dit openlijk durven belijden,
		  indien het voorwerp mijner genegenheid mijne liefde waardig was. - In de liefde
		  zelve vinde ik licht, vreugd, rust - ik vinde ze een waaren zegen - alleen ze
		  onwaardig te plaatsen; zie daar, wat mij zou doen bloozen. - En wat uw geloof
		  aangaat, dat beken ik zeer juist te zijn; ik ben zeer verre van eenen waaren
		  Beminnaar van zijn Vaderland te verachten; - en dit blijkt, dewijl ik de
		  grootste hoogachting voor Valerius heb. 
	 
 
	 
 
		 Leander, (verslagen.)  
		Voor Valerius? 
	 
 
	 
 
		 Eloiza.  
		Voor Valerius, mijn Heer! die in dat opzicht de meeste Regenten achter
		  zich laat. 
	 
 
{==73==} {>>pagina-aanduiding<<}
 
	 
 
		 Leander.  
		Ik bewonder uwe verblindheid, Eloïza! - Gij kent Valerius niet, dewijl
		  gij zo oordeelt. - En nog, wat heeft hij gedaan, dat bij mijnen ijver
		  haalt? 
	 
 
	 
 
		 Eloiza.  
		Het beginzel wettigt bij mij de daad. - Een ijver zonder verstand,
		  doet even veel, zo niet meer, nadeel, dan eene werkelooze slaapzucht. In onze
		  omstandigheid schijnt het mij toe, dat men met een rijp beraad, eene blanke
		  getrouwheid, en eenen standvastigen moed, alleen de zaaken redden en herstellen
		  kan. Hoe veel nadeel hebben de blinde ijveraars aan de goede zaak gedaan! Zeg
		  mij eens, of al het kwaad, dat men, dwaaslijk of moedwillig, de waare
		  Patriotten te laste legt, door dier ijveraaren verkeerde drift niet veroorzaakt
		  zij? 
	 
 
	 
 
		 Leander.  
		Ik zie het al te wel, lieve Eloïza! gij hebt u door het stemmig gelaat
		  van Valerius laaten inneemen - maar ik zal hem u doen kennen, ik zal u doen
		  zien hoe onbaatzuchtig de man handelt, weet..... 
	 
 
{==74==} {>>pagina-aanduiding<<}
 
	 
 
		 Eloiza.  
		Ik begeer niets te weeten, mijn Heer! God dank! dat ik met mijne eigen
		  oogen zien kan! - alleen moet ik u zeggen, dat het mij toeschijnt, dat Valerius
		  wel zo edelmoedig omtrent u handelt, als gij omtrent hem doet. Ten minsten hij
		  heeft het, om zijn hof bij mij te maaken, nog nooit noodzaaklijk gereekend u te
		  verachten, of zelfs een enkel woord kwaad van u te spreeken. Acht gij het
		  onmooglijk, anders dan ten koste van uwen Medeminnaar, te kunnen blinken? 
	 
 
	 
 
		 Leander.  
		Gij bedriegt u, Eloïza! Indien uw geluk mij niet boven alles dierbaar
		  was, zoude ik zwijgen, maar nu..... 
	 
 
	 
 
		 Eloiza.  
		Geen woord meer over dit onderwerp, mijn Heer! - Gij schijnt uw
		  doelwit en mijn geluk in uwe gedachten eenigzins te verwarren - bij mij zijn
		  het ondertusschen geen gelijkluidende woorden; maar weet dit, mijn Heer! en
		  hier mede verlaat ik u voor tegenwoordig, dat ik mijne hand 
{==75==} {>>pagina-aanduiding<<}
 nooit
		  aan een man geeven zal, die dezelve door zijne eigen verdiensten, zonder die
		  van anderen te verduisteren, niet verwerven kan. 
	 
 
	  
	  
	  Zevende tooneel.
 
	 
 
		 Leander, (spijtig.)  
		Geloof mij, Juffrouw! zo er geen twee tonnen mede gemoeid waren, uw
		  trots, uwe wijsneusigheid..... maar ik moet veinzen - en nu dubbel, want
		  duidlijk schijnt ze naar den kant van Valerius te hellen, en haar geld is wel
		  eene pooging waardig. Had zij mij maar tijd gegund om haar dien halven brief,
		  dien mij Joost door zulk eene meesterlijke kunstgreep heeft weeten te bezorgen,
		  te vertoonen..... dan, mooglijk is het goed, dat zij hem niet gezien heeft....
		  bij haare moeder zal ik hier meer mede uitwerken - ik wil dit terstond gaan
		  beproeven. 
	 
 
	  Einde van het derde Bedrijf. 
	  
	  
	  
{==76==} {>>pagina-aanduiding<<}
 
		 Vierde bedrijf.
 
		 
		 Eerste tooneel.
 
		
 
		   Lisette.  
		  Mijne goede dagen loopen sterk naar 't einde, zo 't mij toeschijnt.
			 De tijd van beraad zal wel niet lang meer duuren, en als mijne Juffrouw eens
			 gekoozen heeft, dan houdt de gezegende regen van Ducaaten op. Doch dat mag
			 zijn, zo 't wil, indien zij gelukkig mag zijn, offer ik er mijn voordeel met
			 vermaak aan op. Maar wat koomt Joost hier weêr maaken? 
		
 
	  
	  
	  Tweede tooneel.
 
	  Lisette, Joost. 
	 
 
		 Joost, (bevreesd.)  
		Zijt gij het, Lisette? 
	 
 
{==77==} {>>pagina-aanduiding<<}
 
	 
 
		 Lisette.  
		Zijt gij blind geworden, Joost, of vertrouwt gij uwe oogen niet
		  meer? 
	 
 
	 
 
		 Joost.  
		Maar in de daad, zijt gij het zelve wel? 
	 
 
	 
 
		 Lisette.  
		Ik geloof dat gij dronken zijt, wie zou het anders weezen? 
	 
 
	 
 
		 Joost, (voorzichtig en al
		  bevende naderende.)  
		Het schijnt toch zo.... evenwel.... zijt gij het waarachtig,
		  Lisette? 
	 
 
	 
 
		 Lisette.  
		Koomt gij hier om de gek met mij te scheeren, of zijt gij dronken? In
		  het laatste geval wenschte ik, dat gij uwen roes in uw eigen huis
		  uitsliept? 
		(Terwijl Joost angstig alle hoeken rond
		  kijkt.)  
		Ik geloof op mijn eer, dat hij dol is geworden. - Wat zoekt gij
		  toch? 
	 
 
	 
 
		 Joost.  
		Lisetje! ik wist niet dat gij conversatie met den ouden Heer
		  hieldt. 
	 
 
{==78==} {>>pagina-aanduiding<<}
 
	 
 
		 Lisette.  
		Schurk! wat zegt gij, dat ik met Eduard toehoude? 
	 
 
	 
 
		 Joost.  
		Ach, waar het Eduard nog maar! - maar met - 't is vreeslijk - met....
		  zijt gij het dan waarlijk zelve, Lisette! zweer mij, dat gij het zelve
		  zijt. 
	 
 
	 
 
		 Lisette.  
		Hoor, Joost! het lust mij niet uw zot geklap langer aan te hooren;
		  indien gij niets anders te zeggen hebt, wees dan zo goed van u met de muuren te
		  vermaaken. 
		(Zij wil weg gaan.)  
	 
 
	 
 
		 Joost, (haar driftig
		  tegenhoudende.)  
		Vooral niet, vooral niet. - Lieve Lisetje, blijft nog een oogenblik. -
		  Ach! weet gij het dan niet? 
	 
 
	 
 
		 Lisette.  
		Wat zou ik weeten? 
	 
 
	 
 
		 Joost, (na eerst nog eens
		  rondgekeken te hebben, haar influisterende.)  
		Dat het hier niet pluis is. 
	 
 
{==79==} {>>pagina-aanduiding<<}
 
	 
 
		 Lisette.  
		Wat zegt gij? 
	 
 
	 
 
		 Joost.  
		Dat het hier spookt. Terwijl gij zo aanstonds naar uwe Juffrouw waart
		  gegaan, heb ik den duivel hooren spreeken - met eene vreeslijke stem - en toen
		  ik er naar zag, vloog hij in een blaauwen stroom van vuur door 't venster. -
		  Gij lagcht er om; maar 't was waarachtig niet om te lagchen - ik had niet
		  gedacht mij hier ooit weêr te waagen. - 
	 
 
	 
 
		 Lisette.  
		Waarom zijt gij bij uwe gedachte niet gebleven? 
	 
 
	 
 
		 Joost.  
		Ach, van de ontsteltenis liet ik twee brieven van mijn Heer, die ik
		  bestellen moest, uit de hand vallen. - Lieve Lisetje! zo gij ze gevonden hebt -
		  gij hebt ze zeker gevonden - o geef ze mij te rug. 
	 
 
	 
 
		 Lisette.  
		De schrik zal uwe herssenen van haar streek 
{==80==} {>>pagina-aanduiding<<}
 gebragt
		  hebben; want zeker hebben hier geen brieven gelegen; gij waart pas weg, toen ik
		  hier te rug keerde. 
	 
 
	 
 
		 Joost.  
		Kan ik mij daar op verlaaten? 
	 
 
	 
 
		 Lisette.  
		Op mijn woord, hier lagen geen brieven. 
	 
 
	 
 
		 Joost, (ter
		  zijde.)  
		Als ik mij wel bedenk, was het ook of mij de brieven uit de hand
		  gerukt wierden. - En dan heeft ze het spook - nu dat mag heen bruien, als ze
		  maar geen mensch heeft. - Om mijn rug te spaaren, zal ik mij bij mijn Heer
		  houden of ze besteld zijn; de post mag dan van alles de schuld krijgen. 
	 
 
	 
 
		 Lisette.  
		Wat prevelt gij, Joost? 
	 
 
	 
 
		 Joost.  
		Niets - ik moet dan de brieven t'huis hebben laaten liggen. Ik wil er
		  daadlijk 
{==81==} {>>pagina-aanduiding<<}
 naar gaan zien. Ook nadert Mevrouw Grootman. - Adieu,
		  Lisette. 
	 
 
	 
 
		 Lisette.  
		Adieu, Joost. - Vergeet niet, dat het hier spookt. 
	 
 
	  
	  
	  Derde tooneel.
 
	 Lisette, Mevrouw Grootman. 
	 
 
		Mevrouw Grootman.  
		't Is goed dat ik u hier alleen vinde, Lisette! Eene zaak van groote
		  aangelegenheid beknelt mijn hart. 't Is mij niet meer onverschillig, welken van
		  beide Minnaars mijn Dochter kiest, en echter heeft haar hart mooglijk reeds
		  eene keus gedaan. Zo die keus ongelukkig is, zo mijn arm kind de prooi van een'
		  onwaardig man wierd, ik geloof dat het mij in 't graf zou brengen. Hebt gij ook
		  ontdekt naar wiens zijde Eloïza helt? 
	 
 
	 
 
		 Lisette.  
		Zeker naar de beste, Mevrouw! 
	 
 
{==82==} {>>pagina-aanduiding<<}
 
	 
 
		Mevrouw Grootman.  
		En die is? 
	 
 
	 
 
		 Lisette.  
		Die is.... maar ik zie Valerius naderen.... 
	 
 
	 
 
		Mevrouw Grootman.  
		Welk een ongelegen bezoek! 
	 
 
	  
	  
	  Vierde tooneel.
 
	  Lisette, Mevrouw Grootman,
		Valerius. 
	 
 
		 Valerius.  
		Vergeef het mij, Mevrouw! indien ik u ongevraagd voor een oogenblik
		  koom stooren. Thans kan ik u verzekeren, dat Leander geen nadeel ter waereld
		  bij de Wet geleden heeft; ook was hij er een van de ijverigste stemmers voor.
		  Mijn geboorteplaats alleen is door de Wet uitgesloten - ik heb dus mijn ambt,
		  even blijmoedig als ik het ontving, in den schoot der Burgerij weêr nedergelegd
		  - en de traanen, die ik bij die gelegenheid zag vloeien, overtuigden
		  
{==83==} {>>pagina-aanduiding<<}
 mij, dat ik het niet geheel onwaardig bediend had. Ik weet,
		  Mevrouw! dat gij er eenmaal op gesteld waart, dat uw aanstaande Schoonzoon op
		  het kussen zat - ik heb u derhalven dit nieuws geen oogenblik willen onthouden.
		  - Eloïza is mij ondertusschen nog dierbaarer dan ooit - durve ik in mijn
		  aanzoek bij haar aanhouden? 
	 
 
	 
 
		Mevrouw Grootman.  
		Gij ontroert mij, mijn Heer! - hoe, gij zijt geen Burgemeester
		  meer? 
	 
 
	 
 
		 Valerius.  
		Ik ben het niet meer! 
	 
 
	 
 
		Mevrouw Grootman.  
		Die zaak koomt mij onbegrijplijk voor. - Als nog, mijn Heer! kunt gij
		  mijn huis bezoeken, zo als gij tot hier toe gedaan hebt - wanneer mij alles
		  meer van nabij bekend zal zijn, zal ik mijn besluit weeten te neemen. 
	 
 
	 
 
		 Valerius.  
		Ik blijve mij in uwe gunst aanbevelen, Mevrouw! - en, God dank, dat ik
		  het strengste onderzoek niet schroome. 
	 
 
	 (Hij buigt zich en vertrekt.) 
	  
{==84==} {>>pagina-aanduiding<<}
 
	  
	  Vijfde tooneel.
 
	 Lisette, Mevrouw Grootman. 
	 
 
		Mevrouw Grootman.  
		Ik beken, dat mij die uitkomst verbaast! - Echter moet ik Leander
		  gelooven, want de brief is spreekend, en ik ben overtuigd dat hij van Valerius
		  hand is.... Hoe meer ik er over nadenk, hoe meer mij alles verbaast..... hoe
		  meer mij alles onoplosselijk voorkoomt..... Maar daar koomt mijn oude waardige
		  Vriend Eduard aan - mooglijk zal hij mij uitslag van zaaken kunnen geeven!
		  Vertrek zo lang, Lisette, maar blijf bij de hand. 
	 
 
	  
	  
	  Zesde tooneel.
 
	 Mevrouw Grootman, Eduard. 
	 
 
		Mevrouw Grootman.  
		Gij zoudt waarlijk nooit beter te pas kunnen koomen, lieve Vriend! dan
		  thans. Gij weet hoe teer mij het geluk van mijne 
{==85==} {>>pagina-aanduiding<<}
 Dochter op het
		  hart weegt, en mijne rust is u nooit onverschillig geweest. - Zeg mij toch
		  eens, wat moet ik van die wonderlijke gebeurtenisse omtrent Valerius
		  denken? 
	 
 
	 
 
		 Eduard.  
		Dat hij een zeer waardig man is, die ongelukkig kan zijn, maar die
		  zeker zijn ongeluk niet verdient. 
	 
 
	 
 
		Mevrouw Grootman.  
		Er zijn er toch, die eenigzins anders omtrent hem denken. 
	 
 
	 
 
		 Eduard.  
		Zo er die zijn, dan blijkt daar alleen uit, dat hij eenen heimelijken
		  Vijand heeft, die geene pooging onbeproefd laat om anderen omtrent Valerius te
		  misleiden, schoon die vijand zelf zeer wel van de waarde van Valerius overtuigd
		  is. 
	 
 
	 
 
		Mevrouw Grootman.  
		Hoor, Vriend! of ik het verberge of niet, Leander heeft wezenlijke
		  bezwaaren tegen hem. - 
	 
 
{==86==} {>>pagina-aanduiding<<}
 
	 
 
		 Eduard.  
		Hoe veel moeite moeten die hem gekost hebben, om ze uit te vinden!
		
	 
 
	 
 
		Mevrouw Grootman.  
		Ik zie het, gij zijt met Valerius ingenoomen; en ik kan dit ligt
		  toegeeven, want ik was het ook eenmaal.... 
	 
 
	 
 
		 Eduard.  
		En nog, hoope ik, uit liefde voor Eloïza. 
	 
 
	 
 
		Mevrouw Grootman.  
		Lieve Vriend! gij verraadt partijdigheid. Voor welk een' slechtaart
		  houdt gij Leander dan? - 
	 
 
	 
 
		 Eduard.  
		In één woord: voor een' Aristocraat - voor een man, die geen middel
		  ongeoorloofd rekent, zo dra het hem voordeel of eer kan aanbrengen. Ik ben niet
		  partijdig, Mevrouw! en gij weet zeer wel dat het nimmer mijn zwak was om ligt
		  kwaad van mijnen evenmensch te denken, ik laat staan te spreeken; maar hier
		  weet ik zeer wel wat ik zeg, en, om kort te gaan, ik houde 
{==87==} {>>pagina-aanduiding<<}
 Leander
		  juist voor dien heimelijken Vijand van Valerius. 
	 
 
	 
 
		Mevrouw Grootman.  
		Ik ken uw eerlijk hart, en dus geloof ik dat gij ter goeder trouwe
		  dwaalt. - Gij zoudt mij ondertusschen van de zekerheid uwer vermoedens niet
		  kunnen overtuigen, gelijk ik mooglijk u zou kunnen doen. 
	 
 
	 
 
		 Eduard.  
		Dit laatste wenschte ik wel eens te hooren - doch thans verbiedt mij
		  de tijd om er u om te verzoeken. Deezen avond zal ik wederkoomen, wij willen
		  dan eens beproeven, wie de beste gaave van overtuiging bezit. Alleen verzoek ik
		  u, dat de beide Minnaars van Eloïza er tegenwoordig zijn. 
	 
 
	 
 
		Mevrouw Grootman.  
		Welk een verzoek! - Gij weet dat ik voor de stilte en rust ben, en
		  waarlijk hier zou een buurengerucht van kunnen koomen. 
	 
 
{==88==} {>>pagina-aanduiding<<}
 
	 
 
		 Eduard.  
		Geenzins - dat alles neeme ik op mij - de zaak zal van zelve afloopen,
		  en zonder dat er woorden over en weêr voor zullen vallen. - Kortom, gij zijt
		  dit aan het geluk van uwe Dochter, en hier door aan uw eigen rust en
		  vergenoegen, verpligt. 
	 
 
	 
 
		Mevrouw Grootman.  
		Nu, ik zal uwen zin doen. Ik vertrouw genoeg op uwe vriendschap, om
		  verzekerd te zijn, dat gij mij in geene netelige en onaangenaame omstandigheden
		  brengen zult. Wees zo goed van de boodschap aan Lisette zelve te doen. -
		  Lisette! 
	 
 
	 
 
		 Lisette, (achter de
		  schermen.)  
		Ja, Mevrouw! 
	 
 
	  
{==89==} {>>pagina-aanduiding<<}
 
	  
	  Zevende tooneel.
 
	 De voorigen, Lisette. 
	 
 
		Mevrouw Grootman.  
		Mijn Heer heeft een boodschap voor u, Lisette! die ik wenschte dat
		  terstond stipt gedaan wierdt. 
	 
 
	 
 
		 Eduard.  
		Wees zo goed, kind! van aan de huizen van Valerius en Leander te
		  laaten zeggen, dat Mevrouw Grootman de beide Heeren tegen zeven uuren deezen
		  avond verlangde te spreeken. 
	 
 
	 
 
		 Lisette.  
		Ik zal het stipt volbrengen, Mevrouw! 
	 
 
	 
 
		 Eduard, (tot Mevrouw
		  Grootman.)  
		Dan zal ik hier tegen half zeven maaken te zijn. - Inmiddels blijve ik
		  uw die naar. - 
	 
 
	 
 
		Mevrouw Grootman.  
		Doed zo, mijn Vriend! - Tot wederziens dan. 
	 
 
	  
{==90==} {>>pagina-aanduiding<<}
 
	  
	  Agtste tooneel.
 
	 Mevrouw Grootman, Lisette. 
	 
 
		Mevrouw Grootman.  
		Gij meent dan, Lisette, dat mijne Dochter naar de zijde van Valerius
		  helt? 
	 
 
	 
 
		 Lisette.  
		He, Mevrouw! dat heb ik immers niet gezegd. 
	 
 
	 
 
		Mevrouw Grootman.  
		Ik weet het wel, ik weet het wel, Lisette; de geheele waereld hier in
		  huis houdt Valerius voor den waardigsten man van de beiden, en gij hebt gezegd
		  dat mijne Dochter naar de beste zijde helde. - Heb ik den zin uwer woorden niet
		  wel gevat? 
	 
 
	 
 
		 Lisette.  
		Ik beken, dat ik geloof, dat Eloïza Valerius bemint. - Ik kan het u
		  veilig zeggen, Mevrouw! dewijl gij aan uwe Dochter eene volmaakte vrije keus
		  hebt overgelaaten. - 
	 
 
{==91==} {>>pagina-aanduiding<<}
 
	 
 
		Mevrouw Grootman.  
		Dat doe ik nog - alleen moet zij geen keus doen, die mij of haar immer
		  behoeft te doen bloozen. 
	 
 
	 
 
		 Lisette.  
		Dat denk ik niet, dat omtrent een van beide Minnaars het geval is.
		  - 
	 
 
	 
 
		Mevrouw Grootman.  
		God geeve dit! - Doch doet voor het tegenwoordige uwe boodschap; maar
		  zend eerst Eloïza bij mij. 
	 
 
	 
 
		 Lisette.  
		Zeer goed, Mevrouw! - 
		(ter zijde in 't weg gaan)  
		Arme Eloïza! ik vrees dat de hekken verhangen zijn. 
	 
 
	  
	  
	  Negende tooneel.
 
	 
 
		Mevrouw Grootman, (alleen.)  
		Hoe zwaar begint mij Eloïza op mijn hart te weegen! God weet hoe teder
		  ik mijn ee-
{==92==} {>>pagina-aanduiding<<}
nigst Kind altijd lief gehad hebbe, en nu beeve ik om
		  haar zelfs mijnen moederlijken raad te geeven - omtrent den zwaarwigtigsten
		  stap, dien zij in haar geheel leven te doen heeft - daar haar tijdelijk, en zo
		  dikwerf het eeuwig geluk, van afhangt. - Goede Hemel! klaar gij deeze
		  duisternis voor mij op, op dat ik ook hier moeder zijn kan! 
	 
 
	  
	  
	  Tiende tooneel.
 
	 Mevrouw Grootman, Eloiza. 
	 
 
		 Eloiza.  
		Lisette heeft mij gezegd, dat gij mij wenschte te spreeken..... Maar
		  hoe, lieve Moeder! gij hebt geschreid? Is u eenig onheil overkoomen - o dan
		  verberg het aan uwe Dochter niet. 
	 
 
	 
 
		Mevrouw Grootman.  
		Neen, mijn Kind! mijne Eloïza! - uwe aanstaande keus alleen maakt mij
		  treurig. - 
{==93==} {>>pagina-aanduiding<<}
 Ach, zo ik u ongelukkig getrouwd moest zien! 
	 
 
	 
 
		 Eloiza.  
		Waarom vreest mijne Moeder dit thans meer dan deezen morgen nog? 
	 
 
	 
 
		Mevrouw Grootman.  
		Zo een van uwe Minnaars uwer onwaardig was, en uw hart eens ongelukkig
		  naar dien helde..... Mijn Kind! uwe Moeder overleefde dit niet! 
	 
 
	 
 
		 Eloiza.  
		Gij ontroert mijn hart, lieve Moeder! maar schoon dat hart zo
		  ongelukkig was van tegen zijn waar belang zwak te zijn, denkt mijne Moeder dat
		  ik aan zulk eene liefde blindeling gehoorzaamen zoude? 
	 
 
	 
 
		Mevrouw Grootman.  
		Lieve Eloïza! als men eens bemint, ziet men niet meer, of het tegen
		  ons waar belang strijdt. - 
	 
 
	 
 
		 Eloiza.  
		Ik zal nimmer een Man neemen, dien ik 
{==94==} {>>pagina-aanduiding<<}
 niet bemin; om dat
		  ik nimmer een mensch voorbedacht zou willen bedriegen, en mij de pligten van 't
		  huuwlijk alleen uitvoerbaar schijnen, wanneer ze door de liefde volbragt
		  worden. Maar even weinig zal ik ook immer den meest beminden Man neemen, indien
		  mijne dierbaare Moeder er niet volkomen mede te vreden is - en dus behoeft gij
		  niets te vreezen, beste Moeder! 
	 
 
	 
 
		Mevrouw Grootman.  
		Ik verlaat mij op die betuiging, mijn Kind! - want ik kan het niet
		  langer voor u verzwijgen; een van uwe Minnaars is zeker uwer onwaardig! doch de
		  tijd en eene goede Voorzienigheid zullen, hoop ik, alles aan den dag brengen.
		  Ga nu met mij naar mijne kamer, dan zal ik u alles mede deelen wat ik van uwe
		  Minnaars weete. 
	 
 
	  Einde van het vierde Bedrijf. 
	  
	  
	  
{==95==} {>>pagina-aanduiding<<}
 
		 Vijfde bedrijf.
 
		 
		 Eerste tooneel.
 
		 Eduard, Mevrouw Grootman,
		  Eloiza. 
		
 
		   Eduard.  
		  Neen, Mevrouw! wees daar verzekerd van. Ik ben te lang uw Vriend
			 geweest, om onverschillig omtrent het geluk of ongeluk van uwe Dochter te zijn.
			 Maar, gelijk ik u reeds gezegd meen te hebben, schijn kan bedriegen, en vooral
			 in deeze onstuimige dagen. 
		
 
		
 
		  Mevrouw Grootman.  
		  Dit weet ik zeer wel, mijn Vriend! en gij zelf weet, dat ik mij niet
			 ligt door vooroordeelen voor- of tegen-inneemen laat. Maar als men echter
			 bewijzen in handen heeft? 
		
 
{==96==} {>>pagina-aanduiding<<}
 
		
 
		   Eduard.  
		  En gij meent die waarlijk te bezitten? 
		
 
		
 
		  Mevrouw Grootman.  
		  Ik meen die waarlijk te bezitten. En ten teken dat ik niet partijdig
			 beslist hebbe, weigerde ik aan verscheiden verdenkingen, die in mijn hart tegen
			 het gedrag van Valerius opkwamen, en die in de daad zeer waarschijnlijk waren,
			 geloof te geeven, tot dat ze mij door het duidelijkst bewijs alle klaar
			 wierden. 
		
 
		
 
		   Eduard.  
		  Mag men die waarschijnlijkheden en dat wiskunstig bewijs weeten?
		  
		
 
		
 
		  Mevrouw Grootman.  
		  Gij spot, maar ik twijffel niet, of uwe spotzucht zal overgaan, als
			 ik u alles zal gezegd hebben, en gij mij mijne zwaarigheden op moet lossen.
		  
		
 
		
 
		   Eduard.  
		  Misschien - wij zullen zien. 
		
 
{==97==} {>>pagina-aanduiding<<}
 
		
 
		  Mevrouw Grootman.  
		  Ik wil niet ontveinzen, dat het mij niet zeer belangloos in Valerius
			 voorkwam, dat hij juist tegen het vergeeven der Commissiën stemde, toen zijn
			 Medeminnaar met een der besten stond bevoordeeld te worden. 
		
 
		
 
		   Eduard.  
		  Gij zegt te recht voorkwam; want, in der daad, 't
			 is niet meer dan een voorkoomen. Zijt gij ondertusschen wel zo zeker, dat
			 Leander de minste gegronde hoop op die Commissie had? 
		
 
		
 
		  Mevrouw Grootman.  
		  Dat heeft hij mij plegtig betuigd; - meer dan eens zelfs. 
		
 
		
 
		   Eduard.  
		  Maar indien Valerius echter in gemoede overtuigd was, dat hij zo
			 handelen moest, als hij gedaan heeft? Leander is nu van 't eigen gevoelen, nu
			 het Hof geen commissiën te vergeeven heeft, doch waarom deed hij toen de eerste
			 voorstelling niet? - Zou dat niet groot geweest zijn? 
		
 
{==98==} {>>pagina-aanduiding<<}
 
		
 
		  Mevrouw Grootman.  
		  Dat zou het; maar de mensch is zelden zo groot; en, in allen geval,
			 waarom eischt gij dit meer van Leander dan van Valerius? 
		
 
		
 
		   Eduard.  
		  Beken voor 't minst, dat de eigen daad in Valerius oneindig grooter
			 zou geweest zijn. - Leander is rijk, en Valerius moet van zijne verdiensten
			 bestaan. - Maar gij hebt mijne vraag nog niet beantwoord, wat gij wildet dat
			 Valerius zou gedaan hebben, indien hij in gemoede overtuigd.... 
		
 
		
 
		  Mevrouw Grootman.  
		  Dat indien moet eerst bewezen worden. Eenmaal heb
			 ik hem op zijne betuiging geloofd, maar sederd dat ik verlicht ben geworden....
			 Gij lagcht?... 
		
 
		
 
		   Eduard.  
		  In der daad ik moet lagchen - ik dacht daar aan Milton, die ergens
			 zegt, dat een al te sterk licht het zelfde effect op ons doet, als de dikste
			 duisternis: in beide ge-
{==99==} {>>pagina-aanduiding<<}
vallen kunnen wij geen hand voor oogen
			 zien. - Maar uwe tweede tegenwerping? 
		
 
		
 
		  Mevrouw Grootman.  
		  Die raakt de laatst ontdekte Wet: juist toen ik mij verklaard had,
			 dat ik mijne Dochter liefst aan een Regent wilde geeven. 
		
 
		
 
		   Eduard.  
		  Maar daar heeft hij immers alleen de schade van geleden? 
		
 
		
 
		  Mevrouw Grootman.  
		  Om dat hij, gelijk het meer gaat, in den kuil gevallen is, dien hij
			 voor een ander bezig was te graaven. Doch waarom langer in 't wilde
			 geschermd? 
		  (Zij tast in de zak en haalt er een' half
			 verscheurden brief uit.)  
		  lees deezen brief - gij kent de hand van Valerius - en oordeel dan,
			 of ik hem ongelijk aan doe. 
		
 
		
 
		   Eduard.  
		  Maar die brief is half doorgescheurd - hoe wilt gij dat ik daar uit
			 wijs zal worden? 
		
 
{==100==} {>>pagina-aanduiding<<}
 
		
 
		  Mevrouw Grootman.  
		  Lees hem maar. Wat er mist, laat zich, door het geen er staande
			 gebleeven is, gemaklijk aanvullen. 
		
 
		
 
		   Eduard, (leest.)  
		  ....... ik alles geweeten had wat ik nu weete  
		  ....... mijne ijver zo groot niet geweest zijn.  
		  ....... mij weinig, en vooral zo mijn huuwlijk  
		  ....... ik haar niet alleen verder met mijn belang-  
		  ....... maar ook door Eloïza's middelen overvloe-  
		  ....... maatige eischen en voorrechten onder-  
		  .......  
		  ....... ik ijverde tegen Leander. Die schijn  
		  ....... het op mijn eigen hoofd neêr koomt  
		  ....... zal men mijne belangloosheid verdenken  
		  ....... kennen kunnen.  
		  En wat zegt bij u die brief? 
		
 
		
 
		  Mevrouw Grootman.  
		  Eenvouwig dit: ‘Indien ik geweeten had, wat ik nu weet, (naamlijk
			 dat ik, en niet Leander, het offer dier Wet geweest zou zijn) dan zou ik ze wel
			 aan haar plaats gelaaten hebben. Niet alleen dat nu alles op mijn hoofd
			 neerkoomt, maar zelfs verdenkt men mijne belangloosheid; doch dit alles mag
			 heen loopen, de middelen van 
{==101==} {>>pagina-aanduiding<<}
 Eloïza, indien ik hier in slechts
			 gelukke, zullen mij alles overvloedig vergoeden.’ - Leest gij er iets anders
			 uit? 
		
 
		
 
		   Eduard, (hij tast in zijn
			 zak en haalt er de andere helft van den brief uit.)  
		  Duidelijk, vooral als ik er het stuk, dat van uw' brief afgescheurd
			 is, bijhoude. - Beproef slechts. 
		
 
		
 
		  Mevrouw Grootman, (vat
			 verwonderd de beide stukken aan, die juist aan elkander passen, en
			 leest:)  
		  Indien ik alles geweeten had, wat ik nu weete dan zou mijn ijver zo
			 groot niet geweest zijn. De Burgerij mist aan mij weinig, en vooral zo mijn
			 huuwlijk doorgaat, dan kan ik haar niet alleen verder met mijn belangloozen
			 raad blijven dienen, maar ook door Eloïza's middelen overvloediger in haare
			 rechtmaatige eischen en voorrechten ondersteunen. 
		  Eerst scheen het als of ik ijverde tegen Leander. Die schijn zelf
			 smartte mij. Dan, nu het op mijn eigen hoofd neêr koomt te zakken, zal men
			 mijne belangloosheid verdenken noch mijn doelwit miskennen kunnen. 
		  Waarlijk dat luidt eenigzins anders! - 
		
 
		
 
		   Eduard.  
		  In 't kort, Vriendin! Valerius is een zeer 
{==102==} {>>pagina-aanduiding<<}
 edel mensch
			 en een voortreffelijk Regent geweest, en Leander een nietswaardig, alleen zich
			 zelf bedoelend, schepsel. Word eindelijk eens waarlijk verlicht, en ken ze
			 beiden. Leander wilde Burgemeester zijn, en, na vruchtloos alle poogingen en de
			 grootse laagheden bij het Hof in 't werk gesteld te hebben, heeft hij zich met
			 het eigen doelwit, maar een gelukkiger gevolg, onder de Patriotten
			 gebijzonderd, en, geloof mij, zo morgen de kans omliep, zou hij even gemaklijk
			 de ijverigste Prinsman weêr worden. Hij oogt thans niet op uwe Dochter, maar op
			 haar geld, en hier toe gebruikt hij de schandelijkste kunstgreepen om zich van
			 Valerius als mededinger te ondoen. Het voorgeeven als of hem de commissie
			 toegezegd was, is louter vinding. 
		  (Een' brief uit zijn zak haalende en aan Mevrouw
			 Grootman overhandigende.)  
		  Zie hier den man, aan wien dezelve vrijwillig opgedraagen was, en
			 die, schoon slechts bekrompen kunnende bestaan, echter deeze gunst van 't geluk
			 liever missen wilde, dan zwijgen, waar zijn pligt hem beval te spreeken. Zo
			 groot is Valerius geweest, en teffens zo 
{==103==} {>>pagina-aanduiding<<}
 nederig, dat hij nimmer
			 op deeze daad roem gedraagen, of zelfs er van gesproken heeft. En, wat de Wet
			 aangaat, ik verzeker u, dat Valerius, eer hij er zijn kamer mede verliet, zeer
			 wel wist dat ze hem alleen gold. Maar wie waant gij, dat de eerste ontdekker en
			 mededeeler van dezelve is? - Leander zelf, geen mensch anders! - Hij heeft ze
			 gevonden, en toen onder de hand bij de Burgerij verspreid dat er zulk eene Wet
			 was. En merk dit listig plan eens! Door het eigen middel, dat de belangloosheid
			 van Valerius bij u en Eloïza verdacht maakte, ontdeed hij zich teffens van een'
			 Medeminnaar, die hem, zo lang hij Regent bleef, in den weg stond. - Gij ontzet
			 u over zulk eene verregaande list en valschheid - maar indien gij het gesprek
			 wist, dat Leander er deezen morgen met Valerius over gehouden heeft, zoudt gij
			 den Verraader, die alles aan zijn belang opoffert, verfoeien. 
		
 
		
 
		  Mevrouw Grootman.  
		  Ik kan van ontroering en verbaasdheid niet spreeken. - Hemel, kunnen
			 'er zulke karakters mooglijk zijn! - 
		
 
{==104==} {>>pagina-aanduiding<<}
 
		
 
		   Eduard.  
		  Gij behoeft aan mijne gezegdens niet te twijffelen, ik heb van alles
			 de bewijzen in handen. 
		
 
		
 
		  Mevrouw Grootman.  
		  En ik zou mijne Dochter zulk eenen man aangeraden hebben! - Maar gij
			 spreekt geen woord, mijn Kind! 
		
 
		
 
		   Eloiza.  
		  Ik hoor niets nieuws, lieve Moeder! sederd lang begreep ik dat een
			 van beiden een Snoodaart was, en mijn hart zeide mij dat het Valerius niet zijn
			 kon. 
		
 
		
 
		  Mevrouw Grootman.  
		  Ach, zo uw hart, op mijne geduurige aanprijzing, eens voor Leander
			 ontvlamd ware! - Ik beef, als ik mij dit verbeelde! 
		
 
		
 
		   Eloiza.  
		  Lieve Moeder! denkt gij laag genoeg van mij, om te gelooven, dat ik,
			 na zulk eene ontdekking, den onwaardigen een oogenblik zou hebben kunnen
			 beminnen? 
		
 
{==105==} {>>pagina-aanduiding<<}
 
		
 
		  Mevrouw Grootman.  
		  Neen, mijn Kind! ik misken uw edel denkend hart niet, maar op uwe
			 jaaren kan drift voor liefde omhelsd worden, en alle driften verblinden ons
			 verstand. Ondertusschen 
		  (tot Eduard)  
		  zou het mij nu ook niet verwonderen, dat de Baatzuchtige Eloïza
			 enkel om haar geld gezocht had. 
		
 
		
 
		   Eduard.  
		  Twijffel daar geen oogenblik aan; en houd dit vrij altijd voor een'
			 stelregel: al wie zijn Vaderland aan zijn eigenbelang durft opofferen, zal
			 Vriend, Minnaaresse, noch Echtgenoote voor dien Afgod spaaren. Zo de Vorsten
			 van deeze waarheid leevendig overtuigd waren, zij zouden in hunne zogenaamde
			 vrienden hunne gevaarlijkste vijanden zien, en met den Dichter uitroepen: 
		   
			 Wie 't Vaderland verraadt, zou hij zijn' Vorst beminnen?  
			 Hoe zeer voor hem in schijn zijn hart van ijver brandt,  
			 De wierook en de dolk rust in dezelfde hand!  
		  
 
		  Doch ik wil, dat gij alles met uwe eigen oogen ziet. Indien ze
			 beiden hier zijn, verzoek ik u slechts eenige oogenblikken te veinzen. Houdt u
			 beide, zo als gij tot 
{==106==} {>>pagina-aanduiding<<}
 hier toe gedaan hebt, en dring gij uwe
			 Dochter, in hunne tegenwoordigheid, op nieuw tot eene keus aan; ik zal het
			 overige verzorgen. 
		
 
		
 
		   Eloiza.  
		  Stil - hij nadert reeds. 
		
 
	  
	  
	  Tweede tooneel.
 
	 De voorigen, Leander. 
	 
 
		 Leander.  
		Gelukkig aan den strik ontkoomen, die een Medeminnaar voor mij
		  gespannen had, verheug ik mij niet zo zeer over het behoud van een ambt, dat in
		  deezen tijd een wezenlijke last is, als wel dat ik hier door aan een vereischte
		  voldoen kan, dat gij in den aanstaanden Echtgenoot van uwe Dochter
		  vooronderstelt..... 
	 
 
	 
 
		Mevrouw Grootman.  
		Gij hebt toch zo laag, hoop ik, niet van mij gedacht, dat ik den man,
		  die het ambt bezat, maar hetzelve in der daad onwaardig was, boven hem zou
		  verkiezen, die het om 
{==107==} {>>pagina-aanduiding<<}
 zijne deugd waardig was, schoon hij 't niet
		  bezat? 
	 
 
	 
 
		 Leander, (verlegen.)  
		Ik.. denk... neen.... 
	 
 
	  
	  
	  Derde tooneel.
 
	 De voorigen, Valerius. 
	 
 
		 Valerius.  
		't Is op uw bevel, dat ik hier verschijn, Mevrouw! - Ik denk niet, dat
		  men zich in de boodschap vergist hebbe.... 
	 
 
	 
 
		Mevrouw Grootman.  
		Geenzins, mijn Heer! - Ik wilde u beiden op nieuw aan mijne Dochter
		  voorstellen, en haar overreden om eindelijk eene beslissende keus te doen. - De
		  geduurige beweeging, die er thans in mijn huis is, begint op mijne jaaren te
		  verveelen. - Nu, mijn Kind! wat zegt gij? in welken van uwe beide Minnaars zult
		  gij mij eenen dierbaaren Zoon aanbieden? Uwe keus zal mijne genegenheid
		  bepaalen. 
	 
 
{==108==} {>>pagina-aanduiding<<}
 
	 
 
		 Valerius, (ter
		  zijde.)  
		Ik beef, dat men Eloïza bedroogen hebbe! 
	 
 
	 
 
		 Leander, (ter
		  zijde.)  
		Mijn scheepje raakt de haven. 
	 
 
	 
 
		 Eloiza.  
		Lieve Moeder! mijn hart is niet meer onzeker - het kan geheel volkomen
		  kiezen, en het kiest..... Maar wat wil Lisette, met zulk eene drift?.... 
	 
 
	  
	  
	  Vierde tooneel.
 
	 De voorigen, Lisette. 
	 
 
		 Lisette, (tot Mevrouw
		  Grootman, haar een brief toereikende.)  
		Alle mijne leden beeven, Mevrouw! een Expresse gaf mij deezen brief -
		  en zeide mij, dat u een groot ongeluk overkoomen was. - 
	 
 
	 
 
		Mevrouw Grootman, (na den
		  brief geleezen te hebben.)  
		Hoe is het mooglijk! ik zou alles op dien 
{==109==} {>>pagina-aanduiding<<}
 man vertrouwd
		  hebben. Welk een klap voor u, mijne Dochter! - 
	 
 
	 
 
		 Eduard, (terwijl zich de
		  ontroering op aller gelaat vertoont.)  
		Durft men vraagen?.... 
	 
 
	 
 
		Mevrouw Grootman.  
		Mijn Bankier te Parijs is gesprongen, en hier door vinde ik mij,
		  buiten mijn klein landgoed, van alle mijne bezittingen beroofd. 
	 
 
	 
 
		 Eduard.  
		En gij ontvangt dien slag zo gelaaten? 
	 
 
	 
 
		Mevrouw Grootman.  
		Ik zal gemaklijk aan het eindperk mijner dagen koomen, dat kan niet
		  zeer ver meer zijn, en mijn hart heeft nooit heel vast aan aardsche goederen
		  gekleefd. - Om u, mijne dierbaare Eloïza! treft het mij - echter, zo uwe keuze
		  uwer waardig is, zult gij met een waardig Echtgenoot eene zekere bekrompenheid
		  gemaklijk kunnen draagen. 
	 
 
{==110==} {>>pagina-aanduiding<<}
 
	 
 
		 Leander, (verlegen.)  
		Maar hoe wilt gij, dat Eloïza thans kieze? - Dat eerst alles
		  naauwkeurig onderzocht worde, mooglijk is de zaak nog zo hooploos niet. - 
	 
 
	 
 
		Mevrouw Grootman.  
		Mijne zaak doet niets aan de waarde mijner Dochter - ook niet aan
		  haare keus. - Ik kan u ondertusschen zeggen, dat mijne tijding stellig en zeker
		  is. - 
	 
 
	 
 
		 Valerius, (diep bewoogen, tot
		  Eloïza.)  
		Dierbaarste Eloïza! voor het eerst wenschte ik mijn ambt nog te
		  bezitten! - Waarom bezit ik geen schatten! - Maar denk niet, dat ik immer mijn
		  geluk boven het uwe gekozen hebbe - neen! mijn hart heeft u belangloos bemind.
		  - Waarom zoudt gij om mij gebrek lijden? - Ik ontsta u van mijn aanzoek - met
		  een bloedend hart, dat God kent - maar u immer te zien lijden - alle uwe
		  begeerten niet te kunnen vervullen - dit is mij onmooglijk! 
	 
 
{==111==} {>>pagina-aanduiding<<}
 
	 
 
		 Eduard.  
		Edelmoedige Valerius! ik beklaag u uit grond van mijn hart, en te
		  meer, daar ik Eloïza niet aan kan raaden u thans te neemen. Het groote goed,
		  dat Leander bezit, is voor beiden toereikende..... 
	 
 
	 
 
		 Leander.  
		Is dan alles buiten eenig herstel? 
	 
 
	 
 
		Mevrouw Grootman.  
		Volstrekt. 
	 
 
	 
 
		 Leander.  
		Om u de waarheid te zeggen, ik heb Eloïza belangloos bemind, maar ik
		  zie toch dat haar hart naar Valerius helt; en ook, om een geweigerd Meisje te
		  neemen.... 
	 
 
	 
 
		 Valerius, (driftig.)  
		Voleindig niet - onwaardige! - Och, bezate ik thans de helft van uwe
		  middelen.... maar - Pieter! 
	 
 
	  
{==112==} {>>pagina-aanduiding<<}
 
	  
	  Vijfde tooneel.
 
	 De voorigen, Pieter. 
	 
 
		 Pieter, (buiten adem
		  inkoomende loopen.)  
		Mijn Heer, mijn Heer!.... uw Oom is dood - en op zijn ziekbed is zijn
		  geweeten wakker geworden - gij bezit alles - zie hier zijn' brief, u met eene
		  stervende hand geschreeven. 
	 
 
	 
 
		 Valerius, (ontzegelt den
		  brief, en leest.)  
		  Lieve Neef!  
		  
		‘Ik moet sterven - dat geduchte oogenblik is daar, en in hetzelve ziet
		  men de aardsche belangen uit een ander gezichtpunt. Mijn tijdelijke voorspoed
		  verbond mij aan 't Huis van Oranje - ik stemde voor hetzelve, om dat ik voor
		  hetzelve stemmen wilde - en u nam ik het kwalijk, dat gij aan uw geweeten en de
		  waarheid getrouw bleeft. Ik ging verder - ik ontzeide u mijn gezicht, en
		  dreigde u met eene geheele ontërving, indien gij mijne partij niet versterkte.
		  Ook dit was geene verzoeking voor u. Gij bleeft 
{==113==} {>>pagina-aanduiding<<}
 den eerlijken
		  man, den rechtschapen Regent. - Mijn hart bewonderde en benijdde u, in weerwil
		  van mij zelven; maar ik had geen krachts genoeg om U na te volgen. - Eindelijk
		  zijn mijne oogen geheel open gegaan, nu het - ach, te laat is! - Hoe vuurig
		  wenschte ik nu, niets bezeten te hebben, dan uwe deugd! Ik wil echter
		  herstellen, wat ik kan. Vergeef mij, waardig Bloedverwant, de smart, die ik u
		  aangedaan heb; en mogten alle mijne goederen, die ik u met het oprechtste hart
		  maak, dezelve eenigzins vergoeden. Vaar eeuwig wel!’ 
		  
		Ongelukkig Man! hoe groot hadt gij kunnen zijn! 
		(Hij valt voor Eloïza op de knieën
		  neder.)  
		Dierbaarst, eenigst Meisje! thans kan ik u mijne hand weder aanbieden
		  - gij weet op welk een' prijs de uwe in mijn hart staat. - Och, had ik een
		  kroon, zij zou op het eenige hoofd van Eloïza rusten. 
	 
 
	 
 
		Mevrouw Grootman, (diep
		  geroerd.)  
		Hoedaanig heb ik u miskent, Valerius! - Vergeef het aan deeze traanen,
		  die mij uwe deugd in de oogen voert. - Gij bekoomt thans weinig aan Eloïza;
		  maar wees verzekerd, zo ik alles nog bezat, gij zoudt van 
{==114==} {>>pagina-aanduiding<<}
 alle
		  mannen de eenigste zijn, dien ik voor mijne Dochter wenschen zoude. 
	 
 
	 
 
		 Valerius, (herrijzende.)  
		Wie Eloïza verkrijgt, verkrijgt altijd den grootsten schat; en uwe
		  goedkeuring, Mevrouw! is mij reeds meer dan al het goud der aarde waardig. 
	 
 
	 
 
		 Eduard, (tot
		  Valerius.)  
		Uwe grootmoedigheid bewondert mij niet - ik kende haar, en zij
		  verdiende sederd lang beloond te worden. 
		(tot Mevrauw Grootman.)  
		Valerius bekoomt zo weinig niet, als gij denkt, aan uwe Dochter. De
		  brief van uw gewaand onheil, is door mij verzonnen - ik wilde u overtuigen, en
		  ik zag er geen ander middel toe. - 
	 
 
	 
 
		 Leander.  
		Ik zie wel, men weet hier niet langer wat een fatsoenlijk man en een
		  regent toekoomt - maar ik laat mij niet bespotten - ik verlaat een
		  huis..... 
	 
 
{==115==} {>>pagina-aanduiding<<}
 
	 
 
		Mevrouw Grootman.  
		Daar men u kent, en daar de deur nimmer weêr voor u open zal staan.
		  - 
	 
 
	 
 
		 Leander, (toornig.)  
		Gij hoont mij; maar ik zal mij weeten te wreeken! - De
		  Burgerij...... 
	 
 
	 
 
		 Eduard.  
		Zal u eerlang ook kennen, zo als gij verdient gekend te worden, maak
		  daar staat op. - 
		(Hij vertoont Leander een' brief.)  
		Kent gij den Schrijver van deezen fraaien brief ook? - Gij zwijgt, en
		  wordt rood? - 
	 
 
	 
 
		 Leander, (ten eenenmaal
		  buiten zich zelven.)  
		Ik zie... dat... men heeft... mij verraaden - maar alles zal zo
		  gemaklijk nog niet gaan - ik heb niets meer te waagen - vergeet dit niet! -
		
		(Hij vertrekt in drift.)  
	 
 
	 
 
		Mevrouw Grootman.  
		God dank, dat wij van dien Onwaardige 
{==116==} {>>pagina-aanduiding<<}
 ontslagen zijn!
		  Nu, mijn Kind! zal Valerius mijn Zoon worden? - 
	 
 
	 
 
		 Valerius, (zich op nieuw voor
		  Eloïza nederwerpende.)  
		Zal ik waarlijk die gelukkige zijn? - die onuitspreeklijk gelukkige? -
		  Neemt Eloïza deeze hand aan? - 
	 
 
	 
 
		 Eloiza.  
		Mijne bewogenheid, mijn poppelend harte, de stille vreugd, die uit
		  mijne oogen traant - dit alles zegt u, dat mijne hand juichend de keuze van een
		  hart volgt, dat u sederd lang onverdeelbaar toebehoord heeft. - 
		(Zij geeft hem haare hand.)  
		Ik ben voor eeuwig de uwe! 
	 
 
	 
 
		 Valerius.  
		Goede Hemel! ik ben voor mijne geringe deugd dubbeld beloond! 
	 
 
	 
 
		 Eduard, (op Pieter wijzende,
		  die van verren staat te snikken van blijdschap.)  
		Erken in uwen braaven knecht het werktuig uwer tegenwoordige
		  gelukzaligheid. 
{==117==} {>>pagina-aanduiding<<}
 Door hem ben ik achter de waarheid van al het
		  voorgevallene gekoomen. Hij verdient eene groote belooning! 
	 
 
	 
 
		 Pieter.  
		De liefde en genegenheid van mijn Heer, is het hoogste loon, dat ik
		  ken, en het eenigste, dat ik begeer. - Nu hij gelukkig is, mag er van mij
		  worden, wat kan - ik zal mij nooit beklaagen, geleefd te hebben. 
	 
 
	 
 
		 Valerius.  
		Uwe edele wijze van denken, Pieter! is mij sederd lang bewust - mijne
		  vriendschap bezit gij voor altijd, en, tot een bewijs er van, schenk ik u
		  duizend guldens en een huis - konde ik over een meisje beschikken, ik schonk er
		  u een vrouw bij - doch daar moet gij nu voor zorgen. 
	 
 
	 
 
		 Eloiza.  
		Wel nu, ik voeg er Lisette bij. - 
	 
 
	 
 
		Mevrouw Grootman.  
		En ik nog duizend guldens. - 
	 
 
{==118==} {>>pagina-aanduiding<<}
 
	 
 
		 Pieter.  
		Ik kan... ik kan... niet spreeken..... maar mijn hart - God zegene u
		  eeuwig, eeuwig voor uwe goedheid! 
	 
 
	 
 
		 Eloiza.  
		Maar, Lisette, hoe staat gij zo te kijken - of staat u Pieter niet
		  aan? 
	 
 
	 
 
		 Lisette.  
		Wel, Juffrouw! met uwe gift slaat gij zo alle formaliteiten den bodem
		  maar in - en, evenwel, maar zo te trouwen - ik kan er van beeven..... 
	 
 
	 
 
		 Pieter.  
		Lisetje, geloof mij, ik zal een goed man voor u zijn. 
	 
 
	 
 
		 Lisette.  
		Nu, top dan - wij zullen het eens probeeren. 
	 
 
	 
 
		 Eduard.  
		Zo zijt gij nu alle vergenoegd - en ik mede, die op nieuw overtuigd
		  ben gewor-
{==119==} {>>pagina-aanduiding<<}
den, dat de deugd, het zij dan vroeg of laat, alleen
		  gelukkig maakt; en dat de waare, belanglooze Vaderlandsliefde een der schoonste
		  deugden zij, indien men haare gedaante voor haar zelve niet omhelze. 
	 
 
	  Einde. 
	  
	  
	  
   
