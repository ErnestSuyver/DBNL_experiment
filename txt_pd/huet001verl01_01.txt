
   
        
           
               Het verloren lammetje
               D.P.M. Huet
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van Het verloren lammetje van D.P.M. Huet uit 1874.
               
               
                   
                       
                   
               
           
           12
           
               
                   
                   
                   
                   
               
           
           
               huet001verl01_01
               DBNL-TEI 1
               
                   2010 dbnl
               
           
           
               
           
           
               
                   
                   scans Koninklijke Bibliotheek Den Haag, exemplaar Gemeentebibliotheek Rotterdam
               
               D.P.M. Huet, Het verloren lammetje. J.H. van Peursem, Utrecht 1874
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het verloren lammetje
               D.P.M. Huet
               
               
                   
                   
               
           
           
           
               
               
           
           
           
           
       
       
           
               Het verloren lammetje
               D.P.M. Huet
               
               
                   
                   
               
           
           
           
               
               
           
           
           
           
       
       
           
               2011-02-21
               
                   AD
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: D.P.M. Huet, Het verloren lammetje. J.H. van Peursem, Utrecht 1874
 
Zie: https://www.dbnl.org/tekst/huet001verl01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

Het verloren lammetje


Zie die schaapjes in het veld 
Onder 's herders oog gesteld! 
Van het vreedzaam grazen moe, 
Lacht het groen tapijt hun toe 
En op 't grasveld jong en teer, 
Ligt de kudde rustig neer. 
 
Zie den herder. Trouw en zacht 
Houdt hij heel den dag de wacht. 
Voor de schapen geen gevaar! 
Want des herders zorg is daar, 
Die met liefde en teederheid 
In het veiligst oord hen leidt. 
 
Zelfs zijn hond is in de rust. 
Maar, vol dartle vrijheidslust, 
Zegt een lammetje: ‘Ik wil gaan 
Waar die hooge boomen staan, 
Waar het helder water vliet 
En mij 's herders oog niet ziet.’ 

{==2==} {>>pagina-aanduiding<<}



{== afbeelding 
	
==} {>>afbeelding<<}
    

 

{==3==} {>>pagina-aanduiding<<}

En ofschoon de dag reeds daalt 
En de zon reeds flauwer straalt, 
Gaat het lammetje daar heen. 
Weldra in het gansch alleen, 
Waar geen moederoog het ziet, 
Waar geen herder het bespiedt. 
 
Als het avonduur genaakt, 
Staat de herde op en maakt 
Al zijn schapen weêr bijeen, 
Leidt hen naar de schaapskooi heen. 
En zij allen volgen hem, 
Luistrend naar des herders stem. 
 
Mist er één slechts aan 't getal, 
Zeker dat hij 't merken zal; 
Want hij kent hen al te zaam, 
Noemt hen allen bij hun naam. 
Ach, het lammetje is niet daar! 
Wie zal 't redden van 't gevaar? 

{==4==} {>>pagina-aanduiding<<}



{== afbeelding 
	
==} {>>afbeelding<<}
    

 

{==5==} {>>pagina-aanduiding<<}

Wie? De herder, die terstond 
Uitgaat met zijn trouwen hond. 
In het duister avond-uur 
Zoekt hij, zonder rust of duur, 
En op berg en heuveltop 
Spoort hij 't dwalend lammetje op. 
 
Ach, waar is het heen gedwaald? 
Reeds is 't nachtlijk floers gedaald. 
Angstig doolt het in het rond 
Op den kouden, harden ground. 
Eindlijk kan het niet meer gaan: 
Eenzaam, hulploos blijft het staan. 
 
Zie, hoe droef en aaklig 't is 
In die doodsche wildernis, 
Ach, hoe treurig is zijn lot! 
't Zocht naar vrijheid en genot. 
En wat vindt het?.. Smart en nood, 
Ja wellicht den hongersdood. 

{==6==} {>>pagina-aanduiding<<}



{== afbeelding 
	
==} {>>afbeelding<<}
    

 

{==7==} {>>pagina-aanduiding<<}



{== afbeelding 
	
==} {>>afbeelding<<}
    

 

{==8==} {>>pagina-aanduiding<<}

Toch, schoon uitgeput van kracht, 
't Sleept zich voort den ganschen nacht. 
Zonder voedsel, zonder pad, 
Totdat zwak, en moê en mat, 
't Eerste licht van d' ochtendstond 
't Haast van leed bezweken vond. 
 
Daar ontdekt het bij een boom 
't Frissche water van een stroom. 
Hoe vermoeid en afgemat, 
Haast het zich naar 't helder nat. 
Maar, ontzettend oogenblik! 
Eensklaps staat het stijf van schrik. 
 
Wat, wat is het, dat het ziet? 
't Is een wolf, die het bespiedt. 
Met zijn oogen fel en wreed 
Ziet hij reeds zijn prooi gereed. 
Gluipend, haastig komt hij aan: 
Slechts één sprong - en 't is gedaan. 

{==9==} {>>pagina-aanduiding<<}



{== afbeelding 
	
==} {>>afbeelding<<}
    

 

{==10==} {>>pagina-aanduiding<<}

Slechts één sprong. Maar welk een knal 
Dreunt op eens door 't boschrijk dal? 
't Is des herders jachtgeweer. 
Huilend stort de wolf ter neêr, 
Door den kogel 't hoofd verplet: 
En het lammetje is gered. 
 
Vol van liefde en blij te moê, 
Snelt de herder ijlings toe, 
Neemt het lammetje in zijn arm, 
Drukt het aan zijn boezem warm. 
Nu, nu wenscht het nimmermeer 
Vrij te zijn gelijk weleer. 
 
Zie daar draagt hij 't naar zijn huis, 
Waar, met vreugdevol gedruisch, 
Heel des herders kindrenstoet 
't Lieve lammetje begroet. 
En de moeder blaat van vreugd 
Om 't gevonden kind verheugd. 

{==11==} {>>pagina-aanduiding<<}



{== afbeelding 
	
==} {>>afbeelding<<}
    

 

{==12==} {>>pagina-aanduiding<<}

Zie in deez' geschiedenis 
Kindlief, wie de Herder is. 
Jezus is het, zacht en goed, 
Die Zijn schapen weidt en voedt. 
Daarom, luister naar Zijn stem; 
Word Zijn Schaapje en blijf bij Hem. 
 
Want wie van Hem henengaat 
En Zijn kudde snood verlaat, 
Valt gewis in Satans macht, 
In den duistren zondenacht. 
Blijf dan dicht aan 's Herders zij 
Bid steeds: ‘Heer, wees mij nabij.’ 
 
En wanneer, 't zij vroeg of laat, 
't Uur des stervens voor u slaat, 
Dan, dan staat uw Herder daar, 
Die uit al het aardsch gevaar 
U in 't Huis van zaligheid 
Bij Zijn Vader binnenleidt. 






