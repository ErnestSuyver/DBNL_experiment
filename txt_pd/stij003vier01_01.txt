 
   
	  
		  Vier zamenspraaken nopens de aanmerkingen van den rustenden
			 tooneelspeeler M. Corver, op Het leven van Jan Punt  
		  Simon Stijl
		 
		    
		  GEBRUIKT EXEMPLAAR 
		  exemplaar Koninklijke Bibliotheek Den Haag, sign.: KB 501G69 
		    
		  ALGEMENE OPMERKINGEN 
		  Dit bestand geeft, met een aantal hierna te noemen aanpassingen, een
			 diplomatische weergave van de eerste druk van Simon Stijls Vier
			 Zamenspraaken uit 1786. 
		    
		  REDACTIONELE INGREPEN 
			p. 3: ‘[Eerste zamenspraak]’ toegevoegd
			pag. 7: ‘gesteid’ → ‘gesteld’: ‘daar het in Holland sedert
			 zestig jaaren zo slecht meê gesteld is’. 
		  pag. 27: ‘die die’ → ‘die’: ‘dat men in zynen jongen tyd
		  	dezelfde manier heeft gehad, die hy tegenwoordig heeft’. 
			Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. 2, 38) zijn niet opgenomen in de lopende tekst.
			
			[pagina ongenummerd (1)]  
			Vier zamenspraaken  
			Nopens de Aanmerkingen van den Rustenden Toneelspeeler M.
				Corver, Op het Leven van Jan Punt; Geplaatst in de Levens van beroemde
				Nederlandsche mannen en vrouwen. 
			  
			Te AMSTERDAM, By PETRUS CONRADI, 
			Te HARLINGEN, By V. VAN DER PLAATS. 
			MDCCLXXXVI.
		 
		   
			 2001 dbnlstij003vier01_01 
		
	 	
	 		scans
	 	
	 	 
		  Simon Stijl, Vier zamenspraaken Nopens de Aanmerkingen van den
			 Rustenden Tooneelspeeler M. Corver, Op het Leven van Jan Punt; Geplaatst in de
			 Levens van beroemde Nederlandsche Mannen en Vrouwen. Petrus Conradi,
			 Amsterdam / V. van der Plaats, Harlingen 1786 
		 
	  
		DBNL-TEI 1 
	  
	  
		 
		  2001-03-22 
		   
			 CB 
		   
		  colofon toegevoegd 
		 
	 	 
	 		2006-06-30 
	 		 
	 			CB 
	 		 
	 		conversie van het bestand naar teixlite 
	 	 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Simon Stijl, Vier zamenspraaken Nopens de Aanmerkingen van den Rustenden Tooneelspeeler M. Corver, Op het Leven van Jan Punt; Geplaatst in de Levens van beroemde Nederlandsche Mannen en Vrouwen. Petrus Conradi, Amsterdam / V. van der Plaats, Harlingen 1786
 
Zie: https://www.dbnl.org/tekst/stij003vier01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  	
  
	  
	 	 
{==3==} {>>pagina-aanduiding<<}

		[Eerste zamenspraak]
  
		   N. Wat is een Pedant, wat is een
			 Petit-Maitre? Ik bid u Oom, onderrecht my wat; ik wil graag in
			 gezelschap een weinigje meê snappen, en over dat stuk wordt nu in de
			 koffyhuizen en boekwinkels vry wat gesproken. 
		  O. Maar Neefje, zo twee definitien te gelyk? 
		  N. 't Is om best den vervaarlyken afstand, die tusschen beiden is,
			 te leeren kennen. 
		  O. Die afstand, Neef, indien de beide karakters volslagen zyn, zal
			 schier op 360 graaden loopen. Dat is, zy zullen zich, hoe strydig ook, in het
			 punt van de hoogste verwaandheid vereenigen. 
		  N. Wel gevonden! Zie daar terstond het middel om den twist, tusschen
			 den Schryver van Punts leven en den rustenden Tooneelspeeler 
			 M. Corver, by te leggen. - Ik meen dat Oom
			 het eerste geleezen heeft; maar is UE. De brief van den laatsten ook
			 bekend? 
		  O. Zo wat, Neef. My dunkt hy komt wat te laat. Men diende nu, om wel
			 te oordeelen, het eerste wel op nieuw te leezen. 
		  N. Dat heb ik gedaan, en daarom wenschte ik 'er met Oom wel over te
			 praaten; want ik weet toch dat diergelyke zaaken van ouds onder Uwe liefhebbery
			 vallen. 
		  O. Ja Neefje! Maar de Mode verandert zomtyds in weinige jaaren zo
			 sterk. Indien uit dat gesprek eens volgde dat gy my voor een Pedant, of ik U
			 voor een Petit-Maitre, hieldt? 
		  N. Voor 't eerste zal ik my wel wachten, en 't laatste zou ik met
			 lydzaamheid verdraagen. 
		  O. Gy zoudt het eerste ontveinzen, en met het 
{==4==} {>>pagina-aanduiding<<}
 laatste
			 misschien noch al in uwen schik zyn. De Petits-Maitres neemen het nooit zo
			 kwaêlyk dat men hun den naam geeft dien zy verdienen, als de
			 Pedanten. 
		  N. Ook is 'er niets walgelyker dan een Pedant. 
		  O. Voor een Petit-Maitre; niet waar? Maar, Neefje; van een Pedant
			 leert men noch wel nuttige zaaken. Wat leert men van een Petit-Maitre? 
		  N. Ten minsten leert men van hem, zich te wachten voor
			 Pedantery. 
		  O. Ik twyffel of men dat van zulk een Meester uit het rechte
			 beginzel zou kunnen leeren. Doch versta my wel. Ik meen hier geen Roomschen
			 Drieman Antonius; maar een Marquis van 
			 Moliere, of een diergelyk schepzel. 
		  N. In zekere opzigten kan evenwel een Petit-Maitre met een waar
			 Dichter in één daglicht beschouwd worden. 
		  O. Waar hebje dat gevonden? 
		  N. By Corver. Zou Oom dan noch denken dat in zyn brief niet veel
			 nuts gevonden wierd? 
		  O. Wel! wel! ten minsten wat nieuws: maar ik kan my daar noch niet
			 op verklaaren, Neef, om dat ik hem maar doorgebladerd, en niet ernstig geleezen
			 heb. Doch dat hy veele overtollige vertellingen behelst, is vry zeker. 
		  N. Die vermaaken evenwel den Leezer. 
		  O. In uwe jaaren, dat kan zyn. By voorbeeld die pissende
			 Romein? 
		  N. Foei! Oom. 
		  O. Die Poolsche Jood, met zyn bonte Muts. 
		  N. Ja! dat wil ook weinig zeggen. 
		  O. De tachtigjaarige Kosters-Dochter. 
		  N. Al doet het niet veel af, dat 's noch al zoet ook. 
		  O. De Fransche Koordedansser op Curaçao. 
{==5==} {>>pagina-aanduiding<<}
 
		  N. Daar ben ik wat meê verlegen. 
		  O. De bil van Juffrouw Bouhon. 
		  N. Ja, maar zacht! Dat brengt hy by, op dat men het belachelyke van
			 de Marmeren Kleopatra zo veel beter zou kunnen bezeffen. 
		  O. Dat had hy 'er ook toe van nooden. Is dan het denkbeeld van eene
			 Marmeren Kleopatra in de harssenen van een Schilder, gelyk het, dunkt my, in 't
			 leven van Punt wordt voorgesteld, zo belachelyk? 
		  N. Neen! maar in Tooneelklederen, die veelal een grotesquen
			 smaak uitdrukken. 
		  O. Men nam dat in die dagen voor Antiek. Een Schilder, ik
			 beken het, kon wel beter weeten. Maar de vertooning van een Tooneelspel gaat
			 altoos gepaard met veele omstandigheden, die men by wyze van onderstelling moet
			 aanneemen, zo men in de Schouwburg eenig vermaak genieten wil. 
		  N. De aanmerking van Corver is evenwel juist, dat Juffrouw van Thil
			 met die vereeuwiging zeer slecht in haaren schik zou geweest zyn. 
		  O. Ook was dit de meening van den Schilder niet. Op dat oogenblik
			 was 'er voor hem geene Juffr. van Thil in de Waereld. Hy zag de stervende
			 Kleopatra, en wilde zeggen, dat zy in marmer nooit zo wel zou kunnen uitgedrukt
			 worden, als zy zich daar in natuur vertoonde. 
		  N. Zo had een verstandig man moeten spreeken. 
		  O. In koelen bloede, ja. Maar als men sterk getroffen is, dan heeft
			 men geen tyd om zich zo net van pas te bepaalen. Hartstogtelyke gevoelens, al
			 zyn zy waarlyk schoon en edel, kunnen zonder moeite, wanneer men ze buiten het
			 waare licht wil plaatsen, belachlyk gemaakt worden. Maar die dit 
{==6==} {>>pagina-aanduiding<<}

			 doet, ontdekt ook dikwyls hierdoor de grofheid van zyne zintuigen, of de
			 zwakheid van zyn oordeel. 
		  N. Zou Corver dan geen man van oordeel zyn? 
		  O. Als ik hem eens wat ernstiger geleezen heb, kunnen wy daar nader
			 over spreeken. 
		  N. Ik kan toch dat belachlyk tooneelgewaad aan de zyde van
			 Laokoön niet dulden. 
		  O. Neef! Ik zie dat gy meer gewoon zyt in Koffyhuizen en
			 Boekwinkels, dan onder Kunstenaars, te verkeeren. Wie zegt u dat de Schilder
			 dat tooneelgewaad 'er by begeerde? 
		  N. Ik moet lachen, Oom! 't wordt nu noch fraajer. Moest Juffr. v.
			 Thil dan eerst op haar onderrok uitgekleed worden? 
		  O. Geen blaauwe loopjes, Neef! meent gy dat Laokoön naakt was,
			 toen hy met zyne kinderen door de Slangen wierd aangevallen? Dat heeft
			 Praxiteles, of wie hem vervaardigd hebbe, ook geenszins willen te kennen
			 geeven. Men vergunt de Kunstenaars deeze omstandigheden naar hunne verkiezing
			 te schikken. Laokoön naakt, Niobe gekleed, haare Dochters met een sluier
			 om het lyf geslingerd; zonder dat men onderzoeken wil, of het geval juist
			 zodanig geweest zy. Dit is die vryheid, welke Horatius aan Schilders en
			 Poëeten in eigendom geeft; en alle waare liefhebbers beschouwen deeze zo
			 naauw verknochte kunsten uit dat oogpunt. 
		  N. Hy begeerde dan eene naakte Kleopatra? 
		  O. En waarom deeze niet zo wel als de Egyptische? Gy weet
			 immers dat men, in Schilder- en Beeldhouwkunde, zich aan het naakt niet stoot,
			 indien het geene onbetamelyke houding heeft. Noch Venus, noch Adonis, zullen
			 het oog door naaktheid kwetsen. 
{==7==} {>>pagina-aanduiding<<}
 
		  N. My dunkt, Oom, dat ik u begin te verstaan: Indien Adonis een stuk
			 uit de bil van Venus beet, of Laokoön Kleopatra dus liefkoosde? 
		  O. Dat zou op de geestigheid van 
			 Corver uitloopen, en zekerlyk de
			 gemantelde Dood van zyn titelvignet te boven gaan. 
		  N. Ik beken het, Oom; wat die mantel zeggen wil, begryp ik niet.
			 Maar ook het gansche Vignet...: ik versta het niet. De Nyd zal zekerlyk op den
			 Historieschryver van Punt moeten slaan. Maar hoe, is Corver dan de Dood? 
		  O. Ik weet 'er niets anders op; en dan draagt hy den mantel tegen de
			 koude van zyne laffe snaakeryen. 
		  N. 't Mag zyn wat het wil, Oom; hy springt toch met dat Schryvertje
			 vry geestig om. 
		  O. Neef, ik moet eerst dat Schryvertje noch eens leezen. My dunkt,
			 dat ik in dat stukje verscheiden aanmerkingen over het waare schoon, zo wel in
			 taal en dichtkunst, als in Schilder- en Beeldhouwkunde, gevonden heb, die juist
			 niet kwaad waren. 
		  N. Dat kon wel zyn. Maar Corver heeft alle die dingen reeds op zyn
			 25ste jaar geweeten, ten minsten wat het tooneel betreft. 
		  O. Ei! wie zegt dat? 
		  N. Hy zelf. 
		  O. Zeer wel, Neef: Uit de eerste hand heeft men altoos de echtste
			 berichten, niet waar? 
		  N. Oom wil spotten. Maar zeker, Oom mag het wel gelooven. Hy weet
			 oneindig veel van het Tooneel, en van de waarde der stukken; daar het in
			 Holland sederd zestig jaaren zo slecht meê gesteld is, dat hy
			 zich, in dat geval, schaamt een Hollander gebooren te
			 zyn. 
{==8==} {>>pagina-aanduiding<<}
 
		   O. Ei lieve! 
		  N. Ja toch! De Hoogduitsche Tooneelspeeler Abt heeft gezeid dat onze
			 Natie 200 jaaren werk zou hebben, eer zy den goeden smaak bereikte. Corver
			 zegt, 400. Evenwel zou hy 'er wat op weeten, om dat tydperk te verkorten: maar
			 men hoort hem niet. 
		  O. Zegt hy zelf die fraaie dingen, Neef? 
		  N. Ja wel, Oom. UE. moet hem maar eens aaneengeschakeld leezen. 
		  O. Hebt gy uit voorbygaande trekken ook eenigzins kunnen merken, wat
			 hy beginnen zou, indien men hem naar zyne begeerte gehoor verleende? 
		  N. Wel zo iets.... maar.... 
		  O. Wel nu? 
		  N. Ja! Maar dat zal juist by U het best niet zyn. De Hollandsche
			 heldentoon moet afgeschaft worden. Hy betekent niets meer dan tra la la la
			 lieren. Te zeggen dat onze vaerzen moeten klinken, is maar zot
			 geroep, Ezels gebalk, Spreeuwen gesnap. 't Waar' ons beter
			 tot de domheid van onze Ouders weder te keeren. 
		  O. Ik moet bekennen dat onze 18de Eeuw gelukkige ontdekkingen
			 geeft. 
		  N. 't Is zo verre met ons gekomen, dat wy Pompejus,
			 Horatius, Aristomenes, enz. niet meer redelyker wyze ten tooneele
			 kunnen voeren. 
		  O. Hou op, hou op! 
		  N. Eene lamme vertaaling te willen verbeteren, is maar als of men
			 zeide, ik kan beter spelden dan gy. 
		  O. Jongen, ik zeg dat je zwygt! 
		  N. Dat likken is voor het Kabinet. Maar de Treurspelen van 
			 van Haren.... 
		  O. Van Haren, Neef! van Haren.... wacht een beetje. Ja! die stukken
			 zouden goed zyn, zo de
{==9==} {>>pagina-aanduiding<<}
 taal goed was. Maar dat is beklaaglyk! alles
			 heeft een Fransch accent, en dit gaat zo ver... 
		  N. Daar zyn ze geen jota minder om; men kan die vaerzen, om dat ze
			 natuurlyk zyn, met een snap van buiten leeren. 
		  O. Neef! ik word mislyk. 
		  N. Daarom bemint hy ook de oude vertaaling van den Cid. 
		  O. Rodrigo! wel hoe nu, rampzalig wicht! wat doe
			 je? 
		  N. Ik volg de wreede klem van myn hard noodlots boeje. Om nu
			 dit alles uit te werken, moest men slechts in Holland een Vondel, een Hooft,
			 eenCorneille, enz. doen te voorschyn
			 komen. 
		  O. Hunne werken verbranden, wil je zeggen? 
		  N. Neen, neen; die baazen moeten op nieuw te voorschyn komen. 
		  O. Om nooit gehoorde lessen by Corver te haalen? 
		  N. Kon men dat maar uitwerken, dan zou alles van zelfs los loopen;
			 want vervolgens had men niets meer van nooden dan goede Spelers en
			 Speeleressen. 
		  O. Dat laat zich hooren. Maar nu, die Vrienden te voorschyn te
			 brengen? 
		  N. Ziet Oom niet dat dit een kleine zwaarigheid is? 
		  O. Neen ik. 
		  N. UE. moet den ganschen brief aandachtig leezen. Corver zegt aan
			 het einde dat de middelen tot herstel voor de hand zyn, en dat hy ze kent. Wel
			 nu, niets is dan zo gemaklyk. 
		  O. Ei lieve! 
		  N. Neen, zeker; niets is zo gemaklyk. 
		  O. Dat zou de bezweering by Lukanus, die my ter loops in het
			 oog gevallen is, noch ver te boven gaan. 
{==10==} {>>pagina-aanduiding<<}
 Maar vreest hy niet voor
			 het bekende dreigement, by de vertooning van Haagschen Barent? 
		  N. Wat is dat, Oom? 
		  O. Men hangt en brandt de Tovenaars! 
		  N. Och! Corver is geen Tovenaar. 
		  O. Niets minder, Neef: vaar wel met hem. 
		  
		 
		 
{==11==} {>>pagina-aanduiding<<}

		  Tweede zamenspraak.
 
		  N. Toen wy voor drie dagen ons gesprek afbraken, Oom, vreesde is dat
			 gy wat te veel vergramd zoudt zyn op myn lieven 
			 Corver, om verder over die stof te willen
			 denken. 
		  O. Daar liep wat verontwaardiging onder; dat beken ik, Neef; maar gy
			 weet dat ik schielyk bedaar: en om de waarheid te zeggen, op zulke menschen
			 moet men niet kwaad worden. 
		  N. Ik hoor ook van Tante, dat gy in dien tusschentyd sterk aan 't
			 leezen zyt geweest. Dit doet my denken dat gy die beiden stukken met elkanderen
			 hebt vergeleeken. 
		  O. Dat heb ik gedaan. 
		  N. Wel nu, dan kunnen wy 'er wat breeder van spreeken; en ik hoop
			 dat gy my dat genoegen niet ontzeggen zult. 
		  O. Noopens den smaak van Taal- en Dichtkunde, Neef; dat is
			 uitgemaakt: daaromtrent kunnen wy over deeze beide stukjes niet spreeken. De
			 een zoekt alles in het bevalligste licht te plaatsen, en verandert zyne keuze,
			 naar den onderscheiden aard der onderwerpen, die hy behandelt: de ander wil
			 alles hol over bol werpen, acht een zogenaamd Treurspel, dat zyn party met
			 recht afgryslyk noemt, te goed om in vaerzen gebragt te worden, en houdt
			 schier staande dat men met geene zuiverheid van taal, noch schoonheid van
			 vaerzen, te doen heeft, om dat toch alles over honderd jaar wederom zal
			 verouderd zyn. Hadden onze Voorouders zo gedacht, wy zouden noch het oud
			 Barbaarsch van 
			 Melis Stokespreeken. Zo denkt geene Natie,
			 zo 
{==12==} {>>pagina-aanduiding<<}
 denken de Franschen minst van allen. Boileau, by voorbeeld; dat
			 was immers een Wetgeever, n'est-ce pas? 
		  N. Oui mon Oncle! 
		  O. Wel nu, Sans la langue... hoe is 't ook? 
		  N. Sans la langue, en un mot, l'Auteur le plus
			 divin 
		  Est toujours, quoi qu'il fasse, un méchant
			 Ecrivain. 
		  O. Juist. 
		  N. Maar Ecrivain, ziet dat wel op den Tooneeldichter?
			 Tooneelspelen, zegt men, worden niet voor het Kabinet gemaakt. 
		  O. Weet je wel, jonge Heer, toen 
			 Racine zich beroemde dat hy zo gemaklyk
			 vaerzen kon maaken, dat 
			 Boileau toen zei, ik zal 't u met
			 minder gemak leeren doen? 
		  N. Ik geef me gevangen, Oom. Maar die Historieschryver van Punt
			 heeft eene valsche zwelling. Hy zoekt, zegt Corver, het gebrek van zaaken met
			 eene opgesmukte taal te vergoeden. Zie, Corver kent Longinus en Swift. 
		  O. By naam; dat blykt ten minsten. De Schryver van Punt heeft eenen
			 Poëetischen styl verkoozen: dat stond hem vry, daar zo veele onderwerpen
			 in zyne beschryving te pas kwamen, die het onderling verband van Poezy en
			 Schilderkunst betreffen. De vraag is nu, of hy zich van het begin tot het einde
			 gelyk gebleeven is? 
		  N. Daaruit zou evenwel kunnen volgen dat in zyne levensbeschryving,
			 van het begin tot het einde, niets goeds gevonden wierd. 
		  O. De brand van den Schouwburg, Neef: hoe is die beschreeven?
		  
{==13==} {>>pagina-aanduiding<<}
 
		  N. Oom, die blaadtjes heb ik overgeslagen, om dat Corver daar niets
			 op zegt. 
		  O. Zo doe jelui. Neef. Ik hebze driemaal geleezen. Maar ik zeg noch
			 eens, 't is uitgemaakt. Over smaak wil ik ten aanzien van Corver niet met je
			 praaten. 
		  N. Noch wat geduld, Oom: vindt UE. evenwel die beschryving van het
			 postuur niet yslyk pedantsch? 
		  O. Zy is juist, Neef. Kwam ze niet te pas, dan zou ze in dien zin
			 pedantsch mogen genoemd worden: maar zie waarom ze te pas komt. Men zondigt 'er
			 hedendaags afgryslyk tegen: en dat kan nooit goed spel geeven. 
		  N. Hebt gy evenwel niet smaakelyk moeten lachen, daar Corver dien
			 gewaanden Kunstrechter schildert, in zyn rechterstoel zittende, juist naar zyne
			 opgegevene wetten; de handen buitenwaards geboogen, omtrent op de
			 hoogte der oogen gebragt. enz? 
		  O. Oppervlakkig mooi; maar zo je 't op den keper beschouwt,
			 onverschoonbaar slecht, om niet te zeggen kwaadaardig. De Schryver wil met die
			 regelen niets anders te kennen geeven, dan dat dit veelal de paalen zyn,
			 waarbinnen een Acteur moet blyven, om tot geene wangestalten te vervallen. Dit
			 komt te pas op het Tooneel, op de Tekenakademie; schier overal: en 't waar' te
			 wenschen dat 'er wat meer om gedacht wierd. Binnen die paalen is overvloed van
			 speeling, om uit te munten, voor een man van talenten. 
		  N. Maar een Dansmeester zou dat veel beter doen. 
		  O. Neef, heb ik niet dikwyls van je gehoord dat de Dansmeesters
			 veelal met binnenwaard geboogen knieën staan? Dit zou ten minsten den
			 Acteur een slecht voorbeeld geven. Voor 't overig wil ik evenwel de Danskunst
			 niet verachten: maar wat doet dat tegen onzen Schryver? 
		  N. Het doet zo veel, dat Corver, die waarschyn-
{==14==} {>>pagina-aanduiding<<}
lyk 
			 sterker in het dansen dan in de Tekenkunst is, zyn fatsoen als Acteur daar aan
			 verbonden rekent. 
		  O. Neef, ik misprys niet dat men roeit met de riemen die men heeft.
			 Maar hoor eens hier, wasBrinkman ook door een
			 Dansmeester onderweezen! 
		  N. Oom, ik was in den tyd van Brinkman noch zo jong. 
		  O. Zo is 't, Neef. Maar vraag eens ouder Liefhebbers, of het postuur
			 van Brinkman met dat van Punt of Duim, ook in zyn besten tyd, op eenen dag
			 heeft mogen genoemd worden. 
		  N. Duim was evenwel geen tekenaar. 
		  O. Ook geen Danser, dat ik weet. De Schryver heeft dat ook niet in
			 zyne Acteurs vereischt. Maar Duim toonde genoeg door zyne edele houding, dat hy
			 overeenkomstig met tekenkundige beginzelen onderweezen was. Ondertusschen is
			 het toch waereldkundig dat Hy in zyne gesten gemeenlyk wat eenpaarig was. Kan
			 Punt, die ze in veel grooter aantal bezat, dat voorrecht niet aan zyne studie
			 als tekenaar of schilder verschuldigd geweest zyn? 
		  N. Maar Punt kon niet groepen, geen Tableau
			 maaken. 
		  O. Wie wou jy dat wys maaken, daar de man het in tekening zo wel
			 wist te doen? 
		  N. Corver zegt het met uitgedrukte woorden. 
		  O. Laaten wy gelooven, Neef, dat hy 't met Corver niet kon doen; en
			 over de oorzaak, daar het van daan kwam, elk het zyne denken. 
		  N. 't Is wel, Oom: nu weêr tot den Schryver, zo het U niet
			 verveelt. 
		  O. Maar je weet wat ik gezeid heb: over het Artikel van smaak niet;
			 dat is uitgemaakt. 
{==15==} {>>pagina-aanduiding<<}
 
		  N. Evenwel nog iets over het Attisch zout, als het Oom belieft:
			 Spatzier, die geestige kamerling van Thalia, met zyn Attisch zout: moetje niet
			 lachen? 
		  O. Neef, ik hebje dit maar te vraagen: Zoudt gy wel gaarne een
			 Acteur zonder zout voor Gierigen Geeraard, of Warnar met de Pot, zien
			 speelen? 
		  N. Zonder zout, Oom, dat wil zeggen... ik weet het niet, zonder
			 zout..? neen. 
		  O. Niet zonder Zout, denk ik dan; maar liefst zonder Attisch zout,
			 niet waar? Jy weet evenwel dat men dien naam geeft aan het fynste zout; te
			 weeten aan geen tafelzout, of braadzout; maar aan dat zout, daar wy, by
			 voorbeeld, de stukken van Moliere en 
			 Langendykom zien vertoonen. 
		  N. Stil, stil. UE zou my schier verstrikt hebben. Neen, Oom, daar
			 zit het zotte. Wy gaan 'er om het zout dat in de stukken steekt; maar een
			 gezouten Acteur... 
		  O. Een zouteloozen dan? 
		  N. Ook niet. 
		  O. Wat dan? Gelooft gy niet, Neef, indien 'er vuur in een Treurspel
			 is, dat een Acteur, die 'er de hoofdrol in speelen zal, ook vuur moet
			 hebben? 
		  N. Wel ja, Oom! wie zou dat tegenspreeken? 
		  O. En als 'er zout in een Blyspel steekt, moet dan de Acteur, voor
			 zyne hoofdrol, ook niet dat zout in eene ruime maat bezitten? 
		  N. Wat zal ik zeggen? Corver lacht evenwel zoet met dat Attisch
			 zout. 
		  O. Dat kan wel daaruit ontstaan, dat zyn zout niet van het Attische
			 soort is. Gy verstaat me, denk ik. 
		  N. Oom, het is me leed. 
		  O. By onze eerste byeenkomst heb je my ook gevraagd, of ik hem niet
			 voor een man van oordeel hield. 
{==16==} {>>pagina-aanduiding<<}
 
		  N. Ik begin te vreezen. 
		  O. Thans kan ik je daarop dienen. Zo hy 't was, zou hy een zaakelyk
			 onderscheid begrypen tusschen Achilles aan 't Hof van Lykomedes, en Achilles,
			 ruim tien jaaren ouder, voor Troje: en hy zou ons niet met goedkeuring uit den
			 mond van Jordaan vertellen dat in deezen Held, dien men immers in 't
			 stuk van den Hr. Huidekoper ongeveer op zyn dertigste jaar moet stellen, wel
			 iets vrouwachtigs, mogt zyn. Ik weet niet of Corver in eene Fransche
			 Iliade iets diergelyks kan gevonden hebben. Maar ik weet zeer wel dat in
			 de oorsprongklyke Ilias niets van die natuur gevonden wordt. Homerus
			 geeft wel te kennen dat Achilles de schoonste was van alle Grieksche Helden;
			 maar hy doet dit gemeenlyk van ter zyden, zonder het denkbeeld van zyne
			 heldhaftigheid te verzwakken. Zo zegt hy, by voorbeeld, dat Nireus de
			 schoonste van allen was, naast den volmaakten Zoon van Peleus. 
		  Ook zou hy niet vraagen, wanneer men eene Actrice niet geschikt
			 oordeelde voor de Isigenia in Aulis, of die in Tauris haar beter
			 zou passen? Hier loopt noch grooter tydvak tusschen beiden; en Ifigenia is in
			 het laatste stuk met eene heel andere waardigheid bekleed, dan in het eerste.
			 Dit is even dwaas, als of men ontkennender wyze vroeg, indien een Acteur niet
			 geschikt was voor Jozef in Dothan; zou Jozef in 't Hof
			 beter voor hem zyn? De man, die zo stomp van oordeel is, mogt over 't
			 geheel wel wat minder beslissen. 
		  N. Hy beslist wat stout, dat beken ik; maar hy erkent ook noch al
			 ergens dat hy missen kan. 
		  O. Dat is byna het eenigste dat hy onwederspreekelyk bewyst.
			 Goê nacht, Neef! 
		 
		 
		 
{==17==} {>>pagina-aanduiding<<}

		  Derde zamenspraak.
 
		  O. Hoe, Neef? ik had vaste gedachten, dat gy van avond den
			 Schouwburg zoudt bezoeken. 
		  N. Ik dacht in tegendeel, Oom, den avond met UE. op eene aangenaamer
			 wyze te kunnen doorbrengen, indien het U behaagen mogt onze gesprekken over het
			 bewuste onderwerp te hervatten. 
		  O. Men speelt nochtans Pertharitus, Neef. 
		  N. Ik weet het, Oom. 
		  O. Pertharitus, Neefje: Grimoald! Garibald! hee! watte? 
		  N. Ik weet wat gy zeggen wilt, Oom. Doch ik ben geen blind aanbidder
			 van Corver. Indien hy overal redeneerde, gelyk hy doet.... 
		  O. Wat zeg je, redeneert hy? 
		  N. Oom, ik bid u.... 
		  O. Neen zeker, je zegt me wat nieuws, mon Cousin. De bevinding heeft
			 my geleerd dat de betekenis van zommige woorden in den dagelykschen wandel
			 merkelyk verloopen kan.Patriot, Vryheid, Privilegie,
			 Publiek recht, alle deeze woorden zyn by veelen zo verre van hunne
			 oorsprongklyke betekenis verbasterd, dat men voor het Politieke wel een
			 nieuw Woordenboek mogt aanleggen: hoe kan ik weeten, of onder Uw veem de
			 woorden reden en redeneering ook niet in een nieuwen zin moeten
			 verstaan worden? 
		  N. Als iemand zyne stellingen uit onlochenbaare beginzelen bewyst,
			 dezelve behoorlyk toepast, en 'er klaare gevolgen uit afleidt; dan zeg ik dat
			 hy redeneert, en wat meer is, wel redeneert. 
{==18==} {>>pagina-aanduiding<<}
 
		   O. Als iemand of zonder beginzelen, of telkens uit strydige
			 beginzelen, praat, om slechts aan te dringen 't geen hy voor dat oogenblik
			 bewyzen moet, en dus noch geduurig zyn party blindeling in de hand werkt; dan
			 zeg ik dat hy niet redeneert, of 't geen noch erger is, zeer
			 kwaêlyk redeneert. 
		  N. Zie daar dan, met betrekking tot onze zaak, een staat van
			 geschil, waaromtrent ik zeer gaarne uwe onderrechting zou bekomen. Wat doet
			 Corver? 
		  O. Juist het geen ik gezegd heb. Ik zal het U bewyzen; mits dat je
			 my onafgebroken laat spreeken, zo lang ik 't noodig acht; en dan zal ik U op uw
			 beurt wederom dezelfde vryheid vergunnen, zo gy niet voldaan zyt. 
		  N. Ik beloof het U, Oom, zo ernstig als Cinna by Augustus; en ik zal
			 myn woord beter houden dan hy. 
		  O. Ha! dat vind ik zoet. Jy denkt dan noch eenigzins als Corneille,
			 Neef? Maar tot de zaak. Wy moeten een hoofdpunt hebben, om by geene beuzelingen
			 stil te staan. De beginzelen van een goed, of liever, om dat het toch op
			 Punt aankomt, van een groot Acteur. Gaaven van lichaam en geest, stem,
			 houding en gelaat, opslag van oogen, en wat dies meer is. Gezond oordeel, en
			 vlugge verbeelding met een gevoelig hart. Verkreegen kundigheden, Geschied- en
			 Oudheidkunde, kennis van het menschelyk hart, of, om het anders te noemen,
			 zedelyke wysbegeerte, die zich noch verder uitstrekt tot veele belangen en
			 betrekkingen der Maatschappye, tot het recht der Volkeren, zelfs tot den
			 Godsdienst, die anders niet of zelden als een uitgedrukt voorwerp ten Tooneele
			 wordt gevoerd. Gy zult my zeggen dat ik u dus den Dichter in plaats vn
			 den Acteur wil schilderen. Maar toen wy van het At- 
{==19==} {>>pagina-aanduiding<<}
tisch
			 zout, met betrekking tot het Blyspel, spraken, hebt gy eene
			 overeenkomst tusschen deeze beide Wezens gevonden, die hier niet minder te pas
			 komt. Wel nu dan. Dusdaanige beginzelen heeft de Schryver aan Punt toegekend.
			 Zou men hem nu redeneerender wyze tegenspreeken, zo moest ten minsten
			 een van beiden geschieden. Of men moest ontkennen dat deeze beginzelen goed
			 zyn; of men moest bewyzen, dat ze by Punt niet gevonden wierden. In 't eerste
			 geval moest men andere beginzelen aan de hand geeven: in 't laatste moest men
			 trekken bybrengen, die het gestelde ten tegendeele beweezen. Van 't eerste
			 heeft hy niets begreepen. Het laatste tracht hy te doen; maar op eene
			 armhartige manier, 't geen ik U op zyn plaats bewyzen zal. 
		  Ik zeg dat hy niets begreepen heeft van de noodzaakelykheid, die op
			 hem lag, indien zyn arbeid iets betekenen zou, om des Schryvers beginzelen om
			 verre te stooten, en andere in de plaats te stellen. Zie hier het bewys, dat
			 wegens de klaarheid der zaake schier even kort kan uitgedrukt worden als het
			 voorstel. 't Zyn by hem op de eene plaats noodelooze byvoegzelen voor eene
			 gelukkige natuur, op de andere, schoon de gaaven der Natuur ontbreeken,
			 voldoende hulpmiddelen; en op eene derde plaats, niet meer dan
			 schoollessen, die men onophoudelyk tegenspreekt. Dus houdt hy geene
			 vaste stelling in het oog. Juffrouw Maas, die volgens zyn eigen verhaal
			 volstrekt zonder beginzelen was, noemt hy de Hollandsche Clairon, en neemt het
			 niet alleen kwaêlyk, maar besluit zelfs daaruit tot des Schryvers
			 onkunde, dat die haar geene vaste Star, maar veeleer een verheveling
			 genoemd heeft; terwyl zyne eigene beschryving volmaakt met dit denkbeeld
			 overeenstemt. Indien ik eenigzins 
{==20==} {>>pagina-aanduiding<<}
 begryp wat hy verstaat door
			 don naturel, moet ik besluiten dat deeze Juffrouw het zelve in den
			 hoogsten graad bezat; maar ook niets anders. Ondertusschen zien wy hem op eene
			 andere plaats een Acteur verachten, die van dit don naturel geenzins
			 versteeken was; en Brinkman, die 't volgens zyn eigen zeggen niet had, was
			 evenwel Acteur; ja zelfs met Punt te vergelyken. Hoe is dit te
			 knoopen? 
		  Gy denkt misschien dat ik hier eene onderscheiding van
			 Acteurs en Actrices moest in het oog houden. Neen. De Heer 
			 Corver, van Dorat spreekende, geeft zelf
			 in bedenking of niet de Actrices noch wat meer dan de Acteurs zyne lessen
			 zullen noodig gehad hebben. Het eenige, dat hy, niet als beginzel maar als
			 hulpmiddel, aan de hand geeft, is het reizen. Hieromtrent had hy kunnen
			 zeggen dat een jong Acteur door het reizen dikwyls gelegenheid heeft om
			 voornaame rollen te speelen, die men hem op geen bestendig tooneel toelegt, en
			 dus zyne vermogens door oeffening uit te breiden. Ik denk niet dat zyn party
			 dit zou ontkennen; ook niet, dat een Acteur in het reizen oordeelkundige
			 liefhebbers kan aantreffen, daar hy veel nut van heeft. Maar indien dit laatste
			 redeneerkundig sluiten zou, moest hy de verlooting van den Os in de Min in
			 het Lazarushuis zorgvuldig verzweegen hebben. De eene Os, myn Vriend, neemt
			 daar den ander op de horens. 
		  Voorts, of de gemelde beginzelen, nu eens goed zynde, by Punt
			 gevonden wierden? Op de uiterlyke gaaven van Punt weet hy alleenlyk te zeggen,
			 dat zyne stem, toen hy na den langen stilstand wederom op het Tooneel
			 verscheen, minder klaar was dan te vooren; 't geen wel door eene ligte
			 verkoudheid, indien het waar is, heeft kunnen veroorzaakt worden. Niemand heeft
			 ooit getwyffeld, om de stem van Punt, benevens die 
{==21==} {>>pagina-aanduiding<<}
 van Duim, boven
			 alle andere, ik spreek van Mannen, den voorrang te geeven; zelfs niet toen zy
			 in laater tyden, door het misbruik van snuiftabak, eenigermaate verminderd
			 scheen. En wat zegt Corver van zyne eigene stem? 't Is edelmoedig dat hy daar
			 de waarheid spreekt; maar hoe sluit het met eene goede redeneering, dat hy 't
			 melden van die zelfde waarheid den Schryver ten kwaade duidt? 
		  Om de houding van Punt belachlyk te maaken, weet hy niets anders by
			 te brengen dan het oordeel van een hoflakei, veellicht een Mof, gelyk men daar
			 veelen vindt. 
		  Om nu tot hoedaanigheden van verhevener natuur over te gaan. Hoe
			 Punt, by voorbeeld, zynen geest beschaafde? Zie hier hoe hy 't gunstig
			 denkbeeld, dat de Schryver ons had ingeboezemd, uitwisschen wil? Hy las
			 Plutarchus. Helaas! dieLonginus en 
			 Swift heeft leeren kennen, mogt ook wel
			 weeten dat voor een Acteur in het Treurspel geen Schryver dienstiger kan zyn
			 dan Plutarchus, dewyl men in zyne Schriften, als in eene grootsche Galery, de
			 uitvoerigste afbeeldzels vindt van die oude Helden, wier persoon hy dagelyks
			 moest aanneemen en uitbeelden. Ja! maar hy liet zich ook zomtyds de 
		  vier Heemskinderen, zelfs 
		  Thyl Uilenspiegel, voorleezen. Zie hier,
		  Neef, hoe uw Vriend Corver zich verwart. Hy wil zekerlyk niet voor kwaadaardig
		  ten opzigt van Punt gehouden worden. Hy schynt nochtans te willen zeggen dat
		  Punt smaak in deeze laffe stukjes had, 't geen niemand gelooven kan, die weet
		  dat hy Plutarchus las: en noch veel minder, als hy op de lyst der Boeken, die
		  Punt zich liet voorleezen, Flavius Josefus vindt. 
		  't Gevolg is dus onvermydelyk, dat Punt uit goedwilligheid jegens
			 zyne Leerlingen hun zomtyds die beuzelachtige leezing heeft toegelaaten.
			 Trouwens Cor-
{==22==} {>>pagina-aanduiding<<}
 ver zegt dat hem de vier Heemskinderen noch gediend
			 hebben om Spatzier te onderrichten. Ik vraag U thans, hoe de denkbeelden van
			 deezen man te zamen hangen, en wat hy uitrecht of tot zyne eigene verheffing,
			 of om Punt te doen daalen, indien 't zyn oogmerk is; of om den Schryver, daar
			 hy 't op gemunt heeft, van misslagen te overtuigen? Alles loopt volkomen hierop
			 uit: Punt had Plutarchus zelf geleezen, hy liet zich Flavius Josefus
			 voorleezen. Twee Schryvers, voor hem zo verstandig gekoozen, als men kiezen
			 kan. Uit wat beginzel gedoogde hy dan de leezing van de vier Heemskinderen,
			 enz? Zekerlyk uit toegeevendheid voor zyne leerlingen, die dus met Corver, vlak
			 tegen zyn oogmerk aan, eene slechte figuur maaken. Neef! ik verwacht
			 antwoord.... Het is niet gereed? Welaan! ik zal 'er noch een enkelen trek by
			 voegen, en daar meê gedaan. 
		  De Schryver had gezegd dat Punt van de beide Kunsten die hy
			 oeffende, naamelyk als Plaatsnyder en Tooneelspeeler, een wederkeerig gebruik
			 maakte, om zich in beide te versterken. Corver vindt dit niet alleen onwaar,
			 maar ten hoogsten belachlyk. Maar wat doet hy? Op de eene plaats verhaalt hy
			 ons dat Punt zomtyds onder 't plaatsnyden eensklaps ophield, om eenige vaerzen
			 te reciteeren. Op de andere zegt hy dat Punt zomtyds geduurende de vertooning
			 van een stuk waarin hy speelde, als de tyd het hem toeliet, aan 't schilderen
			 viel. Wat zegt gy, lieve Neef, zou de grootste Vriend, dien de Schryver van
			 Punt heeft, zyne stelling wel met meer nadruk kunnen bekrachtigen? 
		  N. Oom ... indien ik het zeggen mag, gy hebt ook de sterkste trekken
			 uitgezocht. Men kan altyd iets vinden.  
{==23==} {>>pagina-aanduiding<<}
 
		  O. Gansch niet; de brief krielt overal van zulke trekken. Zegt de
			 Schryver dat hy beter dan een ander vleien kon: dat, zegt hy, is
			 grappig: die my kent zal het niet zeggen. Ik ben nog wel voor een
			 koppigen d....r, en voor een onverzettelyken Satan uitgemaakt, enz.
			 NB. als of de Satan op zyn tyd geen vleier was geweest. 
		  N. Ik vind my niet in staat om deeze zaaken tegen U te beredeneeren.
			 Maar men moet ook aanmerken dat een man van geest zo streng niet redeneert als
			 een letterblokker; inzonderheid wanneer hy vergramd is, en daar zo veel reden
			 voor heeft. 
		  O. Dat hy misnoegd is, kan ik natuurlyk vinden: Hy is zekerlyk door
			 den Schryver wat streng behandeld. 
		  N. Streng behandeld, Oom? hy is beleedigd en gehoond. 
		  O. In wat opzigt, Neef? als mensch in zyn zedelyk karakter? of als
			 Tooneelspeeler in zyn kunst? 
		  N. In beide. Vooreerst als mensch, dewyl men hem als een
			 vleier heeft voorgesteld. Vleiery is laag en haatelyk. 
		  O. En wat is veinzery? 
		  N. Niet beter; zy gaan dikwyls gepaard. 
		  O. Hebt gy dan wel opgemerkt dat hy den Schryver, die van Punt zegt
			 dat hy niet veinzen kon, voor een onkundig mensch doet doorgaan, om dat
			 de veinzery, volgens hem, onafscheidelyk aan het Tooneelspeelers leven
			 verknocht is? 
		  N. Dat zit wat slim. 
		  O. Alles, zegt hy, was te Amsterdam aan den Schouwburg
			 in zyn tyd met veinzery vervuld. Hy is dan buiten twyffel zelf een
			 veinzer geweest: wat zeg ik? hy schroomt niet op eene andere plaats van
			 eene 
{==24==} {>>pagina-aanduiding<<}
 conspiratie te spreeken, daar hy diep in deelde. Moet
			 zulk een Man kwaêlyk nemen dat men hem in 't voorbygaan van vleiery
			 beschuldigt? 
		  N. Dit dan ter zyden gesteld. De Schryver wryft hem zwarte vlekken
			 van ondankbaarheid aan, noopens het gebeurde te Rotterdam, daar hy
			 zich ondertusschen door een volledig verhaal van zuivert. Wat heeft Oom daarop
			 te zeggen? 
		  O. 't Fraaiste is, dat hy wegens de Rotterdamsche zaaken den
			 Schryver zo sterk beschuldigt van logen en lastertaal; terwyl zyn eigen
			 verhaal, zo men het met eenige kennis van het Tooneelspeelers leven
			 leest, genoegzaam op het zelfde uitloopt. Men behoeft slechts in aanmerking te
			 neemen, dat de Man, die op andere tyden bekwaam was tot eene
			 conspiratie, en toen ze ontdekt was met eene vertooning van
			 grootmoedigheid te voorschyn kwam, hier openlyk erkent met Punt
			 gebrouilleerd, en zyn tegenstreever geweest te zyn, ja met hem
			 niet te hebben willen speelen. Voor 't minste, dat nu die geest van
			 conspiratie tusschen 
			 Corver en Juffr. van Thil hier onder
			 gespeeld hebbe, zal niemand kunnen twyffelen, of de Rotterdamsche Historie
			 heeft juist over die schyven geloopen, welke de Schryver aangeeft. Wat verder
			 de Regenten of Commissarissen betreft, die zyn, als twee druppelen water, by
			 Corver gelyk by zyn party. Hy steekt 'er volmaakt zyn Zegel aan. 
		  N. Dus zou 't wel schynen, dat al zyn slagen op zyn eigen hals te
			 rug kwamen. 
		  O. Zo doen ze meest overal. Wat hy vernederen wil, verhoogt hy niet
			 zelden; wat hy verheffen wil, glipt hem eer hy 't weet uit de handen. By den
			 Schryver is hy verdacht van verwaandheid: wat doet hy zelf? hoe willekeurig
			 vonnist hy? In 100 jaaren niets uitmuntends. Sabinus heeft
			 niet veel om 't lyf.  Ja-
{==25==} {>>pagina-aanduiding<<}
koba van
				Beieren kan 'er door. Pertharitus is wat hoog voor Amsterdam.
			 De Heer Steenwyk zeide, misschien wat sterk, dat niemand dan de Heer Feitama en hy, dit stuk verstond. Maar kunt gy
			 Uwe oogen wel gelooven, als gy verder leest? ‘ik antwoorde, dat hy 'er
			 my wel by had mogen voegen.’ Hebt gy de verwaandheid ooit in
			 hooger top gezien. Kan ze hooger top beklimmen? 
		  N. Nu dan die Napolitaansche rochel! dat gaapt evenwel als
			 een Oven. Is dat geen snoode lastertaal? 
		  O. Neef! ik moet u zeggen dat noch Corver, noch gy, den Schryver
			 daar verstaat. 't Is 'er verre af, dat hy Corver, of iemand in het byzonder,
			 van dat haatelyk ongemak zou willen verdacht maaken. Hy beschimpt alleenlyk
			 hunne onberedeneerde volgzucht, om van vreemdelingen, vooral van Franschen,
			 alles over te neemen; en hy zegt dat dus in hunne manier iets komt, het welk
			 geweldig naar dat ongemakje zweemt: een ongemakje, daar de vrolyke Fransjes,
			 gelyk bekend is, noch wat meer dan onze landaard aan onderhevig zyn. Dat wil hy
			 zeggen; en die hem anders verstaan wil, doet hem onrecht. Zo dat Corver, wat
			 het zedelyke betreft, door die uitdrukking in geenen deele benadeeld is, veel
			 min beleedigd of gehoond. Maar als Tooneelspeeler! dan komt de vraag of de
			 Schryver niet een beetje gelyk heeft. 
		  N. Als Tooneelspeeler heeft hy grooten roem behaald. 
		  O. Ten deele met recht. Zyne Petits-Maitres waren
			 onverbeterlyk; maar 't gebeurt wel eens dat een Acteur uit de partyen, daar hy
			 sterkst in is, in andere karakters trekken brengt die 'er niet passen. Indien
			 
{==26==} {>>pagina-aanduiding<<}
 men dit van hem dacht, waarom zou men het niet mogen zeggen? 
		  N. Men moest dat toch heel anders doen, dan onze Vriend. 
		  O. Hoor. 't Geen hy minst verdraagen kan, is dat hy aangemerkt wordt
			 als een leerling van Punt, naamelyk als Tooneelspeeler; niet waar? 
		  N. Dat beken ik. 
		  O. Hy wil zyn onderwys aan een ander verschuldigd zyn. 
		  N. Wel nu, wie zal het tegendeel bewyzen? 
		  O. Hy zelf. Hy heeft het beweezen. Zegt hy niet uitdrukkelyk dat hy
			 met het Kalf van Punt geploegd had? en werkt hy 't hier zyn party niet
			 meesterlyk in de hand? 
		  N. Met Ajux? Ja maar zie, dat was een abelheid. 
		  O. Niet van de fraaiste; en die daar eenmaal toe bekwaam is laat het
			 zelden daarby blyven. Voor 't overige is hy, als Leerling van Punt, niet
			 mishandeld. Dat zyne stem niet van de gelukkigste was, erkent hy ook zelf, als
			 mede dat hy geene genoegzaame krachten had tot de zwaarste rollen; gelyk het
			 bleek, toen men meende dat hy onder den Claudius dood bleef. Maar de
			 Schryver erkent dat hem dit niet belette verdienstig te zyn, en in bekwaamheid
			 toe te neemen, zo hy in zyne beginzelen volhardde. 
		  N. Te weeten dat hy groeien kon, indien hy gezond bleef. 
		  O. Juist. Hy wil deeze plaats belachlyk maaken: maar dat is netto
			 het geen de Franschen mauvaise plaisanterie noemen. 
		  N. Nu dan, of hy gezond gebleeven is? 
		  O. Men kan dikker worden, zonder dat men gezond 
{==27==} {>>pagina-aanduiding<<}

			 blyft. Maar om ernstig te spreeken. Party zegt, neen: Hy is verfranscht.
			 Dat kon wel eene dooling zyn, zonder dat het beleedigde. Maar of men dit ook
			 denken mogt, doet hy al wederom zyn best om den Leezer tot zyn eigen nadeel van
			 die verbastering te overtuigen, door zyne souvereine verachting voor al wat
			 Hollandsch is. 
		  N. Neen. Hy wil ons doen begrypen dat men in zynen jongen tyd
			 dezelfde manier heeft gehad, die hy tegenwoordig heeft, behalven dat ze
			 merkelyk door hem verbeterd is. Maar de Hollandsche Acteurs zyn naderhand in
			 een kwaaden smaak gevallen. 
		  O. Na dat de Amsterdamsche Schouwburg, denk ik, het ongeluk had van
			 hem te verliezen. Maar indien dit waar was, had men noch in de laatste dagen in
			 de manier van Duim, die zo zeer als eenig mensch zich zelf gelyk gebleeven is,
			 groote overeenkomst met die van Corver moeten vinden; en aan den anderen kant
			 tusschen Duim en Punt een ondraaglyk onderscheid. Geen van beiden is waar: en
			 dus dient dat voorwendzel van Corver slechts tot een sluier, om zyn zwak te
			 bewimpelen. 
		  N. Ik beken dat dit, zo wel als zyn oordeel over verscheidene
			 Dichters, binnen de laatste 60 jaaren, met naame Juffr. van Winter, terwyl hy
			 zich daar niet eens verwaardigt van Pater, Nomsz, Uilenbroek, en verscheidene
			 andere braave Dichters, te spreeken, niet van verwaandheid vry te pleiten is.
			 Monzongo zelf, dat edel Treurspel, schynt by hem niet noemenswaardig te
			 zyn. Dus kan ik mede niet wel begrypen hoe 't in gezonde harssenen valt, daar
			 hy in 't algemeen de stukken van Corneille van het Tooneel verbannen wil, om
			 dat zy quasi niet meer kunnen gespeeld 
{==28==} {>>pagina-aanduiding<<}
 worden; daar hy dit
			 dryft, zeg ik, dat hy evenwel voor Pertharitus, dien de grootste aanbidders van
			 Corneille den Maaker onwaardig achten, zich zo veel moeite geeft. 
		  O. Misschien wel, om dat het, 't minste van allen zynde, noch juist
			 benevens de stukken van Racine kan gespeeld worden. 
		  N. Oom, ik weet niet waar wy op deeze wyze land zullen vinden. 
		  O. Wat zwaarigheid, Neef? Volgens Abt en Corver heeft onze Natie
			 noch tweehonderd, of liever vierhonderd, jaaren tyd. Maar eindelyk, indien ons
			 verval zo groot is, dan is de verontwaardiging, die men in het leven van Punt
			 deswegen ontmoet, niet te verre getrokken. 
		  N. Neen: maar de man heeft dat verval aan eene verkeerde oorzaak
			 toegeschreeven. Hy moest gezegd hebben dat men te vroeg van Corver afgeweeken
			 was, en dat men noch tot hem moest wederkeeren. 
		  O. Dan zouden de tegenwoordige Amsterdamsche Vrienden, die veelal
			 uit zyne School afkomstig zyn, noch meer vernedering ondergaan hebben. 
		  N. My dunkt, zy worden nu van beide partyen al sterk geslingerd.
		  
		  O. Ik weet niet hoe na zy 't verdienen. Maar op Corver is dit
			 byzonder aan te merken, dat hy zo wel zyne Leerlingen als zynen Meester
			 verzaakt. 
		  N. Ik had deeze aanmerking niet gemaakt. Oom, het spyt me dat het zo
			 laat wordt; anders wenschte ik noch wat met UE. te spreeken over andere
			 historische punten, daar Corver den Schryver van misvatting beschuldigt. 
		  O. Dat zal noch stof tot een frisschen Avond kunnen geeven. 
		 
		 
		
{==29==} {>>pagina-aanduiding<<}
  
		  Vierde zamenspraak.
 
		  N. Indien het Oom behaagde, zouden wy thans den afgebroken draad
			 wederom kunnen opvatten. 
		  O. Zeer wel Neef, mits dat wy ook met deezen avond die liefhebbery
			 beslooten; want ik moet je zeggen dat my die dingen wat te veel in 't hoofd
			 maalen. Een bejaard man heeft wel wat anders te denken. 
		  N. Een bejaard man spreekt echter niet ongaarne van zaaken, die in
			 zyne jeugd zyn voorgevallen, en waarvan hy een gedeelte heeft bygewoond. 
		  O. Exkuzeer me, Cousin, gy bent noch wat te jong om het zwak van
			 ouwe luî te bestudeeren. Maar ter zaake; wat hebje voor
			 gravamina? 
		  N. Dat de Schryver in het leven van Punt veele dingen bezyden de
			 waarheid heeft verhaald. 
		  O. Ik weet wie dat zegt, maar wie bewyst het? 
		  N. Dezelfde man die 't zegt. 
		  O. Ei! Ik geloof je zo in eenige kleinigheden, als de vertoonplaats
			 te Rotterdam, buiten de Schiedamsche of Binnenwegsche Poort; een fout in het
			 jaargetal, gelyk hy ze zelf heeft, als hy vertelt dat Punt in het jaar 1782,
			 dat is na zyn dood, by hem gekomen is, enz. 
		  N. Een drukfout, Oom. 
		  O. Zeer wel, Neef, gelyk by het overlyden van Spatzier. 
		  N. Neen, dat was onkunde. 
		  O. Fiat, onkunde! Dus ook een vertaaling meer of min aan den
			 Schouwburg gekomen, en hier of daar noch iets van 't zelfde belang. Maar wat
			 Punt betreft, of 
{==30==} {>>pagina-aanduiding<<}
 het algemeen beloop der zaaken van de Schouwburg
			 in zynen tyd; dan weet ik niet dat hy iets bewyst. 
		  N. Oom, hy bewyst buiten tegenspraak alles, waarin hy wegens Punt
			 van den Schryver verschilt. 
		  O. Hoe zo, Neef? Is me dat zo mal ontschooten? 
		  N. Vast. Niemand heeft Punt beter gekend dan hy. 
		  O. Dat zegt hy, 't is waar. Maar wie bewyst dat? 
		  N. Moet men dit niet op zyn woord gelooven? 
		  O. Dan hebben we gedaan, Neef. Laaten we nu maar van wat anders
			 praaten. Hebje de Zondsche lyst ok gezien? 
		  N. Neem my dat niet kwaêlyk, Oom; ik zie wel dat ik mis heb.
			 Maar het heeft toch een zekere maat van waarschynlykheid. 
		  O. Dat zou het hebben, indien men reden had te denken dat hy zich
			 zelven kende. 
		  N. Dat moest men onderstellen, zo lang het tegendeel niet gebleeken
			 waare. 
		  O. Ei lieve! dat onderstel ik zo ligt niet; en ik meen dat wy
			 verscheiden staaltjes onder het oog gehad hebben, die tegen zulk eene
			 onderstelling aanloopen. 
		  N. Ten minsten zal hy Punt beter gekend hebben, dan de Schryver van
			 Punts leven. 
		  O. 't Kan zyn. 
		  N. By voorbeeld, de Schryver heeft niet geweeten dat Punt, zo
			 dikwyls als hy op het Tooneel zou gaan, zyn water moest maaken. 
		  O. 't Kan zyn. 
		  N. Dat Punt, als hy een ligt koortsje had, zeer schielyk ylde. 
		  O. 't Kan zyn. 
		  N. Dat Punt om de kostwinning, en niet uit kunstliefde, ten
			 tweedenmaale zich op den Schouwburg 
{==31==} {>>pagina-aanduiding<<}
 heeft begeeven. 
		  O. 't Kan zyn; en dat is recht jammer. 
		  N. Dat Punt, om een fraaien helm te hebben, dien van Corver tot
			 model genomen heeft. 
		  O. 't Wordt erger, Neef; ik beken het. Dit was in Punt een trek van
			 zedigheid zonder weergaê. Neen, je hebt gelyk; zyn Schryver moest dat
			 vooral geboekt hebben. 
		  N. Dat 'er in de voorige eeuw een mensch geweest is, daar Punt
			 volmaakt op geleek. 
		  O. Je hebt gelyk, Neef. Weg met dien zotten Schryver! Slaat men in
			 eene levensbeschryving zulke dingen over? weg met hem. 
		  N. Dat Punt... 
		  O. Hou maar op; ik wil van zyn Schryver niets meer hooren. 
		  N. Dat hy, van eene aandoenlyke rol binnen komende, die gevoeligheid
			 niet bezat... 
		  O. Hou maar op, zeg ik; dat malle Schryvertje: 
			 Corver heeft gelyk; hy kwam wel eens
			 binnen met de traanen in de oogen; maar hy was niet schreiachtig van
			 aart: loop, loop, dat Schryvertje is een lomperd. 
		  N. Dat Punt en Corver dikwyls met Spaansche vliegen in den nek
			 gespeeld hebben. 
		  O. Waarentig: dat heeft hy ook niet geweeten. 't Is een botmuil!
		  
		  N. Neen, maar uit zulke trekken had men kunnen zien dat de Schryver
			 kundig was. 
		  O. Juist, Neef; dat is het fyne van een levensbeschryving. 
		  N. Niet om een enkelen trek, maar als men zo veel zaaken
			 overslaat. 
{==32==} {>>pagina-aanduiding<<}
 
		   O. Je hebt gelyk, het roert kant nog wal. Apropo! de Zondsche lyst.
			 Weet je ook of Schipper Dirk Alberts al gepasseerd is? 
		  N. Een weinigje geduld: ik heb noch heel andere pylen op myn
			 koker. 
		  O. Hy had een goeden wind; maar 't is in de eerste dagen wat stil
			 geweest. 
		  N. Over de karakters van de overige Acteurs en Actrices. 
		  O. Hy is wat traag, en zo hy geen bekwaamer Stuurman had, dan hy
			 zelf is.... 
		  N. Raillerie à part, Oom! ik bid u, laaten wy onze
			 zaaken vervolgen; Ik verzoek het ernstig; om, indien het mogelyk is, door Uwe
			 aanmerkingen wat wyzer te worden. 
		  O. Wel nu dan, die overige Acteurs en Actrices, daar hy van
			 spreekt. 
		  N. En daar hy niet van spreekt. 
		  O. Hoe! daar hy niet van spreekt? daar heeft hy ten minsten geene
			 onwaarheden van verhaald. 
		  N. Maar vooreerst, de gedachtenis van Juffr. van Tongeren wordt
			 verongelykt, om dat hy van Juffr. de Bruin, of Juffr. Punt, spreekende, haar
			 met stilzwygen voorby gaat. 
		  O. Dat zie ik niet. 
		  N. Hy verraadt 'er zyne onkunde door. 
		  O. Dat zie ik noch minder. 
		  N. Dan ziet gy niets, zou Corver zeggen. 
		  O. Dan zou ik zeggen, dat hy door een Mikroskoop zag. 't
			 Hoofdzaakelyke, dat de Schryver van Anna Maria de Bruin zegt, is waar, of kan
			 ten hoogsten uit verschil van smaak in twyffel getrokken worden: met Juffr. van
			 Tongeren had hy niets te doen, om dat hy 
{==33==} {>>pagina-aanduiding<<}
 niet de Historie van den
			 Schouwburg, maar van Punt, schreef. Vond hy goed by wyze van uitweiding een
			 stap of twee verder te gaan, dat stond hem vry; maar 't was geen
			 verpligting. 
		  N. Oom, gy moest het niet bewimpelen. Hy spreekt niet eens van
			 Emanuël Robyn, die in Oostindie dood gestoken is. 't Was onkunde. 
		  O. Hoe is hy doodgestoken, Neef? in duël, of verraaderlyk? By
			 wat gelegenheid? 
		  N. Dat weet ik niet; dat gaat Corver voorby. 
		  O. Verraadt hy dan ook zyne onkunde niet? 
		  N. Maar wat doet dat 'er toe? 
		  O. Het een doet juist zo veel als 't ander. 
		  N. Niet minder vergist hy zich met de Acteurs in het Komiek. Hy
			 spreekt niet van de Ridder. 
		  O. Dat mogt hy wel gedaan hebben. Maar mogelyk heeft hy noch al zyne
			 redenen gehad. De Ridder was beroemd: maar my heugt noch wel dat hy zelden
			 meester was van zyn rol, en zich des ook weinig kreunde. Hy sloeg 'er dan
			 gemeenlyk in om, als malle Jan onder de Hoenders; en dit voldeed. Dus kan hy
			 wel een groot Komiek geweest zyn; maar zo wat in een anderen zin, dan de
			 Schryver het begrypen zou. 
		  N. Ja, maar de Schryver loopt weêr hoog met van Hattem. 
		  O. Wel nu, die speelde zo kwaad niet. 
		  N. Dat wil Corver ook niet zeggen. 
		  O. Wat wil hy dan zeggen? 
		  N. Dat hy in het Ontdekt Geheim den Tuiniers Knecht
			 uitmuntend speelde. 
		  O. Maar...? 
		  N. Dat hy vry veel theorie bezat. 
		  O. Maar...? 
{==34==} {>>pagina-aanduiding<<}
 
		   N. Dat Corver, schoon van Hattem zyner overleedene Vrouws Vader
			 was... 
		  O. Den Schryver overal wil tegenspreeken, niet waar? 
		  N. Maar, Oom; Spatzier heeft ook niet meest uitgemunt in die
			 karakters, daar de Schryver hem hoogst in roemt: hy had andere triomfen. 
		  O. Zo veel te beter. 
		  N. Noch slimmer. Hy noemt Spatzier, die immers een Amsterdammer, en
			 geen Bredanaar was, een Abderiet. Ha! ha! zo veel weet hy 'er van. 
		  O. Dat doet hy, ik kan het niet ontkennen. 
		  N. Een Amsterdammer Abderiet. Hoe zou Weyerman lachen.
			 Ha! ha! 
		  O. Vast zou hy lachen, dat hem de lever schudde. 
		  N. Geef het op, Oometje! je zit hier leelyk aan de paal. 
		  O. Zou jy op de kaart Abdera wel kunnen vinden? 
		  N. Dat zal een Bredasche buitensingel zyn, of het overblyfzel van
			 een Abdy daaromtrent. Wie zoekt Abdera op de kaart? 
		  O. Heb je ooit geleezen van den ouden Filozoof Demokriet? 
		  N. Demokritus, of de verliefde Filozoof, ja toch. 
		  O. Waar woonde die? 
		  N. Vast niet te Breda. 
		  O. Te Abdera, Neef; en als men iemand een geestigen Abderiet
			 noemt, dan vergelykt men hem by dien ouden Vriend, die alle zotternyen
			 belachte; waartoe hy in Abdera overvloedige gelegenheid vond. Weyerman noemde
			 de Bredanaars Abderieten, als gepaste voorwerpen voor zyne schimpzucht;
			 maar hy wilde zelf in den tegenovergestelden zin niets liever dan voor een
			 Abderiet passeeren. Wie zit nu aan de paal? He! 
{==35==} {>>pagina-aanduiding<<}
 
		   N. Ik zal naderhand voorzigtiger zyn. Maar hy heeft ook van
			 Krinsje niet gesprooken. 
		  O. Wie, zegje? 
		  N. Krinsje. 
		  O. Krinsje..? ô ja! 'k loof dat ik hem gekend heb: die kon
			 smaakelyk lachen, dunkt me; maar dat was ook zyn triomf. 
		  N. De Schryver was dood onkundig; byvoorbeeld, Smitje? 
		  O. Wel nu, Smitje: daar heeft hy immers wel van gesproken. 
		  N. Ja, maar heeft Oom het niet opgemerkt? hoe spelde Schmit zyn
			 naam; S.c.h.... 
		  O. Waarachtig, Jongen! dat 's getroffen. De lompers zegt
			 Smit, op zyn plat Hollandsch. Neen, dat is de lompste fout, die men kan
			 begaan. Wie weet of uit die spelling noch niet kon berekend worden dat hy
			 afkomstig was van hoogen Duitschen bloede? 
		  N. En zo wy Corver noch verder volgen. 
		  O. Neen, 't hoeft niet; de Schryver is een kwast. Smit voor
			 Schmidt: hou op, zeg ik; 't Is tyd en meer dan tyd! 
		  N. Voorzigtig, Oom! indien ik het wel heb, staan die woorden in dat
			 malle stuk van Egmond en Hoorne. 
		  O. Heb dank, Neef: 't is goed dat het maar onder ons gebeurt. Ik
			 meende dat ze in het heerlyk stuk van Don Louis de Vargas stonden. 
		  N. Ik verzoek noch wat geduld. Van Brinkman hebben wy gesproken:
			 Maar om tot de Actrices weder te keeren. De beide Juffrouwen Maas en Bor. 
		  O. Van de eerste hebben wy al vroeg gesproken. My dunkt, die maakte,
			 toen zy van de pedestal viel, 
{==36==} {>>pagina-aanduiding<<}
 dronken of niet, al vry wel de
			 gedaante van een verheveling, of verschietende star. 
		  N. Juffrouw Bor... 
		  O. Daar wil hy immers geen vaste star van maaken. 
		  N. Ook geen verheveling. 
		  O. Wel nu, dan heeft de Schryver haar wat te hoog gepreezen. 
		  N. Hy verraadt hier wederom zyne onkunde, doodelyke onkunde. 
		  O. Ei! laat hooren. 
		  N. Hy plaatst die Dames niet in het rechte tydperk. 
		  O. Daar is een kleine sprong in, dunkt me. Doch wat zoudt gy zeggen,
			 indien hy, volgens de begeerte van Corver, in noch laater tyden, Fokke
			 met zyn peperhuisjes beschreeven had? 
		  N. Dan had ik schoon spel. Maar wat dunkt UE. van die onnozele
			 uitroeping, Helaas! de onnozelheid is nergens veilig. 
		  O. Kobus! maak niet dat je myne achting verliest. Zou jy dan willen
			 dat hy gezeid had: De onnozelheid is nergens minder veilig? of, 't geen
			 nog erger was, de onnozelheid is nergens minder te vinden? My dunkt dat
			 een rustend Tooneelspeeler zich wel driemaal mogt bedacht hebben, eer hy op
			 deeze wyze zyn eigen beroep een vlek aanwreef. 
		  N. Oom! pardonneer me; 'k had het van dien kant niet ingezien. Maar
			 laaten we tot Juffrouw Gyben en van Thil overgaan. 
		  O. Jongen, je maakt het me lastig met al die beuzelingen. 
		  N. Juffrouw van Thil is eerst na de dood van Juffrouw Gyben wederom
			 op het Tooneel gekomen; 
{==37==} {>>pagina-aanduiding<<}
 hoe zou ze dan haar mededingeres kunnen
			 geweest zyn? 
		  O. Knoopen in een bies! haar mededingeres in Uwe en myne achting; en
			 by alle liefhebbers, dien 't noch zeer wel heugde wat Juffr. Gyben geweest
			 was. 
		  N. Zo kan men alles plooien. 
		  O. Zo kan het kleinste hondje U in de hielen byten. Indien de Heer
			 Corver eens goedvond my te vertellen, dat, na het overlyden van de oude
			 Kosters-Dochter uit de Wester Kerk, niemand hier te lande van de
			 garsten brooden gegeeten had, dan hy en de Poolsche Jood; ik zou met
			 alle nederigheid antwoorden: Gy moest 'er myn Neefje by genoemd
			 hebben. 
		  N. Ik hoop niet dat ik U verstoord heb? 
		  O. Daar is myn hand, Neef: Je hebt my vermaakt. 
		 
	  
  
