
   
        
           
               Het dorp der goudmakers
               André van Hasselt
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Het dorp der goudmakers van André van Hasselt uit 1845.
               
               
                   
                       
                   
               
           
           
           
               hass001dorp01_01
               DBNL-TEI 1
               
                   2016 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.ELS.006172, scans van Google Books
               
               André van Hasselt, Het dorp der goudmakers. J.E. Buschmann, Antwerpen 1845
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het dorp der goudmakers
               André van Hasselt
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Het dorp der goudmakers
               André van Hasselt
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-07-27
               
                   CvM
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: André van Hasselt, Het dorp der goudmakers. J.E. Buschmann, Antwerpen 1845
 
Zie: https://www.dbnl.org/tekst/hass001dorp01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==I==} {>>pagina-aanduiding<<}


{==II==} {>>pagina-aanduiding<<}


{== afbeelding 
	
==} {>>afbeelding<<}
    



{==III==} {>>pagina-aanduiding<<}

HET DORP
DER
GOUDMAKERS
EEN LEERRYK EN VERMAKELYK VOLKSBOEK
VRY OMGEWERKT NAER
HET HOOGDUITSCH VAN HENDRIK ZSCHOKKE
door
A. VAN HASSELT.
VERSIERD MET VYFTIG HOUTSNEDEN.
ANTWERPEN
DRUKKERY VAN J.-E. BUSCHMANN, UITGEVER.
1845.

{==IV==} {>>pagina-aanduiding<<}




{==1==} {>>pagina-aanduiding<<}

Voorrede.

Pieter's leven en streven in het dorp der Goudmakers is, naer ons inzien, een der schoonste en doelmatigste voortbrengselen der hedendaegsche zoogenaemde volkslitteratuer. Wy kennen weinig werkjes die meer geschikt zyn, om den lezeren de ware beginselen in te boezemen, waerop de maetschappy berusten moet, en waerdoor de verdere beschaving der lagere klassen bewerkt kan en moet worden.
Dit boek geven wy niet als oorspronkelyk. Hetzelve is door eenen der meest geachte duitsche schryvers, door den wydberoemden Hendrik Zschokke, opgesteld, aen denwelken wy zoo groot eene reeks van aengename

{==2==} {>>pagina-aanduiding<<}
voortbrengselen verschuldigd zyn. De ongemeene byval, dien hetzelve in Duitschland gevonden heeft, is, om zoo te zeggen, tot nog toe zonder voorbeeld geweest. In korte jaren is deze vertelling in byna al de talen van Europa overgebragt geworden; en men mag zonder overdryving zeggen, dat er zich thans by de zestig duizend exemplaren van hetzelve in omloop bevinden. En dit is niet te bewonderen. Want er bestaet zeker geen volksboek, waerin men zoo vele leerryke zaken, zoo vele zuivere grondbeginselen, en daerby zoo een aengenaem en aenhoudend verhael, aentreft.
Wy meenen eenen waren dienst, niet alleen aen onze letterkunde, maer ook aen het echte belang van onze volksklassen te bewyzen, met dit geestvol werk in onze moedertael over te brengen. Nogtans moet onze uitgave niet als eene enkele vertaling beschouwd worden. Menige hoofdstukken van het oorspronkelyke schrift hebben wy geheel omgewerkt, om hetzelve op den geest en op de begrippen, die in ons land heerschende zyn, toe te passen, en daerdoor meer nut te stichten.
Overtuigd zyn wy, dat het Dorp der Goudmakers in België een even zoo goed onthael zal vinden, als het in andere landen bekomen heeft.




{==3==} {>>pagina-aanduiding<<}

Errata.

Bladzyde 10,	16e regel, lees de beek, in plaets van den beek.
Bladzyde 36,	laetste regel, lees konden in plaets van kunnen.
Bladzyde 37,	8ste regel, lees hem in plaets van hen.
Bladzyde 66,	16e regel, lees het bosch, in plaets van den bosch.
Bladzyde 134,	7e regel, lees zelven in plaets van zelve.
Bladzyde 180,	laetste regel, lees ons in plaets van onzen.


{==4==} {>>pagina-aanduiding<<}




{==5==} {>>pagina-aanduiding<<}

Het dorp der goudmakers.

Eerste hoofdstuk.


Hoe Pieter uit den oorlog komt en wat de lieden van hem zeggen.

Op eenen zondag namiddag zaten, in het dorp Goudendal, de kleine knapen en meiskens onder den ouden lindeboom, en zongen of lachten zoo dikwyls als een der dorpelingen, die wat te diep in het glas geschouwd had, een drinkhuis uitstruikelde. De andere boeren met hunne vrouwen zaten in de dry herbergen, en dronken en speelden, of juichten en vochten, zoo als het dan toegaet, wanneer bier en brandewyn goedkoop zyn.
Daer stapte, in dezen oogenblik, een groote en sterke man het dorp in. Hy kon in de dertig jaren oud zyn, had eenen gryzen rok aen, eenen langen sabel aen zyne zyde en eenen reiszak op zynen rug. Zyn aengezigt was

{==6==} {>>pagina-aanduiding<<}
ongemeen stuersch en wild, want hy droeg op zyn voorhoofd een groot wondteeken en onder zynen neus eenen zwarten knevelbaerd, zoodat al de kinderen voor hem wegliepen.
Maer twee of dry oude vrouwen, die hy aensprak, herkenden hem terstond en riepen uit:
- Ei! daer is ja Pieter de schoolmeesterszoon, die, zeventien jaren geleden, onder de soldaten ging. Maer, ziet toch eens hoe groot hy geworden is!
En, terwyl de vrouwen aldus uitriepen, kwam jong en oud uit de herbergen en van onder den lindeboom byeengeloopen, en weldra stond het gansche dorp rondom Pieter verzameld.
Pieter reikte aen alle zyne vorige bekenden de hand, was zeer vriendelyk jegens iedereen, en zegde dat hy nu wederom met hen in Goudendal wilde wonen, dat hy het soldaten leven moede was, en dat hy zich gelukkig achtte met behouden lyf er van gekomen te zyn. Alsdan wilde hem iedereen in eene herberg trekken, de eene links, de andere regts; want moest men hem niet eens welkom drinken, en moest hy niet de oorlogsgebeurtenissen vertellen? Maer Pieter bedankte hen en zegde:
- Ik ben moede van de reis en ik heb rust van noode. Wie woont thans in myns vaders huis en wie bezorgt er de akkers van?

{==7==} {>>pagina-aanduiding<<}

Toen trad de molenaer te voorschyn en antwoordde:

{== afbeelding 
	
==} {>>afbeelding<<}
    

- Ik heb den wever Steven in uw erf geplaetst en hem huis en akker verhuerd. Maer nu zal hy er uit moeten trekken, daer gy teruggekomen zyt. De gemeenteraed heeft my tot voogd over uwe goederen aengesteld. Gy kunt voor een paer dagen by my uwe huisvesting nemen, tot dat de wever uw huis zal uitgetrokken zyn en zich eene andere woning verschaft zal hebben. Dan zal ik u ook rekening van myne voogdy afleggen.
Daerna ging de molenaer met zynen gast naer den molen toe, en liet hem een goed avondeten en een goed bed gereed maken. Maer Pieter had veel over het eene en het andere te vragen, hoe het, sedert zyn vertrek, in het dorp omgegaen was, en de molenaer en zyne vrouw hadden veel daerop te antwoorden. Zoo bleven zy in den molen tot

{==8==} {>>pagina-aanduiding<<}
naby middernacht aen het kouten. Pieter keek gedurig over de tafel heen naer de lieve molenaersdochter, die Elisabeth heette. En inderdaed was het de moeite waerd in hare zwarte oogen te schouwen, want Elisabeth was een

{== afbeelding 
	
==} {>>afbeelding<<}
    

voorbeeld van schoonheid. Maer van haren kant zag Elisabeth ook met genoegen over de tafel heen, want Pieter was een hupsche man, zoodra men zich eenmael aen

{==9==} {>>pagina-aanduiding<<}
zynen verschrikkelyken knevelbaerd gewoond had, en zyne gebaren en zyne reden waren even sierlyk en gevallig, alsof hy een heer uit de stad ware. Daerom schuwde zy ook met hem te spreken, en zoodra hy haer aenzag, wist zy niet waerheen hare oogen te draeijen. Doch zegde zy hem iets aengaende zynen knevelbaerd.

{== afbeelding 
	
==} {>>afbeelding<<}
    

Toen hy den volgenden dag tot het morgeneten kwam, was de knevelbaerd reeds van onder zynen neus verdwenen. Pieter had gaerne zyn geheel leven in den molen willen doorbrengen, want de molenaer en zyne vrouw

{==10==} {>>pagina-aanduiding<<}
waren gulle lieden, en uit Elisabeths oogen straelde de goedheid hel en klaer. Maer naeuwelyks waren acht dagen voorby, of Pieter kon reeds in de kleine woning van zynen vader intrekken en naer zyne akkers omzien. Hy bezat vyf morgens bouwland en even zooveel weiland en boomgaerd; daerby kocht hy eene schoone koei met het geld dat zyn voogd bespaerd had.
Daer zyn huis oud en vervallen was, bekwam hy van de gemeente hout en steenen. Zoo liet hy alles verbeteren, witten, schaven en afwasschen. Hy zelf metselde en werkte mede, en kuischte van 's morgens tot in den nacht, opdat alles zuiver worden en hem nogtans niet veel kosten zoude.
In den herfst was zyn huis het zindelykste en het schoonste van het gansche dorp, midden in eenen hof naby den beek. De hof zag er zoo schoon uit, als er eene in de stad te vinden was. Pieter had zelfs de wegen die tusschen de bloemperken liepen, met zand en fyn gruis bestrooid. Met genoegen zag hy, dat de molenaersdochter, Elisabeth, over het groengeverwd hek, den hof inloerde, voor denwelken zy hem bloemen verschaft en hem er nog meer voor het aenstaende vroegjaer beloofd had.
Langen tyd wisten de lieden uit Goudendal niet wat zy uit Pieter maken zouden. Hy was zoo arm uit den

{==11==} {>>pagina-aanduiding<<}
kryg teruggekomen, als hy er heen getrokken was; dat zagen zy wel. Hy had uit de stad eene kist met kleederen en lynwaed bekomen; zelfs hadden er eenige boeken ingelegen. Dit was zyn geheele rykdom. Maer de kist kon zekerlyk door het geld niet zwaer gewogen hebben.
- Laet hem loopen, zegden eenigen. Hy is een arme duivel, en daerby een domme duivel, die in den kryg zyne zaken niet heeft weten gade te slaen. Niet eenmael kan hy des zondags naer de herberg gaen en zyn glas drinken, ik zwyg van een dansje te betalen. Daerbuiten moet hy werken als een paerd van 's morgens vroeg tot diep in den nacht. Het is een groot geluk voor hem, dat hy nog iets van zynen vader geërfd heeft, zonder dat zou hy reeds sedert lang op den last der gemeente zyn.
- Laet hem loopen, spraken de anderen. Veel heldendaden heeft hy niet verrigt, want hy weet niets te vertellen. En wie kan zeggen waer de zot dien sabelhouw over zyn voorhoofd bekomen heeft? Hy is blyde dat hy geen buskruid meer hoeft te ruiken.
- Laet hem loopen, voegden er weder anderen by. Voor niemand heeft hy een goed woord, en hy meent dat men hem eerbied verschuldigd is, omdat hy soldaet is geweest. Maer wy zullen het hem laten zien. Hy is een hoogmoedige knaep, die te vrede moet zyn, zoo wy hem niet op de voeten trappen.

{==12==} {>>pagina-aanduiding<<}

- Laet hem loopen, gingen weder anderen voort. Hy heeft in den oorlog niet veel goeds geleerd. Hy heeft boeken die niemand lezen kan, misschien de pastoor zelf niet. Er staen letters en teekens in, dat het verschrikkelyk is. Naer myn dunken, gaet hy met den duivel om, en kan hy den kwaden bezweren.
- God sta ons by! riepen allen uit. Rigtig staet het met hem niet, dat weet men wel. Hy heeft nog geene ziel in zyne kleine achterkamer toegelaten, zelfs den molenaer niet, met wien hy nogtans veel te schaffen heeft. Daer ziet de veldwachter alle nachten licht branden, dat door de gaten van de vensterluiken schemert. Die kamer houdt hy bestendig gesloten, en zelfs by helderen dag laet hy de vensterluiken digt.
Alzoo spraken de lieden, en veel werks maekten zy van Pieter niet.



{==13==} {>>pagina-aanduiding<<}

Tweede hoofdstuk.


Wat Pieter in het dorp ziet.


{== afbeelding 
	
==} {>>afbeelding<<}
    

Hoe weinig werks ook de lieden van Pieter maekten, was hy niettemin zeer dienstveerdig en zeer vriendelyk jegens allen. In den beginne ging hy regts en links by iedereen in huis, en bezocht den eenen na den anderen, vernam naer de kinderen, naer de goederen, naer de manier van de velden te bestellen en naer alle verdere omstandigheden.
Eertyds was Goudendal een regt statelyk dorp geweest. Er bevond zich, wel is waer, geen overgroote rykdom,

{==14==} {>>pagina-aanduiding<<}
maer het welzyn heerschte in alle huizen. Nu, in tegendeel, stond het overal slecht, uitgenomen by eenige ryke boeren en by de herbergiers, zoo als ook by den molenaer. De armoede keek droevig de vensters uit, en overal kookte de vuerhaerd karige soep. Van de honderd huisgezinnen zonden er wel twintig hunne kinderen met den bedelzak uit. De zestig andere beholpen zich kommerlyk onder den druk van schuldlasten, en de overige waren nog gedeeltelyk in staet de gemeentebelastingen geregeld op te brengen, en zich zoo en zoo staende te houden.
Van buiten reeds zag men het den huizen aen, hoe slecht het er van binnen staen moest. Men bespeurde het aen de vervallene daken, aen de muren waervan de kalk door den regen losgemaekt geworden was, aen de smerige wanden en deuren, aen de gebrokene en met papier toegeplakte vensterglazen. Ging men er binnen, dan vond men er onreinheid en stank, de tafel en de banken onzuiver, den vloer vol gaten, den spiegel, indien er een bestond, sedert jaren door de vliegen blind gemaekt, en eindelyk de vloersteenen zoo zwart als de aerde, met verharde morsigheid bedekt. In de keuken bevond zich weinig en gebroken vaetwerk, dat er zelfs niet eenmael rein gewasschen stond. In den hof van het huis zag men geene orde, geene sierlykheid, maer enkel eenige moeskruiden gansch

{==15==} {>>pagina-aanduiding<<}
nalatig door elkander geplant. Men scheen zich gelukkig te achten, zoodra men slechts aerdappelen genoeg voor menschen en verkens had. Voor de huizen lagen by hoopen, akkertuig, hout en wat men al niet onder het dak konde brengen, bont ondereen. De mannen en vrouwen gingen met verscheurde of grof geflikte kleederen, die geheel slordig uitzagen, met stroo en vederen in de ongekamde hairen, en met sedert dagen lang ongewasschene handen en aengezigt. De kleine kinders bleven dikwyls eenen halven dag in hunne onreinigheid in de wieg liggen; en, waren zy grooter, dan speelden zy half naekt voor de huizen in het slyk.
Geen wonder was het, dat er, by zoodanig eene bedelachtige onzindelykheid, dikwerf krankheden ontstonden. Maer men ging liever by eene oude vrouw, by den viller, by eenen kwakzalver, in geval deze het maer goedkoop deden, dan by eenen ervarenen en geleerden doktoor te rade. Wanneer aldus man of vrouw bedlegerig werden, ging het huisgezin den kreeftengang. Dan moest een stuk huisraed of vee of zelfs land in den nood verkocht, of geld tegen hooge interest opgenomen worden. Dit duerde dan tot dat men meer schulden had dan men betalen konde. Eindelyk werd alles voor de deur verkocht, en er bleef niets als de bedelstaf over.
Wanneer Pieter hier en daer goeden raed wilde geven,

{==16==} {>>pagina-aanduiding<<}
of wanneer hy iemands onhuisselykheid of wanorde berispte, dan kreeg hy morrige gezigten ten dank.
- Arme lieden, zegde de eene, kunnen alles zoo zuiver niet hebben, maer zy moeten het nemen zoo als het is.
- Wat gaet het u aen? zegde de andere. Bemoei u met uwe eigene zaken.
In de huizen der ryke boeren zag het, wel is waer, beter uit, en er was meer huisraed en kleedy voor handen. Maer toch trof men by hen veel onzuiverheid en nalatigheid aen. Want, dewyl zy bestendig en overal bedelhuisgezinnen voor de oogen hadden, zoo gewenden zy zich er aen, en dreven zy het op eene niet veel andere wyze. De geheele week door, waren zy smotsig en verreten; maer des zondags pronkten zy hooveerdig op. Daerom hoorde men ook by hen niets als klagten over den slechten tyd, over de regering en over de menschen van de gemeente. Want, daer byna alle huisgezinnen van het dorp in schuld zaten, zoo moesten deze weinigen voor de anderen betalen. En, daer de gemeente zelve, sedert den oorlog, met eene groote schuld van vele duizend guldens belast was, viel het opbrengen der gemeenteschattingen en der landsbelastingen alleenlyk op degenen die meer vermogend waren. Dit maekte hen toornig en onvergenoegd.
In het algemeen was te Goudendal de eene tegen den

{==17==} {>>pagina-aanduiding<<}
anderen, en er heerschte bestendig twist en stryd. Er bestond geen onderling vertrouwen. De eene vervloekte en belasterde den anderen, en ieder wist aen eenen anderen iets kwaeds natespreken. Daer was noch trouw noch geloof, maer enkel leugentael en bedrog. De armen benydden de ryken, en de ryken onderdrukten en plaegden de armen. Als de ryken geld uitborgden, dreven zy schandelyken woeker, en namen zy van arme lieden interesten van twaelf, van twintig en zelfs meer ten honderd, zonder dat zich het christelyk geweten daerover voelde schamen of zich liet bewegen. De armen van hunnen kant wreekten zich, zoo als schelmen doen. Zy beschadigden heimelyk de boomen en de plantingen der ryken, stalen hunne moeskruiden en hun ooft, hunne duiven, hun hout, hunne hoenders, alles wat maer toegankelyk en ligt neembaer was. Men konde zich op geen woord, op geenen eed meer verlaten. Zelfs tusschen echtelieden was het enkel haet en krakeel. Dit zagen de kinders alle dagen, en zy leerden niets anders.
Niettegenstaende de zigtbare verarming der gemeente, en schoon iedereen over regering, overheid en slechte tyden klaegde, en geen geld had, wanneer hy het noodwendige betalen moest, trokken de lieden toch in het algemeen groot op. De meest vermogende zegden in hun eigen, als zy laet in den morgen naer de akkers gingen,

{==18==} {>>pagina-aanduiding<<}
of als zy vroeg voor den avond, om zich te verlustigen, naer huis kwamen:
- God zy geloofd! wy kunnen het wel zoo hebben.
Van hunnen kant zegden de arme daglooners, terwyl zy, by den arbeid, de handen lieten nederzinken en gapende rondkeken:
- Wy zyn toch ook geene lastdieren, en een mensch moet ook wat rust genieten.

{== afbeelding 
	
==} {>>afbeelding<<}
    

Maer, was het zaturdags 's avonds of zondags, dan had iedereen geld, om zich in de herberg met bier en brandewyn wat te goed te doen. Dan was het:
- Hospes, nog een half! Heisa! Kaerten bygeschaft!
Zoo werd de geheele weekloon door de keel gejaegd,

{==19==} {>>pagina-aanduiding<<}
en dikwyls nog meer. Men speelde. De eene verloor zyn geld, de andere verdronk of verdanste zyn gewin. Dikwyls zelfs in de week werd het drinkhuis dapper bezocht. De mannen konden eene drooge keel niet verdragen. Ondertusschen hadden de vrouwen en de kinders ter naeuwer nood genoeg te eten. Maer was er geld in het huis, hoe luttel het ook ware, dan moest koffy gemaekt en gebak er by opgedischt worden. En dan zegde men:
- Lieve God, dat hebben wy zoo zelden. Men wil toch ook eenmael zynen lust voldoen. Wat heeft men anders van het leven?
Aen feestdagen ontbrak het niet, en die wilde men lustig gevierd hebben. Was het in het naburig stadje jaermerkt, dan moest men er heen, en kyken hoe het in de herbergen der stad uitzag, en hooren wat er nieuws in de wereld was. Dan gebrak het, daerbuiten, niet aen allerlei gangen, bezoeken, procesverhandelingen, schreden en treden naer den regter en de overheid. Dit bragt veel uitgaven en verzuimenis, en weinig gewin en voordeel te weeg. Gevolgelyk nam in alle huizen het vermogen eerder af dan toe. En daerom vervloekte de eene zoo wel als de andere de slechte tyden, de regering en de lieden van het dorp.



{==20==} {>>pagina-aanduiding<<}

Derde hoofdstuk.


Wat de verstandige molenaer vertelt.

Toen Pieter in het dorp zoo veel laster en zonde zag, voelde hy zyn hart van toorn opzwellen. Hy ging naer den molen toe, zoo als hy telkens deed, wanneer hy mistroostig was. En als hem daer de hemelschzachte Elisabeth aenlachte, dan verdween zyn verdriet, zoo als eene nevelwolk op den top van eenen berg voor den glans der zon.
Pieter zegde tot den molenaer:
- Wel, hoe zyn toch de menschen zoo goddeloos en de huizen zoo vol kommer? Voorheen was het zoo niet. Toen heerschten de vlyt op de akkers, de sierlykheid in het dorp, de eendragt in de huizen en de rykdom in de schuren. Toen waren de boeren in eer en aenzien by de stedelingen, en men noemde hen meestal de Heeren van Goudendal. Thans is alles omgekeerd, en de armoede zit naest de boosheid onder de daken. Heeft dan de oorlog zoo veel kwaeds voortgebragt?
De molenaer antwoordde en sprak:

{==21==} {>>pagina-aanduiding<<}

- Ons dorp heeft veel door den oorlog geleden, zoo als andere dorpen en steden. Vreemde krygslieden zyn by ons ingelegerd geweest en hebben onzen voorraed opgemaekt. Wy hebben het krygsvolk moeten dienen en hun opleveren wat zy begeerden. Wy hebben aen de overheid belastingen en brandschattingen moeten betalen. Daerbuiten hadden wy slecht gewin, handel en wandel stonden stil, alle nering was bederf. Daerby kwamen nog slechte jaren en onweders, zoodat het gras op de velden, de oogst op de akkers, en het ooft op de boomen omkwam. Maer ons ongeluk komt niet van den oorlog noch van de dure tyden voort. Want andere steden hebben zoo wel geleden als wy, en niettemin beginnen zy weder lastig uit te zien. Maer in ons dorpje wordt het alle dagen slimmer. Andere plaetsen zyn in ellende en armoede gedompeld geweest zoo als wy; en toch zyn zy er weder met Gods hulp uitgekomen. Maer, den hemel zy het geklaegd, wy zinken er altyd dieper in.
- Daervoor wille ons God behoeden! riep Pieter uit. Wat is er dan de oorzaek van?
De molenaer antwoordde:
- Dat komt hieruit voort: de anderen spannen hunne krachten aen en zwemmen naer den oever; wy, in tegendeel, laten ons aen het spel van de ongeluksgolven over, en vertrouwen enkel op eenig toeval om ons te redden.

{==22==} {>>pagina-aanduiding<<}
Zelfs degenen die ons helpen konden, trekken ons nog dieper naer den waterkolk in.
- En wie zyn die?
- Ik wil het u wel in vertrouwen onder vier oogen openbaren, zegde de molenaer. Wanneer eene gemeente den kreeftengang gaet, dan kunt gy verzekerd wezen dat zy eene slechte overheid heeft. En dit is by ons het geval. Onze dorpsbewindhebbers zyn eigenbelangzoekende menschen, of eenvoudige en zwakke lieden. Twee van hen hebben eenige drinkhuizen en de schoonzoon van den derden heeft ook eene herberg. Zoo is het hun even goed of de menschen liever by hen aen de drinktafel

{== afbeelding 
	
==} {>>afbeelding<<}
    

zitten, dan met hun werk bezig zyn. Wordt de gemeente

{==23==} {>>pagina-aanduiding<<}
verzameld, zoo is het dan in dit dan in dat drinkhuis, en daer moet ten slotte dapper gedronken worden. Hebben de dorstigen geen geld, dan wordt hun de drank geborgd. Kunnen zy niet betalen, dan wordt hun het een of het ander welgelegen stukje land afhandig gemaekt, of men neemt hetzelve voor de schuld over, of wat de menschen bezitten wordt openlyk verkocht. Dan zyn de bedelaers veerdig. Daerdoor komt al het liggende goed langzamerhand in het bezit der ryken alleen. Wie geld opnemen wil, gaet tot hen en bekomt wat hy begeert tegen dubbelde of driedubbelde interest. Zoo worden de behoeftigen door onchristelyken woeker des te sneller te gronde gerigt.
- Maer waerom gaen degenen die geld noodig hebben, niet liever in andere plaetsen of by regtschapene lieden te leen? vroeg Pieter.
- Omdat men aen onze gemeente in andere plaetsen geenen stuiver meer aenvertrouwt, antwoordde de molenaer. Want, dewyl onze gemeentebestuerders tot nu toe getuigschriften van eerlykheid aen menschen die zich in nood bevinden, op de ligtveerdigste wyze gegeven hebben, zoo hebben zich degenen die er geld op leenden, na eenigen tyd, half of gansch bedrogen gevonden. Door de nalatigheid van ons bestuer hebben wy alzoo alle vertrouwen en alle hoop op vreemde hulp verloren. Daer

{==24==} {>>pagina-aanduiding<<}
ons niemand in de stad meer borgen wil, schimpen en vloeken onze lieden dagelyks tegen de stedelingen en dreigen hen met moord en brand. Overkwam eenig ongeluk aen de stad, dan zou hetzelve met de grootste vreugde door ons janhagel vernomen worden, ofschoon wy nog veel voordeel en vele aelmoezen uit de stad trekken.
- Dit is afschuwelyk, riep Pieter uit. Maer wy bezitten toch nog een redelyk schoon gemeentegoed.
- Ja, maer het gemeentegoed is ook belast, en de ryken hebben er uitsluitelyk het genot van, gaf de molenaer tot antwoord. Want, gebeurt het, dat onze bestuerders de eene of de andere zaek af te maken hebben, onze grenspalen afzien, een verkoop van hout doen, of zoo iets buitengewoons verrigten, dan wordt op kosten der gemeente volop gegeten en gedronken. Alzoo gaet het vermogen der gemeente door de keel onzer bestuerders. Iederen stap willen zy betaeld hebben. Daerby komt nog, dat, de ryken alleen koeijen kunnende houden, en de armen daertoe de middelen niet meer hebbende, de ryken uitsluitelyk het weideregt in het bosch en op het broekland genieten, en dat de armen aldus geen nut noch voordeel van het gemeentegoed trekken.
- Maer, vriend, daer gy alles zoo goed weet, waerom zegt gy dat niet aen de gansche gemeente en waerom

{==25==} {>>pagina-aanduiding<<}
opent gy den lieden de oogen niet? vraegde Pieter met eene vertoornde uitspraek.
- Omdat myne woorden niet helpen zouden, antwoordde de molenaer. Want, daer de meesten uit het dorp in het schuldboek der ryken aengeteekend staen, zoo doen de ryken al wat zy willen, en niemand durft hun een woord tegenspreken. Zoodra een van ons den mond tegen de bestaende misbruiken open wil doen, dan schreeuwt en raest ons geheel janhagel, zoodat men zich ter naeuwer nood van het leven zeker achten kan. Dit weten de gemeentebestuerders en de ryken wel. Deze betrachten de arme lieden als hunne honden, welke zy, naer hun believen, tegen iedereen los kunnen laten, die hun in den weg wil treden.
- Dit alles is verschrikkelyk! riep Pieter uit. Maer, indien de menschen geen verstand hebben, zoo kunnen zy toch niet zonder geweten en zonder vrees voor God zyn.
- Dat zou wel moeten zyn, gaf de molenaer tot antwoord, maer dat is niet. Want men luistert zelfs niet meer naer de woorden van den waerdigen pastoor der gemeente. Deze, ofschoon hy reeds een bejaerd man is, stelt alles in het werk om de menschen tot inkeer te brengen en tot God terug te roepen. Maer alle zyne pogingen blyven vruchteloos, zoodanig is iedereen in het kwaed verhard. Men gaet enkel uit gewoonheid naer de kerk. Men

{==26==} {>>pagina-aanduiding<<}
hoort de beste vermaningen uit gewoonheid aen; en, zoodra men den voet uit de kerk gezet heeft, dan keert men tot de vorige lastertael en losbandigheid terug. En, daer de lieden zich van binnen in hunne harten niet beteren willen, zoo gaet het ook van buiten hoe langer hoe slechter. En gelyk als de ouders zyn, zoo zyn de kinders ook.
- Hoe? vraegde Pieter. Deugt dan de schoolmeester ook niet?
- Sedert dat uw vader, die een verstandig en godvreezend man was, gestorven is, gaet het slecht met de school, antwoordde de molenaer. De jongens en de meiskens leeren naeuwelyks lezen, schryven en cyferen; en weinig zyn er die zelfs hun gebed goed kunnen opzeggen. Maer te huis leeren zy grondiglyk al wat zy van hunne ouders hooren en zien, namelyk liegen en bedriegen, vloeken en zweren, ontucht en huichelary, twisten en vechten, bedelen en stelen, spelen en drinken, lediggaen en kwaed doen, haet en nyd, kwaed spreken en lasteren.
Toen Pieter deze dingen vernomen had, schudde hy het hoofd, en keerde hy, tot in zyne ziel bedroefd, naer huis.



{==27==} {>>pagina-aanduiding<<}

Vierde hoofdstuk.


Hoe Pieter met kracht de hand aen het werk slaet en wat er van komt.


{== afbeelding 
	
==} {>>afbeelding<<}
    

Op eenen zondag, na de hoogmis, vond zich de geheele gemeente op de groote plaets verzameld. Want goede raed was duer, en men wist niet hoe men aen geld zoude geraken, dewyl in het land eene buitengewone belasting uitgeschreven, en nog daerby aen de gemeente eene schuld opgezegd geworden was, dewelke men tot nog toe niet behoorlyk betaeld had. De gansche gemeente was,

{==28==} {>>pagina-aanduiding<<}
naer oud gebruik, onder den grooten lindeboom op de plaets byeengekomen. De dorpsbestuerders stonden in het midden der burgery, en buiten den kring bevonden zich de vrouwen, de jonge dochters en de kinders, om te hooren wat er te doen was.
Pieter was er ook heen gegaen en had voorgenomen zynen medeburgeren over hunnen treurigen toestand de oogen te openen. Daerom steeg hy, zoodra de gemeentevoorzitters hunne voordragt gedaen en hunne aenspraek geëindigd hadden, op eenen steen, die midden in den weg lag. Daer konde hem iedereen zien, en aldus hief hy zyne rede aen:
- Beminde medeburgers! Voor jaren ben ik als kind van hier naer den oorlog vertrokken, en als man ben ik hier teruggekeerd. Maer, toen ik in ons dorp introk, heb ik hetzelve ter naeuwer nood herkend, en my brak het hart van droefheid, toen ik zag hoedanig hetzelve veranderd is. Want voorheen noemde men ons dorp met regt Goudendal, dewyl hetzelve een gouden dal was, waerin Gods milde zegen meer dan ergens anders nederdaelde. By ons waren de meeste lieden welhebbend, en er bevonden zich slechts weinig armen, en byna geene bedelaers. Alsdan plagt men ons, uit inzigt van onzen welstand, ook nog in het gansche land de Heeren van Goudendal te noemen. Want wy gingen niet, zoo als bedelaers, met verretene

{==29==} {>>pagina-aanduiding<<}
kleederen, maer wy kwamen statig te voorschyn, met schoone maer toch eenvoudige kleedy. Niet alleen hadden wy het noodige in ons huis, maer ook nog eenen goeden gulden in voorraed. Toenmaels was de gemeente met geene schulden belast; maer zy trok, in tegendeel, uit andere plaetsen aenzienlyke interesten voor hare uitstaende kapitalen die wy bespaerd hadden. Toenmaels was al het veld goed gemest en bebouwd, en iedereen had zyne koei en zyn peerd in den stal, en zelfs ook geiten en schapen, of een paer verkens er by. Toenmaels had ons dorp het aenzien van een sierlyk vlek. De huizen waren schoon en net van binnen zoowel als van buiten, zoodat zich geen heer uit de stad had moeten schamen om er in te wonen. Huis- en keukengereedschap kondigden aen, dat men goed verzorgd was, en de vensters glinsterden gelyk als spiegels. Weinige lieden hadden schulden, en degene die er had, was niet verlegen om te weten hoe hy dezelve zoude kunnen betalen. Toen ter tyd kreeg een Goudendaler uit de stad, zonder handteekening en zonder onderpand, enkel op zyn eerlyk woord, honderd guldens en meer geborgd. Toen ter tyd was er nog voor Goudendal een gouden tyd.
Terwyl Pieter aldus sprak, wenkten hem allen met vriendelyken byval toe, en eenigen zegden:
- In der daed Pieter heeft gelyk.

{==30==} {>>pagina-aanduiding<<}

Maer hy ging voort en sprak:
- Thans is het niet meer aldus gelegen. Men moest ons dorp niet meer Goudendal, maer slyk-, modder-, doorn-, en disteldal noemen. Van onze akkers is meest de zegen verzwonden; want eenigen hebben te veel land, de overigen kunnen het hunne niet behoorlyk aenbouwen en genieten. Het bedelen wordt door velen niet meer voor eene schande gehouden, maer, in tegendeel, als een ordentelyk beroep en broodgewin aengezien. De meeste huisgezinnen zyn met schulden belast, en het eene na het andere ziet den dag te gemoed, waerop zy de verkooptafel voor hunne deur zullen zien plaetsen en zy zelve er uit zullen gedreven worden. De schuldboden verlaten ons dorp niet. Met de naburige plaetsen staen wy in twist en in processen, en onder ons heerschen steeds vyandschap en tweespalt. Wy hebben nog den ouden hoogmoed, maer niet meer het oude geld. Op de straten vindt men slyk, en in de huizen vuilnis en stank; maer de meeste vuilnis is in de herten. Want hier verstaet zich zekerlyk iedereen beter op den drank dan op den arbeid, beter op het borgen dan op het betalen, beter op het bedriegen en het stelen dan op het geven, beter op de arglist dan op de waerheid. Indien het zoo voortgaet, moeten wy allen in ellende en schande vergaen. Reeds hebben wy in de stad en op het land volstrekt geen aenzien meer;

{==31==} {>>pagina-aanduiding<<}
en, wanneer men iemand voor eenen deugeniet wil uitmaken, dan zegt men: ‘Hy is een Goudendaler.’
By deze woorden van Pieter ontstond een diep gemurmel en een hevig gewoel onder het volk, en iedereen zag hem met duistere blikken aen, zoodat Elisabeth, de molenaersdochter, van eene groote vrees bevangen werd. Want zy stond op eene bank voor het huis en sloeg geene oogen van Pieter af, dien zy van herte lief had.
Nogtans liet zich Pieter noch door het gemurmel noch door het getier verschrikken. Maer hy ging aldus voort:
- Beminde medeburgers, indien nog een druppel redelyk en vroom bloed in uwe aders vloeit, slaet dan hand in hand en zegt: ‘Het zal, het moet anders gaen.’ Waer komt ons verderf van voort? Ziet, daeruit komt hetzelve, uit de drinkhuizen! Daer zyn uwe landeryen in de bier- en brandewynglazen gevallen, en uwe koeijen door de speelkaerten geslagt geworden. Daer hebt gy de spaerzaemheid verleerd en den arbeid vergeten. De armoede brengt den steellust voort, en de ledigheid is het oorkussen des duivels. Het goed uwer vaderen hebt gy opgemaekt, en uwe zondagsrokken draegt gy met gaten aen de mouwen. Hebt gy eenige stuivers in uwe borse, dan drinkt gy lustig op, en laet uwe vrouw en uwe kinders honger lyden. Wat moet daervan komen? - Nu vraeg ik onze dorpsbestuerders: wat is van

{==32==} {>>pagina-aanduiding<<}
het gemeentegoed geworden? en hoe hebt gy met de nalatenschap onzer voorvaders huis gehouden? Waerom legt gy geene getrouwe rekening af, en geeft gy geenen opregten raed om ons uit dien droevigen toestand te redden? Waerom smult gy steeds op kosten der gemeente, in plaets van het gemeentegoed spaerzaem in acht te houden? Waerom sluit gy de drinkhuizen niet, en opent gy niet liever graven om het water van het moerassige gemeentewoud af te leiden, of betert gy niet lieven onze halsbrekende dorpswegen? Waerom maekt gy het den lieden zoo gamakkelyk wanneer zy geld willen opnemen, en zoo moeijelyk wanneer zy zich van den bedelstaf zouden kunnen redden?
Terwyl Pieter aldus sprak, riepen eenigen van de gemeentebestuerders met woede uit:
- Zwyg, landstryker en deugeniet! Zwyg, of wy verwyzen u voor acht-en-veertig uren te water en te brood in het gevangenhuis!
En de gansche gemeente brulde luidkeels:
- Zwyg! zwyg!
Maer Pieter antwoordde:
- Gy hebt de magt om my in het gevangenhuis te werpen; maer ik heb de magt om u voor het hooge landsbestuer te dagen. Zoo ik aldaer uwe slechte regering te kennen geef, zult gy slechter te moede zyn dan ik in

{==33==} {>>pagina-aanduiding<<}
het gevangenhuis wezen zal. Maer gy allen, medeburgers, bewyst my dat ik onwaerheid spreek of lastertael voer. Vraegt aen uw geweten of gy ryker of armer geworden zyt, of trouw en eerlyk woord nog onder ons gelden, of godsvrucht en menschenliefde meer onder ons heerschen, dan hardhertige eigenbaet, woeker, losbandigheid, arglist, schelmery, valschheid en meineedigheid? En is uw geweten sprakeloos, beschouwt dan uwe vervallene huizen en stallingen, uwe verwilderde akkers en hoven, uwe ledige geldbuidels en kisten, uwe verretene kleeders en hemden: deze zyn myne getuigen tegen u! Beschouwt uwe arme verwaerloosde kinders; zy zyn myne getuigen tegen u! Gy hebt meer zorg voor uwe koeijen, voor uwe geiten en uwe verkens, dan voor uwe kinders; maer uwe koeijen, uwe geiten en uwe verkens zyn u minder waerd dan zwelgery, spel, en onmatig eten en drinken.
Pieter wilde nog meer zeggen, maer zy stieten hem met een woedend moordgebrul van den steen af, en lieten hem geen woord meer spreken. Eenigen wilden de hand op hem leggen; maer hy vatte hen met eene forsche vuist aen, en sleurde ze den eenen tegen den anderen, zoodat zy met de hoofden tegen een sloegen. Hy greep eenen dikken stok, en dreigde den eersten die hem naderen zoude, op den grond neder te slaen. Het geschreeuw tegen hem werd immer luider en wilder. Eenigen

{==34==} {>>pagina-aanduiding<<}
raepten steenen op. Maer Pieter stapte moedig, met opgeheven stok, tegen den woedenden hoop op; midden door denzelven maekte hy zich een baen, en hy keerde naer zyn huis terug. Hy wiesch zich af, plaetste een verband op zyn verwond voorhoofd, en bleef stil.
Daer kwam, zoo bleek als de dood, Elisabeth met bekretene oogen tot hem, en vraegde:
- Pieter, hoe gaet het?
En zy konde van droefheid niet verder spreken, en hy troostte haer en drukte haer met eene diepe hertroering de hand.



{==35==} {>>pagina-aanduiding<<}

Vyfde hoofdstuk.


Hoe Pieter door zyne vyanden vervolgd wordt en wat hy er tegen doet.


{== afbeelding 
	
==} {>>afbeelding<<}
    

Sedert den dag dat hy het woord tot de gemeente had gevoerd, had Pieter niets dan nood en verdriet. 's Nachts wierpen hem kwade jongens de vensters met steenen in. In eenen anderen nacht braken zy hem zes jonge fruitboomen, die hy in zynen hof geplant had. In eenen anderen nacht stalen zy hem zyne groenten uit zynen moestuin weg.
Als hy naer de gemeentebestuerders ging en zyn beklag deed, lachten zy hem honend uit en zegden:
- Gy hadt wel eene grootere straf verdiend, zoo wy met u naer de strenge wet te werk wilden gaen. Maek u dus van hier weg, lasteraer daer gy zyt!

{==36==} {>>pagina-aanduiding<<}

- Goed, antwoordde hun Pieter. Daer gy my tegen booswichten noch regt noch bescherming verleenen wilt, zoo maekt dan in de gemeente bekend, dat ik my zelf wel zal weten te verdedigen en dat zich ieder voor schade in acht houde.
Pieters vyanden gingen voort met hem te plagen, maer toch niet zonder schade en schrik. Want, op eenen avond, dat hy in den molen was en dat zy het wisten, slopen zy in zynen hof om alles te verwoesten; maer plotselyk braken uit de vensters van zyn huis twee geweerscheuten los. Toen liepen zy door vrees ontsteld weg, en meenden dat hy den kwaden geest tot wachter in zyn huis moest hebben. Want, terwyl zy nog op den loop waren, bejegende hen Pieter die van den molen kwam; hy vatte er eenen met den kraeg, en sprak met eene donderende stem, zonder hem nogtans eenig kwaed te doen:
- Waerom hebt gy als dieven in mynen hof willen inbreken?
Een ander mael, daer hem slechte kerels eene poets wilden spelen, en na middernacht, door brandewyn verhit, over de haeg klommen, die zyn klein goedje omringde, werden zy aen hunne voeten bloedig verwond, zoodat zy van smart luid schreeuwden en ter naeuwer nood over de haeg weg kunnen komen.

{==37==} {>>pagina-aanduiding<<}

Deze en andere voorvallen verspreidden eenen grooten schrik in het dorp, en er waegde niemand meer des nachts tot de omstreken van Pieters huis te naderen.
Hy bleef nogtans vriendelyk jegens iedereen, gelyk als te voren; hy gaf aen den eenen goeden raed, aen den anderen die zich in nood bevond, een stuk geld. Niettemin deed hem de ellendige toestand der gemeente leed, en hy begaf zich eens naer den pastoor om ken over denzelven te raedplegen.

{== afbeelding 
	
==} {>>afbeelding<<}
    

- Ik ben herder, zegde de pastoor, maer er bevinden zich meer wolven dan schapen in onze gemeente. Jaren

{==38==} {>>pagina-aanduiding<<}
lang heb ik alle zorg en moeite aengewend, om de verdwaelden weder op den weg der deugd terug te brengen. Doch vruchteloos bleven alle myne pogingen, en van dag tot dag wykt men verder van de regte baen af. Goede vermaningen worden in den wind geslagen, en naer God noch zyn gebod wordt niet meer geluisterd. Nogtans geef ik de hoop zoo min als den moed op. En er zal een dag komen voor de waerheid en voor het licht.
- De hemel geve dat dit zy! antwoordde Pieter. Maer zou men er niet aen twyfelen, als men den steeds aengroeijenden staet van verarming en van bederf onzer gemeente aenziet?
- Myn zoon, twyfel aen alles, maer aen Gods werken niet, gaf de pastoor tot antwoord. Ik ben oud, en veel heb ik in den loop van myn leven gezien. Dikwyls zaeit God onkruid om er goede vruchten van te trekken. Dit is het geheim van zyne almagt, en 's menschen verstand moet er zich voor buigen.
- Het kwaed dat wy hier betreuren, hernam Pieter, spruit vooral uit onwetendheid en uit gebrek van beschaving voort. De lieden zyn onwetend, en vallen meest in het verderf door onverstand, dewyl zy niet weten hoe zich te helpen en hoe hunne zaken in te rigten. Men ziet hoe zy zich langzamerhand aen hunnen ondergang gewennen. Men ziet de kinders, erbarmelyk verwaerloosd, in

{==39==} {>>pagina-aanduiding<<}
de onmogelykheid van zich te beteren, omdat zy dagelyks de slechtste voorbeelden voor het oog hebben.
- Ja, zoo gaet alles te gronde als men deur en hart voor de ondeugd open doet en als men de deugd hardnekkig voorbywyst, antwoordde de pastoor.
Lang nog spraken de eerwaerdige oude man en Pieter over de middelen die aengewend zouden kunnen worden, om het volk tot inkeer te brengen. Deze drukte de edelhertige gevoelens van zyn jeugdig gemoed uit. De andere legde zyne langjarige ervarenheid en zyne herderlyke wysheid in de weegschael. En, toen zy scheidden, drukten zy zich hertelyk de hand, en Pieter keerde met eene nieuwe hoop naer huis.



{==40==} {>>pagina-aanduiding<<}

Zesde hoofdstuk.


De nieuwgekozen schoolmeester.

Eenige dagen na dit onderhond op eenen namiddag, ging Pieter naer den molen. Hy kwam voorby het huis van den waerd uit den Gouden Leeuw, meester Brenzel, die een der rykste lieden uit het dorp en het voornaemste lid van den gemeenteraed was. Meester Brenzel stond voor zyne deur, met de muts scheef op een oor en de handen kruiswyze op zynen buik, en zag met eenen gansch gebiedenden blik regts en links om zich heen.
- Goeden avond, mynheer Brenzel, riep hem Pieter toe. Houdt gy reeds rustdag?
Brenzel knikte trotsch met het hoofd en antwoordde zonder Pieter aen te zien:

{==41==} {>>pagina-aanduiding<<}

- Ik verdien mynen dagloon, als ik met de hondszweep voor myne deur blyf staen om de bedelaers van myn huis af te weren.

{== afbeelding 
	
==} {>>afbeelding<<}
    

Toen Pieter deze onchristelyke tael van eenen voorstander der gemeente vernam, die de vader der armen, der weduwen en der weezen zyn moest, voelde hy zich heet en koud worden, en verdubbelde hy zyne schreden om van den waerd uit den Gouden Leeuw weg te komen. Des te meer voelde zich zyn hart verkwikt, toen hy aen den molen aenkwam, en hy Elisabeth, de schoone dochter van Hendrik den molenaer,

{==42==} {>>pagina-aanduiding<<}
voor de deur zag. Zy zat op eene groene bank, in den lommer van eenen jongen kersenboom en naeide nieuwe

{== afbeelding 
	
==} {>>afbeelding<<}
    

hemden. Zy werd vuerrood toen zy Pieter voor haer zag staen, reikte hem sidderend de hand, lachte hem vriendelyk toe, en hare oogen blonken van tranen.
- Waerom weent gy, Elisabeth? vroeg Pieter gansch verschrikt.
Elisabeth wischte gezwind hare oogen af, lachte hem

{==43==} {>>pagina-aanduiding<<}
nog vriendelyker toe, en antwoordde terwyl zy het hoofd schudde:
- Heden zeg ik het u niet, lieve Pieter, maer gy zult het toch eens vernemen.
Alzoo sprekende scheen zy hem schooner en minnelyker dan hy ze ooit gezien had. Maer, hoe hy haer ook ondervraegde, wilde zy hem toch niet zeggen waerom zy geweend had.
Daerop vraegde hem Elisabeth:
- Is het niet waer? Gy hebt een paer lustige dagen in de stad doorgebragt, en misschien ook met de schoone stadjufvrouwen gedanst? Hoe? Pieter, gy zucht? Och! Pieter, ik zie de gansche waerheid in. Uw hart trekt naer de stad, en in ons arm dorpjen is het niet meer schoon genoeg voor u.
Aldus sprak Elisabeth, en Pieter sloeg treurig de oogen neder zonder te antwoorden. Toen trad zy nader, nam zyne hand in de hare, en ging met eene sidderende en naeuwelyks hoorbare stem voort:
- Pieter, lieve Pieter, wat scheelt u? Zeg het my regtuit: wat bedroeft u zoo zeer?
- Kind, riep Pieter uit terwyl hy de oogen hemelwaerts opsloeg, God weet het, ik kon gelukkig zyn, en ik ben het, en in de wereld nergens meer als by u,

{==44==} {>>pagina-aanduiding<<}
want gy zyt goed van herte. Maer ik heb medelyden met de menschen, want ik ken er zoo velen, en de meesten zyn bedorven van ziel. Zie slechts de ellende der lieden in ons arm Goudendal aen. Het zou toch zoo weinig kosten om hen uit den nood te redden. Maer, God erberme zich! die menschen verandert men in dieren, en den hardhertigen ryken is dat even eens. De gemeentebestuerders bekleeden enkel hunne ambten om hunnen hoogmoed te voldoen, om de magt te voeren, en om zich allerlei voordeel te verschaffen. Zy bedriegen de weezen, zy plunderen de weduwen, en hebben noch gevoel noch geweten. Aldus gaet het in het dorp altyd slechter, de nood der meeste huisgezinnen wordt immer grooter, en niemand brengt eenige hulp by. Wy hebben een bestuer...... het roept wraek voor God! De heeren willen enkel regeren om den grooten man te spelen en tot hun eigen nut te werken; maer den nood van het volk in den grond te heelen, dat rekent niemand voor zynen pligt. By allen is het slechts voor grootmakery, vermaek en geld te doen. Zy willen enkel hunne huisgezinnen verryken, hunne zonen en schoonzonen ophelpen; hier wascht de eene hand de andere; hier pikt eene raef de andere de oogen niet uit; en de gemeente wordt immer ellendiger; en daerover bekommeren zich onze heeren in het geheel niet. Zy laten zich nog daerby om hunne

{==45==} {>>pagina-aanduiding<<}
wysheid en hunne groote genade loven, zoodanig schaemteloos en verachtelyk vertoonen zy zich.
- Och! Pieter, lieve Pieter, antwoordde Elisabeth, waerom bedroeft gy u toch daerover? Daer is een regtveerdige God in den hemel, die regt zal spreken over diegenen die hunne pligten onder de voeten treden. Gy zyt toch ontschuldig aen de ellende des volks. Waerom bedroeft gy u toch?
- Kan ik het my dan wel laten gevallen in de hel, waer ik de afschuwelykheid des duivels en het lyden der arme zielen moet zien? vraegde Pieter. Zoo min kan ik het my wel laten gevallen op de aerde, waer ik het schandelyk gedragt onzer grove en hoogmoedige dorpsvoorstanders zie, die het arme volk nog dieper in het slyk en in het stof nedertrappen, in stede van hetzelve er uit te trekken zoo als het hun pligt ware. Wanneer dan de ongelukkigen eindelyk uit de vertwyfeling tot schelmstukken overgaen, bedriegen en stelen, ja zelfs moorden, laet men hen zeer roerend en plegtiglyk heenregten; of als men hen minder uit hunne kinderen dan uit hun vee ziet maken, dan lacht men er eens gansch deftig over. Is dat niet een voorspel van de hel? En zyn niet de meesten onzer Goudendalers door hunne armoede byna zoo als de dieren ruw, walgelyk, grof, vuil en gevoelloos geworden? Zyn zy niet, door den last der armoede, zelfs nog

{==46==} {>>pagina-aanduiding<<}
slechter dan de dieren geworden, daer zy zich steeds aen

{== afbeelding 
	
==} {>>afbeelding<<}
    

krakeelen en twisten overgeven, zich met kwaedspreken ophouden, zich over het ongeluk van hunnen naesten

{==47==} {>>pagina-aanduiding<<}
verheugen, dievery plegen, lui zyn, en voor niets als voor eten en drinken goed zyn?
- De oude schoolmeester, zegde Elisabeth, heeft ook den verdienden loon voor zyn drinken bekomen. Eergisteren avond, gansch beschonken uit den Gouden Leeuw komende, struikelde hy in den vyver en verdronk. Gisteren morgen vond men hem dood, en dezen morgen is hy begraven geworden. Gelukkig laet hy noch vrouw, noch kind achter.
Deze gebeurtenis vernam Pieter niet zonder ontroering. Hy vraegde nog het een en het ander, scheen iets wigtigs te overleggen en keerde dieppeinzend naer huis. Elisabeth konde niet begrypen wat hem zoo plotselyk door het hoofd gevlogen was. Maer zy vernam het den volgenden zondag.
Alsdan werd de gemeente, nadat de hoogmis gedaen was, byeengeroepen, want het kwam er op den keus van eenen nieuwen schoolmeester aen. Pieter ging ook naer de verzameling. Elisabeth stond op eenigen afstand met de vrouwen en de jonge dochters. Zy was zeer bevreesd, dat Pieter het woord zoude opnemen, hetgeen aen de lieden zou kunnen mishagen, en daerom had zy haren vader verzocht Pieter tot bedaring te brengen, zoodra hy opbruisen zou. Ook verwyderde zich de molenaer Hendrik van Pieters zyde niet.

{==48==} {>>pagina-aanduiding<<}

De voorzitter van den raed, meester Brenzel, verklaerde aen de gemeente waerom dezelve byeengeroepen was en zegde:
- Daer de schoolmeestersplaets openstaet en daer deze bediening zeer gering is en veel moeite verschaft, dewyl de jaerwedde slechts uit veertig guldens bestaet, zoo acht ik my gelukkig aen de gemeente eenen wakkeren man te kunnen voorslaen, die het ambt aennemen wil. Het is namelyk de kleêrmaker Specht, wiens handwerk slecht gaet en die my van mynen moederskant eenigermate verwant is.
Daerop sloeg de baes van den Zwarten Arend, meester Krytman, in zyne hoedanigheid van ondervoorzitter, zynen armen neef, den kreupelen vioolspeler Bogaerts, voor, zeggende dat deze man des te meer de voorkeur verdiende, daer hy, in plaets van veertig guldens te eischen, zich, wegens de behoeftigheid der gemeente, met vyf-en-dertig guldens te vrede zoude stellen.
De snyder Specht, vreezende dat de meeste boeren voor den vioolspeler zouden stemmen, begon zynen mededinger alle zyne zonden en schanddaden op te tellen, en bood zich voor dertig guldens aen. De vioolspeler werd daerover zoodanig vergramd, dat hy den snyder voor eenen dief en eenen meineedigen schelm uitriep, en den schoolmeesterspost voor vyf-en-twintig guldens wilde aennemen.

{==49==} {>>pagina-aanduiding<<}
De snyder verklaerde, dat hy voornemens was den vioolspeler wegens schimpredenen voor de regtbank te trekken, maer dat hy voor zoo eenen geringen loon niet schoolmeesteren wilde.
Daer zich nu verder niemand meer voor het ambt aenbood, dewyl geen eerlyk man eene plaets wilde aenveerden, die van iedereen veracht was en slechts door menschen aengezocht werd die anders geen bestaen hadden, zoo ging de gemeente het besluit nemen de school aen den vioolspeler als eene nevenkostwinning te vertrouwen, schoon de arme man ter naeuwer nood schryven en cyferen konde.
Maer op dezen oogenblik drong zich Pieter vooruit. Hy werd bleek en rood in zyn aengezigt en zegde:
- Aen de koei- en verkenshoeders die uw vee op de weide dryven, geeft gy beteren loon dan aen den schoolmeester die aen uwe zonen en dochters de godsvrucht en nuttige zaken leeren moet. Uwe kinders zyn menschen naer het evenbeeld van God geschapen, en uwe dieren zyn het niet. Schaemt gy u niet voor de zonde die gy doet? Maer ik weet zeer wel dat de gemeentekas altyd ledig is, wanneer voor het nuttigste moet gezorgd worden, en dat arme lieden die ter naeuwer nood aerdappelen, brood en zout hebben, geen schoolgeld kunnen betalen. Zoo wil ik dan het overige doen, en ik bied my

{==50==} {>>pagina-aanduiding<<}
aen om het schoolmeestersambt aen te nemen, zonder eenigen loon daervoor te eischen. Ik zeg nogmaels: ik wil schoolmeester zyn, en het zal noch aen de gemeente noch aen de huisgezinen eenen enkelen stuiver kosten.
De menschen bekeken zich malkander en zagen Pieter met verwondering aen. Eenigen wilden hem niet hebben, en zegden dat hy misschien de arme zielen der kinders aen den duivel zou kunnen of willen verkoopen. Maer de meesten bedachten dat geen andere den dienst zoo goedkoop aennam, en zy raesden en schreeuwden dat Pieter schoolmeester moest zyn. Alsdan werden de stemmen opgenomen, en Pieter werd tot schoolmeester gekozen.
Toen Elisabeth dit hoorde, meende zy van schaemte en van verstoring in den grond te zinken. Want in het dorp was, buiten den veldwachter en de verkensdryvers, niemand geringer geschat dan de schoolmeester. Zy liep gansch buiten haer zelve naer den molen, als waren haer het grootste ongeluk en de bitterste smaed wedervaren. Hendrik de molenaer schudde ook verdrietig het hoofd, zeggende:
- Ik geloof in der daed dat Pieter den kop verloren heeft.
Niettemin bleef Pieter by zyn besluit vast. Zoo werd hy dan, naer de voorschriften der wet, door den gemeenteraed aen het hoogere schoolbestuer voorgeslagen.

{==51==} {>>pagina-aanduiding<<}
Hy moest in de stad een onderzoek onderstaen, en, daer hy eene sierlyke hand schreef, en beter het rekenen verstond dan het voor landlieden noodig scheen te zyn, werd hy in zyn ambt bevestigd.



{==52==} {>>pagina-aanduiding<<}

Zevende hoofdstuk.


Hoe Pieter school houdt.

- Elisabeth! Elisabeth! ontmoedig my toch niet zoo zeer met uwe ontevredenheid en met dat neêrslagtig aengezigt, zegde Pieter aen de bedroefde dochter van den molenaer. Zie, de ouden zyn bedorven en ongemakkelyk kunnen zy verbeterd worden. Misschien zal het my gelukken, door eene goede opvoeding der kinderen, ons arm dorp weder in eer en aenzien te brengen. Geenen anderen weg staet ons open. Een dorpsschoolmeester is zekerlyk een geringe en weinig aengeziene man; maer hoe diep heeft zich toch onze Heer en Zaligmaker vernederd, om de menschen te verbeteren, te onderwyzen en tot den hemel te winnen! Hadden wy maer altyd wyze en verstandige overheden, die minder hun eigen welzyn dan

{==53==} {>>pagina-aanduiding<<}
het welzyn des volks ter harte namen, voor hetwelk zy eigenlyk werken moeten, dan zouden zy meer zorg en achting voor de dorpsschoolmeesters dan voor de leeraers van de hooge scholen hebben. Maer alzoo is het in deze verkeerde wereld niet. Alles ziet en trekt naer boven, en verzuimt wat onder is. Daerom wordt het van boven meest te zwaer, en van onder te zwak, zoodat vele troonen op zwakke voeten staen.

{== afbeelding 
	
==} {>>afbeelding<<}
    

- Och! Pieter, Pieter, gy weet niet hoe slecht gy

{==54==} {>>pagina-aanduiding<<}
gedaen hebt, riep Elisabeth uit, zonder nogtans er by te voegen waerin hy slecht gedaen had.
Ondertusschen begon Pieter zyne school, zoodra de winter aengekomen was. Den eersten dag stelde hy zich voor de deur van het schoolhuis en ontving aldaer de kinderen. Hadden zy beslykte schoenen, dan moesten zy dezelve eerst met stroo afvegen en de zolen afkrabben aen het yzer dat naest de huisdeur vastgemaekt was, opdat zy den zuiveren vloer niet vuil zouden maken. Daerna zegde hy aen ieder van hen vriendelyk den goeden dag om hen te verwelkomen. Maer hadden zy onreine handen, dan moesten zy zich, eer dat zy inkwamen, aen de bron zuiver gaen wasschen. Waren hunne hairen niet zuiver gekemd, dan zond hy hen naer huis om zich eerst te laten kemmen. Maer aen hen, die reinig en wel gekemd naer de school kwamen, drukte hy vriendelyk de hand.
De jongens en de meiskens verwonderden zich zeer. Eenigen schaemden zich, anderen lachten, en anderen weenden. Zoo iets was hun nog niet overkomen.
Den tweeden en den derden dag stond Pieter weder voor de schooldeur, en daerna nog menigen dag, tot dat allen zuiver ter schole kwamen, zoo als hy het bevolen had. Naderhand ontving hy hen in de schoolkamer.

{==55==} {>>pagina-aanduiding<<}
Wie dan met ongekemd hair, met ongewasschene handen

{== afbeelding 
	
==} {>>afbeelding<<}
    

en aengezigt, of met beslykte schoenen kwam, werd op eene bank aen aller oogen ten toon gesteld, en, na eene uer lang aldaer gestaen te hebben, naer huis gezonden, om zich te laten reinigen.
Vele lieden uit het dorp waren daerover verstoord; maer zy hadden in de school niets te bevelen, en zy moesten de zaken laten gaen zoo als het Pieter wilde. Op die wyze kwam het zoo ver, dat, in weinige weken, al de schoolkinders, groot en klein, arm en ryk, uiterst zuiver

{==56==} {>>pagina-aanduiding<<}
op hun lyf waren, ten minste zoo lang als zy zich by den schoolmeester bevonden.

{== afbeelding 
	
==} {>>afbeelding<<}
    

Maer Pieter liet het daerby niet staen. Nadat hy de kinders dry maenden lang aen de orde gewoond had, gaf hy ook op de reinheid der kleederen acht. Morsigheid, stof en slyk durfden er niet op gezien worden, ofschoon ook de kleederen oud en versleten waren. Dit laetste vergaf hy, want het was de schuld der kinderen niet. Zy, die zich de gansche week het zuiverste getoond hadden, zoo wel in de school, als buiten de school, in het dorp, op de straten, in de kerk, op het

{==57==} {>>pagina-aanduiding<<}
veld, waren zyne lievelingen. Aen die gaf hy de eerste week een heiligenbeeldje, of een stukje zeiden band, of een blad fyn briefpapier; de volgende week gaf hy hun weder een bewysteeken van zyne vriendschap; en eindelyk verkregen zy het regt des zondags met hem te gaen wandelen, of, in geval het weder te slecht was, by hem in zyn huis te komen en zyn groot beeldenboek te doorbladeren, waeruit hy menig schoone geschiedenis wist te vertellen.
Pieter was een man die ook by volwassene lieden in aenzien wist te komen, die in der daed nooit zwoer of vloekte, maer die niemand vreesde. Geen wonder, dat alle kinders hoogachting voor hem gevoelden en hem eindelyk byna meer lief hadden dan hunne eigene ouders. Daer had men moeten zien met welken eerbied zy hem allen aenspraken, hoe vriendelyk zy op hem aengingen, als hy hen bejegende, hoe zy hem zyne wenschen in de oogen zoekten te lezen, en hoe hy hen door eenen enkelen wenk gewillig gehoorzamen deed.
Dit konden de boeren van Goudendal niet begrypen, des te meer, daer deze schoolmeester noch van eenen hazelstok noch van eene berkenroede gebruik maekte. Menige lieden werden angstig en vertelden zich de historie van eenen rattenvanger te Hameln, in Duitschland, die ook de kinders tot zich had weten te lokken, en

{==58==} {>>pagina-aanduiding<<}
dezelve eindelyk allen in het hol van eenen berg gevoerd had, waer zy met hem verdwenen waren. Eenige oude boerenvrouwen zegden openlyk dat Pieter niet regt in zyne schoenen ging, en rieden den menschen hunne kinders niet meer by den schoolmeester te laten gaen. Doch zoo ver kwam het niet.
Maer Pieter zegde:
- De zuiverheid van het herte is de gezondheid der ziel. De zuiverheid van het lyf is de gezondheid van het ligchaem. De dieren mogen zich in het slyk wentelen, maer de mensch, als het evenbeeld van God, moet zich rein tot den reinen hemel wenden. Zoodanig moet het begin van alle kinderopvoeding wezen, dat de kleine kinders weten dat zy menschen en veel beter dan de dieren zyn. Dan kan men alles uit hen maken; uit de dieren is niets te maken.
Pieter zegde verder:
- Een schoolmeester, die niet eenmael weet de zachte kinderherten door ernst en liefde zoodanig te leiden, dat zy hem met goeden wil volgen, verstaet zyn beroep slecht. En men deed zeer wel indien men op den rug van den schoolmeester den stok aen stukken sloeg, waermede hy de kinders tuchtigt, even alsof hy apen, honden en andere dieren te kastyden hadde, die geen verstand en geen menschelyk hert hebben.



{==59==} {>>pagina-aanduiding<<}

Achtste hoofdstuk.


Wat verder in de school omgaet.

Maer het gerucht verspreidde zich welhaest in het dorp, dat Pieter de kinders vervoerde, dat hy hun eenen nieuwen godsdienst inboezemde en dat zy by hem niets goeds konden leeren. Want het was verschrikkelyk om te zien hoe de kinders alle dagen aendrongen om naer de school te gaen, daer toch te voren de jeugd niet gaerne met de school had te doen gehad; dit alles was niet natuerlyk. Daerby voegde men, dat het den ganschen dag doodstil, zoo als in eene kerk, in het schoolhuis was, waer men te voren, by menschen geheugen, niets dan geraes en het geschreeuw van de leerlingen wyduit door het dorp gehoord had; zelfs terwyl de kinders zongen, was het alsof men een bieëngebrom hoorde. Verder vernam men,

{==60==} {>>pagina-aanduiding<<}
dat de meester in het gebed aenstootende nieuwigheden ingevoerd had, en dat de kinders tot hekserei opgeleid werden, daer zy reeds verdachtige teekens leerden teekenen.
Deze en andere aentygingen kwamen eindelyk ter kennisse van den eerwaerdigen pastoor en van den schoolopziener uit de stad. En, daer in der daed niemand wist noch begreep wat Pieter deed, werd de schoolopziener naer het dorp gezonden, om, gezamenlyk met den pastoor en den borgemeester, de tegen den schoolmeester ingebragte bezwaren te onderzoeken en af te schaffen. Deze kwamen op eenen morgen onverwacht, eer dat de school begonnen was, by Pieter; zy gaven hem te kennen waerom zy gekomen waren en bevalen hem de school in hunne tegenwoordigheid te doen zoo als hy gewoon was.
Daer nu de kinders het eene na het andere aenkwamen, waren zelfs aen hunne arme en versletene kleeders hunne zuiverheid en zindelykheid lief om zien; en de overheden waren niet minder verwonderd, toen zy hen allen eerst naer den meester zagen gaen, hem den goeden morgen wenschen, en zich daerna in stilte op hunne plaets begeven, waer zy vrolyk met elkander fluisterden en den vreemden heer aenzagen. De kinders waren twee-en-dertig in getal. Aen den eenen kant van de schoolkamer

{==61==} {>>pagina-aanduiding<<}
zaten de jongens, aen den anderen kant zaten de meiskens.
Nadat zy allen verzameld waren, zegde Pieter met luider stem:
- Lieve kinders, laten wy ons, eer wy beginnen, voor den overaltegenwoordigen lieven God, onzen Vader, demoedigen, en hem onze gedachten en ons gebed eerbiediglyk voordragen.
Terwyl hy aldus sprak, vouwden de twee-en-dertig kinders hunne handjes te zamen, en zy zonken op de knien neder, de oogen vroom ter aerde nedergeslagen. Pieter zette zich ook op zyne knien. De pastoor, de borgemeester en de schoolopziener, zich al de kleinen voor den eeuwigen God ziende demoedigen, deden insgelyks en knielden ter aerde. Toen hief Pieter, na zich een kruis gemaekt te hebben, den Onzen Vader aen. Al de kinderen baden met hem den Onzen Vader en het Wees Gegroet.
Daerna stonden zy allen op, en de meestgevorderde leerlingen, hunne oogen naer eene groote zwarte plank wendende, waerop muzyk geschreven stond, begonnen een schoon vierstemmig morgenlied te zingen. Daerop lazen de beste lezers afwisselend een stichtend vers uit een boek. Ieder regel werd door de gansche school met halfluide stem herhaeld. Toen werd het boek toegedaen,

{==62==} {>>pagina-aanduiding<<}
en ieder kind, door Pieter met eenen vinger aengewezen, zegde het vers uitwendig op.
Toen dit gedaen was, rigteden zich de kinders, in vier klassen verdeeld, naer even zoo veel verscheidene zwarte planken, op dewelke letters, lettergrepen en zelfs volzinnen geschreven waren. En allen teekenden yverig op hunne leijen of op het papier de voorschriften na. Pieter ging van kind tot kind, loofde het eene, onderwees het andere, deed aen een derde de pen of de griffel beter houden, en dergelyk meer.
Nadat eene uer alzoo doorgebragt was, verdeelden zich de kinders in vier hoopen, en men zag vier schoolmeesters in plaets van eenen optreden. Want zy die het beste lezen konden, schreven met kryt op zwarte planken letters, woorden of volzinnen, dewelke ieder hoop gezamenlyk of ieder leerling afzonderlyk met halfluide stem opzeggen moest. Pieter hield het oog op allen, en luisterde links en regts of ook allen de klanken, de woorden of de volzinnen juist opzegden.
Eene uer nu weder verstreken zynde, begonnen de leerlingen op de planken te cyferen. De eerste afdeeling bewerkte aftrekkingen, de tweede verdeelingen, de derde optellingen, en de vierde sprak getallen uit, of zegde het eenmael een op, en zoo verder. Pieter stelde aen de beste rekenaers geschrevene opgaven voor, en zy

{==63==} {>>pagina-aanduiding<<}
bewerkten dezelve ieder afzonderlyk. Ten einde gaf elk de slotsom aen, die hy bekomen had. Alsdan zag Pieter in een boeksken, waerin de oplossingen aengeteekend waren, en hy zegde terstond of zy goed of slecht gerekend hadden.
Gansch bewonderensweerdig waren de stilte, de goede orde, en de leerbegeerte van allen. Zoo iets hadden de pastoor en de borgemeester nog in hun leven niet gezien.
Alsnu de morgen op deze wyze doorgebragt was, begaven zich de kinders, na weder gebid, en na den schoolmeester en de vreemden gegroet te hebben, in stilte naer hun huis. Maer op de straet was het een vrolyk gelach en volle vreugd onder de kleinen.
Na den middag zag men in de school de kinders weder naer de zwarte planken gerigt. Daer teekenden zy in hunne schryfboeken of op hunne leijen kunstige figuren uit regte en kromme liniën bestaende; zelfs waren er eenigen die reeds de omtrekken van bloemen en wonderbare vaten afbeeldden. Dit gedaen zynde, lazen de beste lezers aerdige en leerryke geschiedenissen en gesprekken voor. Daer had men het vermaek moeten zien dat de kinderen namen aen al wat zy hoorden. Daerna beval Pieter aen degene die het best schryven konden, de aengehoorde geschiedenissen in hun huis op te schryven en hem dezelve den volgenden dag te brengen, maer

{==64==} {>>pagina-aanduiding<<}
zonder eene fout tegen de spelling gemaekt te hebben. Ten laetste riep Pieter openlyk met verdienden lof de namen van degene af, die, dezen dag, het best hunnen pligt vervuld hadden. En daer dezelve zes in getal waren, verschafte hy hun allen het vermaek, hun nog gedurende eene uer lang, iets schoons te vertellen. Hy verhaelde hun eene zeer verschrikkelyke geschiedenis van eenen man, die, op eenen strengen winterdag, op de landstraet door den slaep overvallen zynde, bevrozen was, zoodat men hem voor dood in een dorp bragt, en hoe hem onwetende boeren zoo gelyk in eene warme kamer brengen en hem by het vuer leggen wilden. Maer een geschikte doktoor, gekomen zynde, deed den bevrozenen man ontkleeden, tot aen zynen neus in den sneeuw steken, en dan in yskoud water leggen, waerna hy hem in een koud bed en in eene kamer zonder vuer brengen deed, alwaer hy hem zoo lang met wollen dekens wreef, tot dat de man, die men reeds voor dood aenzag, weder tot het leven terugkwam. Pieter vertelde hoe dit alles toegegaen was.
En zoo was de schooldag ten einde geloopen.



{==65==} {>>pagina-aanduiding<<}

Negende hoofdstuk.


Van de zondagsschool en van den voorval in den molen.


{== afbeelding 
	
==} {>>afbeelding<<}
    

Op deze en op andere wyzen onderwees Pieter de schoolkinders, en ieder dag bragt iets nieuws voor hen mede. De schoolopziener en de pastoor spraken grooten lof van hem, en noemden hem den voortreffelyksten schoolmeester van het geheele land. Dit konden de boeren van Goudendal niet begrypen, en zy zegden onder elkander:
- Hoe toch kan Pieter de zaek beter verstaen dan de oude schoolmeester dien wy in onze jeugd gehad hebben? Maer hy weet de menschen te begoochelen, en hy

{==66==} {>>pagina-aanduiding<<}
heeft den pastoor en den schoolopziener een rad voor de oogen gedraeid. Gansch in den haek is het met hem niet.
In den zomer was nooit in Goudendal school gehouden geworden, want de grootste kinderen moesten hunne ouders in het veld- en in het huiswerk helpen. Maer Pieter nam ook in den zomer de kleinste kinderen in de school op, en gaf hun eenige uren onderwys, of liet hen in zyn huis spelen, en hield hen in zynen hof of op zynen akker bezig, waer zy hem vergezelden, en de kleine steentjes van het veld raepten, of iets dergelyks deden. Als dit de andere kinders zagen, kwamen zy Pieter gemoedelyk bidden, dat hy hen zou laten mede doen, en hy nam dezelve ook nog, des avonds, in zyne school, en zette met hen het onderwys voort. Op de zon- en feestdagen ging hy zelfs met hen in het veld en in den bosch wandelen. Hy wees hun de giftige kruiden aen, en vertelde er hun verschrikkelyke geschiedenissen van. Of hy onderhield hen over het leven en het opvoeden der dieren, zoo wel der tamme als der wilde; over de bronnen, de stroomen en de zeeën; over de bergen en de berghollen; over de verscheidene landen en de menschen die de aerde bewonen; over de sterren; en hy zegde hun hoe ver zy van ons staen en hoe groot zy zyn. Dit alles had hy gezien of in boeken geleerd.

{==67==} {>>pagina-aanduiding<<}

De groote en volwassene jongens uit het dorp, dit vernemende, kregen lust om ook des zondags by Pieter te zyn. En hy liet het hun toe, want hunne diepe onwetendheid bejammerde hy. Hy leerde hun allerlei dingen, en schreef hun eene les voor, die zy, in de ledige uren der week, te huis lezen, uitrekenen en schryven moesten. Des zondags doorzag hy met hen de voorgeschrevene les, en alzoo werd het eene echte zondagsschool. Daer kwamen immer meer jonge lieden naer toe. Maer allen die niet rein waren, die de drinkhuizen bezochten, die met kaerten of dobbelsteenen speelden, die zwoeren of vloekten of slechten handel dreven, die stiet hy van zich weg. Hy diende hun tot scheidsregter, en deed toch immer alsof hy huns gelyke ware. Ook hielpen zy hem dankbaer en gaerne, in de week, zynen veldarbeid verrigten, zonder dat hy zulks van hen vorderde.
Maer de jonge lieden die het met Pieter hielden, werden door hunne makkers in het dorp uitgelagchen en bespot. Er werd hun een spotnaem toegevoegd, die van schoolmeesters en geleerden, en men speelde hun allerhande streken. De gemeentebestuerders zagen met vergenoegen dat men Pieter en zyne vrienden vervolgde, want zy vreesden dat hy zich eenen aenhang wilde maken, om eens in hunne plaets gekozen te worden. Daerom ook spraken zy hem alle mogelyk kwaed na, en hitsten, by

{==68==} {>>pagina-aanduiding<<}
iedere gelegenheid, de boeren en hunne vrouwen tegen hem aen. Om die reden ging Pieter niemand anders bezoeken als den molenaer, by wien hy altyd welkom was.
Op eenen avond dat hy in den molen kwam, vond hy er al zyne vrienden met diepverstoorde gezigten. De oude Hendrik was stil en in gepeinzen verzonken. De molenaersvrouw was ingetogen en verdrietig, en holde door het huis, de deuren met drift achter zich toewerpende. Elisabeth had roodbeweende oogen.
Zoodra Pieter met Elisabeth alleen was, zegde hy:
- Welk ongeluk is hier voorgevallen, en welke kwade geest is in dit huis van vrede ingetrokken? Gy zyt alle dry alsof gy omgekeerd waret. Zeg my, Elisabeth, wat is hier voorgevallen?
Elisabeth antwoordde met eene bevende stem:
- God vergeve het my, Pieter, ik moet u de waerheid zeggen. Ja, het moet er uit. Ik ben regt ongelukkig.
Zoo sprak zy, en verder konde zy, door het weenen en snikken, geen woord meer uitbrengen.
Nadat hy haer eenigermate gestild had, ging zy voort:
- Nu is het een jaer, Pieter, dat gy my hier met roodbekretene oogen vondt en my de oorzaek dier tranen vroegt, zonder dat ik u dezelve te kennen gaf. Toenmaels was Brenzel, de baes uit den Gouden Leeuw, tot ons

{==69==} {>>pagina-aanduiding<<}
gekomen, en had by mynen vader en myne moeder aengehouden om my tot vrouw voor zynen zoon te verkrygen, die reeds eenen graenmolen in het naburig dorp bezit. Vader en moeder hadden niets daer tegen, want meester Brenzel is een der voornaemste goedbezitters uit de gemeente, die ons veel schade en voordeel kan doen, en myn vader wil geenen schoonzoon of hy moet molenaer wezen. Maer ik gaf tot antwoord, dat ik nog jong was, en nog een jaer wilde wachten; daerby bleef het, en zy regteden niets by my uit. Nu is het jaer voorby, en op den dag is meester Brenzel met zynen zoon teruggekomen. Heden hebben zy by ons gegeten, en vader en moeder zyn reeds over alles met hen eens geworden, zoodat dezen avond de verloving plaets zou moeten hebben. Maer ik heb verklaerd, dat ik niet trouwen wilde, en daerby heb ik my gehouden. Want de jonge Brenzel is een woeste gezel, zoo als zyn vader een harde en woeste man is. Thans is ongeluk en herteleed in het huis.
Toen Pieter dit vernam, werd hy zeer ontsteld. Hy ging eenige oogenblikken de kamer zwygend op en neer; want, sedert lang, had hy, in het geheimste van zyn hert, de hoop gevoed, Elisabeth eens tot zyne vrouw te bekomen. Daerna trad hy met haestige schreden op haer toe, zeggende:
- Elisabeth, lieve Elisabeth, gy wilt dus nimmer

{==70==} {>>pagina-aanduiding<<}
trouwen? Zoo wil ik ook myn leven lang zonder vrouw blyven, want geene andere had ik gekozen dan u. Altyd heb ik u meer lief gehad dan my zelven, en altyd heb ik gehoopt dat gy regt goed jegens my zoudt worden.
Daer vatte Elisabeth, weenend, de hand van den jongeling en zegde hem met eene gebrokene stem:
- Ach! Pieter, God weet het, gy zyt my al te lief geworden, meer dan het moest wezen. Maer myn vader is ryk; hy wil eenen ryken schoonzoon hebben, en hy verandert zynen streng besluit niet, daer gy slechts een geringe schoolmeester zyt en nog lang geene vrouw zult kunnen onderhouden.
Toen drukte Pieter de bevende hand van de goede en diepbedroefde Elisabeth op zyne lippen, zeggende:
- Elisabeth, gy zyt myne bruid en myne verloofde, en geene magt op de aerde zal u aen my ontrukken. Heb geene vrees, Elisabeth, want voor God hoort gy my toe.
Deze woorden gesproken hebbende, ging hy de kamer uit, om den molenaer en zyne vrouw op te zoeken. Elisabeth luisterde met eene geweldige hertklopping, en hoorde hen alle dry zeer luid met elkander spreken; maer zy verstond niets van het geen zy zegden. Ondertusschen sidderde zy van grooten angst, en wist geenen raed in haren nood. Daer zonk zy op de vensterbank op hare knien, vouwde hare handen te zamen, en zond yverig, met betraende

{==71==} {>>pagina-aanduiding<<}
oogen, haer gebed ten hemel, terwyl de anderen aen het twisten waren. En toen zy zich het hert een weinig verligt voelde en opstond, zag zy op de straet Pieter, die, met den molenaer en zyne vrouw, van den molen naer het dorp ingingen.
Toen namen vrees en angst boven mate in haer hert toe. Niemand in den molen wist haer te zeggen waer hare ouders met Pieter heen gegaen waren. Maer zy wist wel dat Pieter driftig en oploopend was, en zy dacht dat hy tegen hare ouders kon misdaen hebben, en dat hy met hen voor den regter ging, die juist de baes uit den Gouden Leeuw was. Door dezen grooten kommer overweldigd, bad zy lang voor Pieter en voor haer zelve.
Het sloeg tien uren 's avonds; daer hoorde zy buiten op de straet gerucht. Het waren de molenaer en zyne vrouw die met Pieter terugkwamen.
Hendrik pakte zyne dochter by de hand en vroeg haer:
- Elisabeth, alzoo hebt gy Pieter lief?
Zy antwoordde en sprak:
- Kan ik daervoor? Gy hebt hem toch ook lief.
Alsdan legden de twee oude lieden de handen van Pieter en die van Elisabeth te gader en zegenden hen beiden als hunne kinders. Elisabeth was gansch ontsteld, en wist niet of zy droomde.



{==72==} {>>pagina-aanduiding<<}

Tiende hoofdstuk.


Pieter komt in slechten roep.

Toen, den volgenden zondag, na de hoogmis, de schoolmeester Pieter en Elisabeth door den pastoor als bruidpaer afgeroepen werden, deden de boeren van Goudendal hunne oogen geweldig open, fluisterden zich de vrouwen onophoudelyk iets in de ooren, en stapte de baes uit den Gouden Leeuw, even als een woedende leeuw, de kerk uit, en zwoer hy dat hy niet rusten zoude, voor dat hy den meineedigen molenaer, met zyn gansch huisgezin en den schoolmeester, in den grond geholpen, uit het dorp verdreven, en hen allen in de gevangenis of op het schavot gebragt hebben zou. Maer desniettemin vierden, na dry weken, Pieter met zyne Elisabeth zeer vergenoegd hunnen hoogtyd in den molen, tot spyt van den grimmigen leeuw.

{==73==} {>>pagina-aanduiding<<}

Nadat de nieuwgehuwden 's avonds uit den molen by Pieters huis aengekomen waren, viel Elisabeth haren man om den hals en zegde:
- Ach! God! wat ben ik toch gelukkig! Ik kan my nog niet voorstellen dat dit alles waer zy. Men zegt wel, dat er zoo veel bedroefde en slechtuitgevallene huwelyken zyn; zouden wy ook wel eens kunnen ophouden ons te beminnen, en eens kunnen wenschen liever voor eeuwig gescheiden te worden, dan eeuwig verbonden te blyven?
Pieter antwoordde en zei:
- Wy zullen beiden met elkander gelukkig wezen zoo lang wy op de aerde leven; maer wy moeten ons eene drievoudige belofte doen. En zoo lang wy dezelve getrouw volhouden, zullen eendragt en Gods zegen in onze verbindtenis zyn. Van heden af aen leeft gy voor my en ik leef voor u; wy zullen nooit tusschen ons het kleinste geheim hebben, en, zelfs als wy gefaeld zullen hebben, zullen wy het ons zoogelyk de eene aen den anderen openbaren. Daerdoor worden menige valsche stappen en menige misverstanden vermeden, die dikwyls smartelyke gevolgen kunnen hebben. Ten tweede zullen wy aen niemand hoegenaemd, zelfs niet aen vader en moeder, iets van onze huisselyke zaken openbaren, opdat niemand over onze zaken kunne spreken of zich tusschen ons dringe. Zoo alleen zullen wy ons beiden gansch toebehooren, alsof wy

{==74==} {>>pagina-aanduiding<<}
alleen in de wereld waren. Eindelyk zullen wy nooit tegen elkander gram worden, en ons nooit, zelfs niet by wyze van scherts, gram maken; want spel wordt dikwyls ernst, en men gewent zich ligtelyk aen hetgeen men by wylen doet.
Alzoo sprak Pieter. Beiden deden zich wederzyds deze drie beloften voor God. En toen zy in hunne woning ingetreden waren, hoorden zy eensklaps, in de nachtelyke stilte, uit hunnen hof een zacht en schoon gezang opstaen. Het waren de leerlingen van Pieter, die aldaer zongen, en hunnen meester alzoo op eene onverwachte wyze met een lied aengenaem wilden verrassen.
Maer toen de nieuwgetrouwden den volgenden morgen opgestaen waren, zagen zy een groot aental mannen, vrouwen en kinderen in het verschiet byeenverzameld staen, en naer het huis zien, en met de vingers er naer wyzen. Pieter opende met nieuwsgierigheid het venster en zag, dat zyn gansch huis wonderbaer met bloemkransen en festoenen omhangen en versierd was. Dit hadden in den nacht zyne scholieren stil en in het geheim gedaen. Zelfs hadden de kleinste kinders daertoe velden hofbloemen byeenvergaderd. Zoo lang het dorp Goudendal op aerde had gestaen, had men niets dergelyks beleefd; en, toen Pieter weder naer de school ging, kwamen, den eersten dag na zynen hoogtyd, alle kinders, groot en klyn, ryk en arm, met bossen bloemen, alsof

{==75==} {>>pagina-aanduiding<<}
het een groote feestdag ware. Dit verheugde Pieter en zyne jonge vrouw regt hertelyk, want daerdoor verrieden de kleinen toch goede herten vol van liefde en van erkentenis. En zy omhelsden de kinderen, lieten hun koeken bakken, en deelden er aen allen uit.
Maer in het dorp hoorde men veel ydel geklap over den hoogtyd, en iedereen had er zyne meening over. Want niemand konde begrypen, dat het daerby op de regte schraem was toegegaen, daer het toch ongehoord was dat de rykste molenaer uit het land zyne schoone dochter en zyne eenigste erfgename aen eenen armen schoolmeester tot vrouw gegeven had. Men zegde, dat zelfs voorname heeren uit de stad om Elisabeth by hare ouders aengehouden hadden, zoodanig was zy door hare schoonheid en haren rykdom bekend. Daerom had men geerne geweten waerom de molenaer zich zoo eenen onnoozelen streek gespeeld had. Maer de oude Hendrik vergenoegde zich met toe te lagchen, en de lieden konden geen woord uit zynen mond krygen. Ook werd Elisabeths moeder door hare buervrouwen hevig geplaegd en getergd met den armen slechten schoolmeester, omdat zy had toegelaten dat eene zulke dochter aen eenen verloopenen kerel gegeven geworden was. De molenaersvrouw was, by alle hare godsvrucht, toch eene trotsche vrouw. Daerom deden haer die verachtelyke reden leed, en toen zy eens daerover

{==76==} {>>pagina-aanduiding<<}
byna van toorn weende, zegde zy tot de vrouw uit den Zwarten Arend:
- Zwyg met uw dom geklap, want gy weet zoo veel als niets. Pieter zou wel den baes uit den Arend en dien uit het Kruis met lyf en goed kunnen uitkoopen. Hy is ryker dan men wel meent, dat heb ik met myne eigene oogen gezien. Indien ik maer durfde spreken, zou ik u mond en neus doen opengaen.

{== afbeelding 
	
==} {>>afbeelding<<}
    

Zoo sprak zy en hield plotselyk stil, alsof het haer gespeten hadde, dat zy in haren toorn iets had uitgebragt dat zy verzwygen wilde. Ook vernam de bazin uit den Zwarten Arend verder niets, en nog moest zy daerby beloven, dat zy er aen niemand een woord van zeggen zou.

{==77==} {>>pagina-aanduiding<<}

De vrouw uit den Zwarten Arend sprak er aen niemand over, als aen hare zuster en aen haren man, die haer vooraf moesten beloven het geheim te bewaren. Maer zy legde de woorden van de molenarin zoodanig uit, alsof deze met hare eigene oogen hoopen van goud en van zilver by Pieter gezien hadde, alsof Pieter het gansche dorp konde koopen, indien hy het wilde, en alsof menigmalen in Pieters huis dingen omgingen, die, zoo men dezelve durfde zegden, den menschen de hairen zouden doen te berge ryzen. De baes uit den Zwarten Arend en zyne zwagerin voelden in der daed, terwyl zy dit aenhoorden, hunne hairen reeds te berge ryzen, en zy konden niet anders of zy moesten het geheim enkel aen eenigen hunner beste vrienden toevertrouwen.
Na verloop van eenige dagen, wisten de lieden van Goudendal merkelyk meer dan de molenaersvrouw gezegd had. Daer liep het gerucht dat Pieter een verbond met den vorst der helle had besloten, aen denwelken hy met zyn eigen bloed zyne arme ziel beschreven had. Doch, gedurende dertig volle jaren, moest de kwade geest al de wenschen van den schoolmeester volbrengen; en, op het einde van het laetste jaer, zou de duivel Pieters ziel, in den heiligen kersnacht, tusschen elf en twaelf uren, komen halen, en den ongelukkigen den kop omdraeijen, zoo dat het aengezigt boven den rug zou blyven staen.

{==78==} {>>pagina-aanduiding<<}
Men zegde verder, dat de schoolmeester zoo veel goud bezat als hy er maer begeerde, en dat hy, door de zwarte kunst, Elisabeth gedwongen had hem te beminnen, indien zy niet eenen jammerlyken dood wilde sterven. Men verzekerde, dat Pieter geesten konde bezweren, schatten ontdekken, zieken door enkele spreuken genezen, de koeijen blaeuwe melk of zelfs ook bloed doen geven, zich tegen het vuer verharden, zich steek- en kogelvry maken, op eenen bezemstok door de lucht ryden, en nog vele andere dingen meer. Men voegde daerby, dat hy dit alles uit gevaerlyke boeken geleerd had, die in zyn bezit waren.
Van dezen oogenblik af waren de lieden uit Goudendal onzeggelyk voor den schoolmeester verveerd. Niemand deed hem meer het minste leed aen, uit angst voor Pieters wraek en voor zyne helsche bondgenooten. Zelfs de grimmige baes uit den Gouden Leeuw veroorloofde zich niet meer hem of den molenaer iets in den weg te leggen. Menige lieden maekten heimelyk een kruis, wanneer zy Pieter by geval bejegenden.



{==79==} {>>pagina-aanduiding<<}

Elfde hoofdstuk.


Elisabeth staet in goeden roep.

Maer als de jonge lieden uit het dorp Elisabeth tegenkwamen, die even als eene lenteroos bloeide, sloeg niemand voor haer een kruis; iedereen gaf haer, in tegendeel, eenen vriendelyken goeden dag; en, als zy voorby was, dan bleef wel menigeen gansch stil staen om haer na te zien. Want Elisabeth was eene schoone vrouw, en, iederen dag, scheen zy schooner te worden, zoo dat zich zelfs de jonge dochters uit Goudendal daerover verwonderden. Nogtans was zy niet kostbaerder gekleed of sierlyker opgetooid dan andere vrouwen. Maer men mogt haer des zondags of op werkdagen, 's morgens of 's avonds zien, zy was altyd alsof zy ter dans wilde gaen. Onaengezien de hitte der zon, werkte zy op het veld

{==80==} {>>pagina-aanduiding<<}
of in den hof; zy ging in den stal en bezorgde koei en verken; zy bragt groenten en eijeren ter markt naer de stad, - en daerby was zy altyd zoo zuiver en zindelyk en zy had nooit eene vlek op hare kleederen.
- Ik zou bykans gelooven dat Elisabeth ook reeds tooveren kan, zegde de bazin uit den Gouden Leeuw, terwyl zy een snuifken nam en haren rooden neus met hare mouw afveegde.
- Ja wel! antwoordden al de jonge lieden. Die kan het. Indien Elisabeth niet reeds getrouwd was, zoude zy ons allen het hert uit het lyf tooveren, zoo schoon is zy.
De getrouwde mannen gingen dikwyls zeer grof met hunne vrouwen te werk, en dischten hun smaedwoorden en oorvegen op, omdat zy ook niet zoo schoon als de schoolmeestersvrouw gebleven waren. Dan huilden de vrouwen, zy schreeuwden en raesden, en kraeuwden hunne mannen in het gezigt met hunne langgewassene vingernagels.
Twee meiskens die Elisabeths vriendinnen waren en die binnen kort hunnen hoogtyd wilden vieren, kwamen eens tot Elisabeth, zeggende:
- Gy zyt nu sedert jaer en dag getrouwd, en gy zyt nog zoo hupsch als eene jongvrouw. Alle mannen bewonderen u, en alle vrouwen moeten u benyden. O Elisabeth! zeg ons toch hoe gy dat doet? Want zie, gy weet

{==81==} {>>pagina-aanduiding<<}
het, zoodra by ons eene dochter getrouwd is, wordt zy leelyk en verwaerloost zich, en de liefde trekt uit het huis weg. Zoo is het niet by u.
- Ik wil het u zeggen, antwoordde de jonge schoolmeestersvrouw. De vrouwen zyn er alleen schuld aen. Zoo lang zy jongvrouwen zyn en aen de jonge gasten willen behagen, tooijen zy zich met zorg, en al het geld dat zy hebben en verdienen, besteden zy aen nieuwe kleederen. Dan zyn zy net en zuiver, en hun voorhoofd blinkt even als de zon, en hun hair is alsof het geschilderd ware. Hebben zy eindelyk eenen man bekomen, dan denken zy niet meer aen hem te behagen. Dan gaen zy 's morgens uren lang met stroo en bedvederen in het ongekemde hair rond; zy vergeten zich te wasschen ieder mael dat zy vuil zyn, en zy meenen dat het schoon voor eene vrouw staet, regt woest voor den dag te komen, omdat zy alzoo den schyn hebben zich veel met hun huiswerk bezig te houden. Dan moet er gespaerd worden; de man heeft geld van noode, en men kan hetzelve niet meer, gelyk men als jonge dochter deed, in allerlei tooisel steken. De kleederen worden oud, vuil en krank; dezelve te laten herstellen kost veel geld, en geene heeft geleerd het werk zelve te doen. Alzoo gewent men zich aen lompen te dragen en aen slordig te zyn, en de vrouw wordt door onzuiverheid ontsteld en ziet er woest uit,

{==82==} {>>pagina-aanduiding<<}
daer zy zich gansch verwaerloost. Eindelyk wordt zy aen haren man zelven onverschillig of hatelyk, en dan komt de ontevredenheid in het huis, zoodra men de kousen vol gaten heeft.
De twee meiskens antwoordden:
- Elisabeth, gy hebt wel gelyk.
- Toen ik Pieter tot man nam, ging Elisabeth voort, dacht ik zoo gelyk aen hem bestendig te kunnen behagen, want ik had hem zeer lief. En ik nam voor, my nog minder dan te voren te verwaerloozen, en nooit voor zyne oogen te verschynen, zonder gewasschen en zindelyk te zyn, en altyd met onbevlekte kleeding. Daerom nam ik zorgvuldig myne kleederen in acht, en daerom moest het in mynen stal, zoo wel als in myne keuken en in mynen kelder, zoo zuiver uitzien als in eene kamer. Het kleinste vlekje op myne kleedy moest zoo gelyk uitgedaen worden. Alzoo bleven myne kleederen alsof zy nieuw waren, en ik zelve scheen daerdoor voor de oogen van mynen man ook alle dagen nieuw.
- Maer, Elisabeth, zegden de meiskens, de tyd verslyt eindelyk het zuiverste kleed. Hoe kan men zich een nieuw kleed aenschaffen, wanneer de man geen geld geeft?
- Ik heb minder geld van noode dan andere vrouwen om kleederen te koopen, antwoordde Elisabeth. Want ik

{==83==} {>>pagina-aanduiding<<}
herstel zoo gelyk zelve met eenige naeldsteken het kleinste gat, opdat het niet grooter zoude worden. Dat kost my enkel een weinig garen. Andere dragen hun goed tot dat het oud is, en laten er aen wat verreten is; dan worden kleine gaten groot, en in korten tyd is alles in stukken, en men moet nieuwe kleeding koopen, terwyl ik immervoort myne oude kleedy draeg en daermede veel geld verspaer. Huisvrouwen, die niet stoppen en naeijen kunnen, verkwisten veel geld, en gaen toch alsof zy uit het slyk getrokken waren.
Terwyl Elisabeth alzoo sprak, werden de beide meiskens rood, en zy begonnen te weenen, zeggende:
- Wy hebben niet zoo zuiver leeren naeijen en stoppen als gy. Dat zal ons veel schade in ons huis brengen, en wy zien veel leed te gemoed, zonder dat wy het nogtans kunnen afweren.
Daerna gingen de meiskens gansch bedroefd naer huis.
Toen zy weg waren, herhaelde Elisabeth aen haren man het gesprek dat zy met hare vriendinnen had gehad, en zegde dat zy aen beiden wilde leeren stoppen en naeijen, omdat zy met medelyden vooruitzag dat de meiskens ongelukkig zouden worden.
Pieter drukte zyne goede vrouw op zyn hert en zegde:
- Daermede zult gy den zegen Gods verdienen en zelve een zegen voor dit huis worden. Onderwys niet

{==84==} {>>pagina-aanduiding<<}
enkel de twee meiskens, maer al degene die by u willen leeren. Vele huisgezinnen in het dorp worden arm en vallen in ellende by al den arbeid en de moeite die zy doen, omdat de wyven de echte huisvrouwenkunst niet verstaen. Zy weten niet hunne hoven met allerlei gezonde groenten te beplanten, om alzoo afwisseling van spyzen te bekomen. Willen zy eenmael goed koken, dan gebruiken zy veel spek, vet en olie; dit alles kost veel geld, en, in plaets van iets goeds te worden, is het een zeer ongezond eten. Slechte kost brengt slecht bloed en kwade sappen voort. Deze veroorzaken dikwyls krankheden die veel geld kosten, en by zieke lieden gaet het zeer slecht met den arbeid. Evenzoo is het met de kleederen gelegen. In de dorpen zyn wel naeisters; maer, daer zy met het naeijen hun brood verdienen, wachten zy zich wel van het aen andere te leeren. Zy die niet stoppen of naeijen kunnen, gaen met gaten in hunne mouwen en in hunne kousen, of stoppen dezelve zoo grof toe, dat het gestopte erger uitziet dan de gaten zelve. Alzoo moet altyd iets nieuws aengeschaft worden, en dat kost veel geld en maekt arm. Had ik iets te zeggen dan moest zich in ieder dorp ten minste eene brave en verstandige vrouw bevinden, die het koken en het hovenieren, het naeijen en het stoppen verstond, om de boerendochters kosteloos daerin te onderwyzen. Dat zoude veel geld en

{==85==} {>>pagina-aanduiding<<}
welstand in het dorp behouden en vele lustige en gelukkige huisgezinnen maken. Elisabeth, ga dus, en verdien eenen grooten godsloon.
Alzoo sprak Pieter.
Denzelfden dag liet Elisabeth, gansch verheugd, hare twee vriendinnen tot zich komen, en alle avonden leerde zy hun, gedurende eene uer, de kunst om, by het linnen naeijen, fyne en gelykmatige steken te maken, in kleederen versletene deelen te herstellen, of scheuren zoo zuiver toe te naeijen, dan men nauwelyks zien kon dat zy beschadigd waren geweest. Zy leerde hun hemden voor mannen, vrouwen en kinders snyden, en zoodanig de lengte en de breedte van het lynwaed berekenen, dat hetzelve den minstmogelyken afval gaf. Evenzoo leerde zy hun kousen van wol en van katoen met sierlyke hoeken breiden, of de gaten die er in waren onzigtbaer maken. Zy voerde hen in haer huis rond; daer was altyd alles in orde, en iedere zaek had hare plaets, en degene die iets gebruikte, stelde het dan weder op de plaets waer het toebehoorde. Zy voerde hen ook in den stal en in den kelder; daer was het reinig en droog; en, dewyl men steeds met zorg alles zuiver hield, zoo was er nooit daerin op een mael veel te doen. Daerna voerde zy hen in den hof, en leerde hun allerlei keukengroenten zaeijen en planten, en hoe men dezelve, als ze ryp waren,

{==86==} {>>pagina-aanduiding<<}
moest bewaren of op het smakelykste toebereiden. Eindelyk voerde zy hen in de keuken, en leerde hun de spyzen zuiver en reinig klaer maken, en koken met weinig vet en eenvoudig byvoegsel, zoodat nogtans alles zeer aengenaem, voedzaem en gezond was. Somwylen kon zelfs een gebraed gemaekt worden, en het kostte maer weinig. Elisabeth had van hare moeder geleerd, in der yl allerlei soepen te maken, en het vleesch op allerlei wyzen toe te bereiden, en voor den winter kool, boontjes, zuerkool, komkommertjes en andere groenten in te maken.
De beide meiskens waren zeer verwonderd, want zoo iets hadden zy by hunne moeders niet gezien, en zy verheugden zich insgelyks, nadat zy gehuwd zouden zyn, voor hunne mannen op hun best te kunnen doen, zonder dat het hun meer kosten zoude dan anders.
Daer zy nu aen andere meiskens vertelden wat zy by de schoolmeestersvrouw zagen en leerden, en hoe zy even als Elisabeth wilden worden, kwamen de andere meiskens, het eene voor, het andere na, tot Elisabeth, en baden haer hun insgelyks een weinig onderrigt te willen geven. Ten laetste werd het by Elisabeth gelyk eene ware school. Want, daer Elisabeth aen alle jonge mannen geviel, wilden alle jonge dochters even als Elisabeth worden.

{==87==} {>>pagina-aanduiding<<}

Pieters vrouw had wel in het begin eenige moeite, maer later bevond zy zich zeer wel daerby. Want nu had zy veel hulp in den hof en in den stal, en somwylen moest de eene voor haer koken, en de andere een fyn stuk voor haer naeijen, wanneer het gebeurde dat niets anders te doen was. Het volgend jaer zag men het reeds aen vele hoven aen, die by de huizen in het dorp stonden, dat er eene zekere orde in gekomen was. De eene buervrouw loerde over de haeg van de andere, en verspiedde wat zy plantte of zaeide, en hoe zy het deed, en vraegde haer om plantjes of om zaed. Later, als het zomer werd en als de herfst kwam, droegen vele boerenvrouwen hunnen overvloed van schoone groenten naer de merkt in de

{== afbeelding 
	
==} {>>afbeelding<<}
    

stad, en bragten schoon geld naer huis terug. Dit verschafte aen ieder groote vreugde, uitgenomen aen hen

{==88==} {>>pagina-aanduiding<<}
die het zoo niet hadden. Deze gingen dan ook tot Elisabeth en vraegden haer om dit en dat. En Elisabeth gaf hun goeden raed, en deelde hun alles mede wat zy wist en wat zy nog zelve geleerd had, sedert dat zy de andere onderrigte. Dit deed zy zeer gaerne, want zy was goed van herte, en woorden kosten toch niets, byzonder aen jonge vrouwen.
Daerdoor verwierf de schoolmeestersvrouw veel achting en liefde, en kwam zy in den besten naem, zoodat iedereen wedyverde om haer genoegen te verschaffen. En allen in het dorp hadden regt medelyden met de hupsche en brave vrouw, omdat zy Pieter tot man had, die toch naer de hel moest gaen. Want men was overtuigd, dat hy met heksery omging, de zwarte kunst oefende, en met lyf en ziel verloren was.

{== afbeelding 
	
==} {>>afbeelding<<}
    




{==89==} {>>pagina-aanduiding<<}

Twaelfde hoofdstuk.


Hoe de baes uit den Gouden Leeuw op zynen neus valt, en wat er al verder omgaet.

Pieter mogt het aenleggen hoe hy wilde, men legde hem alle kwaed te last. Leerde hy den kinderen, dat er geene spokers bestaen, maer dat dezelve enkele inbeeldingen van vreesachtige en bygeloovige lieden zyn, dan zegde men in het dorp, dat hy noch aen hemel noch aen hel geloofde. Wees hy den kinderen in de school de giftige planten aen, die in de akkers en in de bosschen wassen, opdat zy dezelve zouden kennen en zich voor het eten van derzelver vruchten en wortelen zouden hoeden, dan zegde men in het dorp, dat hy de kinders tot giftmengers wilde opleiden. Byzonderlyk had de baes uit den Gouden Leeuw de oogen op Pieter gerigt, en hy

{==90==} {>>pagina-aanduiding<<}
verzamelde zorgvuldig al de kwade gesprekken die over den schoolmeester in omloop waren.
Toen hy er eindelyk genoeg van wist, zegde hy:
- Ik weet genoeg, om hem op het schavot te brengen. Hy moet voor het geregt, en zyne eigene schoonmoeder, de molenaersvrouw, zal getuigenis tegen hem geven en voor den regter verklaren wat zy van hem weet. Als lid van den gemeenteraed is het myn pligt te spreken. Dat kan ik niet langer dulden, zonder zelf verantwoordelyk te worden.
Alzoo maekte hy zich op eenen zondag reisveerdig, en trok zyne ambtskleederen aen, zettede zynen driehoekigen hoed regt statiglyk op, nam zynen rietstok met zilveren knop in de hand, en trad met lange schreden het dorp door naer de stad. Maer hy zegde aen geenen mensch een enkel woord van hetgene hy in den zin had, namelyk Pieter by de hooge overheid gaen aen te klagen. Want hy vreesde, dat, indien er de heksenmeester wind van kreeg, deze hem eene kwade treek zoude spelen, eer nog dat hy in de stad zou aengekomen zyn.
Terwyl hy zoo alleen de landstraet volgde, sprak hy yverig en hardop met zich zelven, alsof hy reeds voor eenen heer van de regtbank stonde. Daerby stapte hy met immer snellere schreden voort, en maekte gedurig, dan met de regter-, dan met de linkerhand, hevige gebaren

{==91==} {>>pagina-aanduiding<<}
in de lucht, even als een advokaet die in vollen pleithandel is. Midden in dezen yver, geraekte hem, in het loopen, zyn lange stok tusschen de beenen, zoodat hy aen het struikelen ging en over den stok ter aerde viel. Zyn hoed vloog wyd van hem weg, zyn neus sloeg plat op den grond, en zyne beenen stegen hoog opwaerts, alsof zy over den kop henen wilden. Jammerend en razend stond hy op, en raepte zynen hoed uit het stof; maer aen zyn voorhoofd zwol eene groote buil, alsof er een horen wilde uitwassen, en zyn neus was zoo blaeuw als eene dikke najaerspruim.
- Dat heeft my gewis de verdoemde Pieter geveegd, zegde hy in zich zelven.
En hy durfde niet verder gaen, uit vreeze dat hem nog iets slimmers overkwame.
Terwyl hy nog bezig was met zynen neusdoek het bloed van zynen neus af te wisschen, kwam een heer te paerd, wiens hoed en rok met gouden boordsel afgezet waren, in vollen ren op de straet naer hem toegereden. De ryder hield voor den baes uit den Gouden Leeuw stil en vraegde hem haestig:
- Woont daer ginder in het dorp niet een zekere heer Pieter, en is hy te huis?
- Ja, waerom dat? antwoordde de baes.
- De erfprins wil hem gaen bezoeken, zegde de

{==92==} {>>pagina-aanduiding<<}
vreemde, die ter zelfder tyd zyn paerd de sporen aenzette en naer Goudendal joeg.
De baes uit den Gouden Leeuw spande van verwondering mond en neus open, en stamerde:

{== afbeelding 
	
==} {>>afbeelding<<}
    

- Wa.... Wa.... Wat? De erfprins? Een prins by Pieter?
Terwyl hy alzoo sprak, voer in aller yl eene prachtige koets met zes paerden langs, waerop in goud gekleede knechten voor en achter zaten. Een jonge heer, met eene zilveren ster op zyne borst, zat er binnen, en de koets reed voorby naer Goudendal.
- Hagel en donder! riep Brenzel uit. De prins wil voorzeker by my afstappen. En, daer ik niet te huis ben, rydt hy zonder twyfel in den Zwarten Arend aen.

{==93==} {>>pagina-aanduiding<<}

Zoo sprekende liep hy zoo gezwind als hy kon naer het dorp terug. Daer geraekte hem andermael de lange stok tusschen de beenen, zoodat hy wederom, als eenen boom, op den grond viel. Al zyne ribben kraekten hem in het lyf, en zyne staetskleederen waren gruwelyk gezalfd. Kermend en langzaem hinkte hy naer het dorp toe. Daer hy voor zyn huis geene koets zag, werd hy vol gif en gal, want hy dacht dat de prins by den adelaersbaes afgestegen was. Hy hinkte dus verder, maer hy bespeurde ook geene koets voor de deur van meester Bogaerts. Alsdan keerde hy naer zyn huis terug, maer hy vond er geene enkele ziel. Hy trok andere kleederen aen, waschte zyn aengezigt af, en werd doodbleek van schrik, toen hy zynen vuistdikken neus en zyn gebuid voorhoofd in den spiegel aenblikte, ofschoon men in den spiegel, die door de vliegen byna gansch blind gemaekt was, maer zeer weinig zien konde. Nu raesde hy, even als een grimmige leeuw, tegen zyne bedienden, die allen van huis gegaen waren. In dezen oogenblik kwam eene dienstmaegd gansch buiten adem aengeloopen, en riep:
- Heer Brenzel, by den schoolmeester is een keizer, of misschien zelfs een koning aengekomen! Het geheele dorp is voor het schoolmeestershuis verzameld.
Brenzel wist niet wat hy doen zoude. Eindelyk ging hy toch uit naer de lieden die voor het huis van den

{==94==} {>>pagina-aanduiding<<}
schoolmeester stonden. Na verloop van een half uer kwam de erfprins de deur uit. Hy hield Pieter met de eene hand en Elisabeth met de andere, en was zeer vriendelyk jegens hen beiden. Nadat hy in de koets gestegen was, reikte hy hun nogmaels de hand om afscheid te nemen, en toen reed hy in suisenden ren weg, met den ryder vooruit. Al de boeren hadden den hoed in de hand, en hielden van verwondering den mond gapende open.
Nu was het in het gansche dorp uitgemaekt, dat de schoolmeester meer als brood eten kon. Een prins kwam tot geenen schoolmeester, enkel om hem een bezoek af te leggen, en onmogelyk kon het om niets en weder om niets zyn, dat hy zoo vriendelyk met Pieter geweest was. Groote heeren hebben veel geld van noode, en daerom moeten zy schatgravers, goudmakers en dergelyke lieden opzoeken. De groote heeren zyn niet altyd de godvruchtigste, dat wist men wel, en daer maken zy niets uit, hoe slecht zy ook uit de wereld scheiden, zoodra zy er maer goed en lustig geleefd hebben.
Deze en andere reden gingen, van dezen oogenblik af, in het dorp rond, en speelden in den kop van vele verarmde en tot den bedelzak gekomene boeren. Vele werden vertrouwelyker en zegden de eene tot den anderen:
- Wist ik maer hoe de zaek aen te leggen, ik zou er niets uit maken. Ik zou my nog van daeg aen den duivel

{==95==} {>>pagina-aanduiding<<}
overgegen, als het zyn moest, indien ik maer van myne schulden los was, en geld genoeg en volop had. Ik zou my op eenen gansch anderen voet stellen dan de schoolmeester. De schoolmeester is een domme kerel, om hier te wonen en te leven zoo als een van ons. Ik zou, even als de erfprins, in eene koets met zes paerden ryden, en de borst vol kruisen, het huis vol knechten, de keuken vol gebraed en den kelder vol wyn hebben. Ja, heden nog gaf ik myne arme ziel daervoor.
Zulke roekelooze reden voerden de menschen zonder vrees. Rykdom bederft het hert, maer armoede bederft hetzelve niet minder. En wanneer armoede, onwetendheid en kwade lusten zich te zamen bevinden, dan is het kleeblad van den duivel veerdig. Zoo is het in menig dorp, en zoo was het welligt ook in Goudendal gezeten.



{==96==} {>>pagina-aanduiding<<}

Dertiende hoofdstuk.


Het Goudmakersverbond.


{== afbeelding 
	
==} {>>afbeelding<<}
    

Pieter was niet weinig verwonderd toen hy zag, dat, van dezen oogenblik af, dan deze dan gene tot hem kwam, in het geheim met hem wilde spreken, en dan deze goddelooze woorden uitkraemde:
- Pieter, gy kunt goud maken, dat weet het gansche dorp. Leer het my ook. Gy verstaet de zwarte kunst. By het verschynen van den duivel, zal ik in het geheel niet bevreesd

{==97==} {>>pagina-aanduiding<<}
zyn. Verlangt hy dat ik het verbond met myn bloed onderteekene, dan wil ik hem geerne myn lyf en myne ziel vermaken. Zie, Pieter, ik ben in diepen nood, anders zoude ik zulks niet doen.
Langen tyd wist Pieter niet wat hy aen deze bedorvene menschen antwoorden zou. Maer eindelyk, daer er immer meer tot hem kwamen en daer zy niet met bidden nalieten, verzocht hy hen allen, doch ieder afzonderlyk, in eenen en denzelfden nacht ten twaelf uer by hem te komen.
In den duisteren nacht, dien hy hun bestemd had, kwamen zy allen in zyn huis geslopen, zoodra de klok in den dorptoren elf uer geslagen had. Hy voerde iederen man, naer mate dat zy aenkwamen, stilzwygend in eene duistere kamer. Zy waren twee-en-dertig huisvaders in getal. Ieder verschrikte hevig, wanneer hy in het duister tegen eenen anderen stiet en iets levendigs nevens zich voelde. Want geene hunner wist van de overigen af. Velen waren er, langs wier aengezigt uit angst een koud zweet rolde, en eenigen stonden zoodanig ontsteld, dat zy gaerne weggeloopen waren; maer zy vreesden, dat hun het levenslicht uitgeblazen konde worden.
Zoo stonden zy eene uer lang, in eene diepe stilte en vol schrik, en naeuwelyks durfden zy adem halen. Daer sloeg de klok middernacht in den toren van de dorpkerk. En op denzelfden oogenblik trad een officier de kamer in,

{==98==} {>>pagina-aanduiding<<}
prachtig gekleed en met eenen grooten vederbos op zyn hoofd, eenen langen sabel op zyne zyde, en een ordekruis op zyne borst. Hy droeg in zyne handen twee brandende kaersen, die hy voor zich op de tafel plaetste. Toen zich nu allen onderling erkenden, schaemden zy zich eerst de eene voor den anderen, want zy bemerkten dat zy allen met hetzelfde inzigt gekomen waren. Maer weldra hadden zy geene oogen meer dan voor den glanzenden officier, dien zy voor den kwaden geest hielden; doch welhaest erkenden zy dat het Pieter zelf was.
Pieter had een ernstvol gezigt en zegde:
- Ziet my nu aen, ongelukkigen daer gy zyt! Nu erkent gy wie ik ben. Ik dryf geene zwarte kunst; ik hou het met God. Maer gy zyt sedert lang van God afgevallen; gy hebt in dronkenschap en zwelgery geleefd; gy hebt bedrogen en gelogen; gy hebt gestolen en verraden; gy hebt gespeeld en vrouw en kind vergeten; gy hebt duivelary gepleegd en duivelswerk verrigt. Daerom zyt gy tot armoede en vertwyfeling gekomen. Maer eerlykheid duert het langst, en de vrees Gods maekt ryk. In Godes wegen is Godes zegen. Ik wil niet ryk zyn, maer ik ben niet arm. Wilt gy het hebben even als ik, zoo legt het aen even als ik doe.
Alzoo sprak Pieter, en hy trok eenen grooten buidel te voorschyn en leegde hem op den disch. Louter schoone

{==99==} {>>pagina-aanduiding<<}
goudmunten vielen klinkend op de tafel, en rolden in het rond, en verblindeden aller oogen. Van hun leven hadden de boeren zoo veel goud niet byeen gezien. Hunne herten klopten geweldig.
Maer Pieter nam het woord, en sprak:
- Voorwaer ik zeg het u, dit hier kan my niet gelukkig maken; maer de wysheid maekt gelukkig, met dewelke men dit goud aenwint en geniet. Gy zyt tot my gekomen om de kunst te leeren van goud te maken. Deze kunst wil ik u leeren. Zy is de beste wysheid der wereld, en meer waerd dan het goud zelf. Bezit gy die wysheid, dan zult gy goud bezitten en hetzelve niet meer hoogachten. Maer gy kunt dit geluk niet bereiken, zonder te voren de proef onderstaen te hebben, en de proeftyd moet zeven jaren en zeven weken duren. Wie standvastig volherdt tot aen het einde, zal vreugde over vreugde oogsten. Voorwaer ik zeg het u, na verloop van dien tyd, zal ieder van u meer goud op zyne tafel uit te spreiden hebben, dan uwe oogen er hier zien. Maer de proeve is zwaer voor den goddeloozen en hard voor den zondaer. Want hy moet zyn hert gansch omkeren en een nieuwe mensch worden.
De twee-en-dertig huisvaders hoorden in bange stilte de woorden van Pieter aen, terwyl zy hem allen met starre oogen aenzagen.

{==100==} {>>pagina-aanduiding<<}

- Wie van u de proef gedurende zeven jaren en zeven weken onderstaen wil, kan hier blyven, hernam Pieter. Maer wie bevreesd is of in zyn geloof wankelt, die kan van hier weg gaen.
En geene ging weg.
- Welaen! riep Pieter uit, zoo moet gy my, voor den overaltegenwoordigen God, zeven beloften doen, en dezelve, gedurende zeven jaren, getrouw volhouden.
Ten eerste: Gedurende zeven jaren en zeven weken, zult gy alle drinkhuizen vermyden, maer des te vlytiger naer de kerk gaen en Gods woord aenhooren en naer hetzelve handelen.
Ten tweede: Gedurende zeven jaren en zeven weken, zult gy geene kaerten noch geene dobbelsteenen aenraken, eindelyk niets waermede gy voor geld speelt.
Ten derde: Gedurende den tyd van zeven jaren en zeven weken mag geen scheldwoord, geen vloek, geene boosheid, geene lastering noch geene leugentael uit uwen mond komen.
Ten vierde: Gedurende zeven jaren en zeven weken moet uw dagwerk in gebed en in arbeid bestaen. 's Morgens en 's avonds zult gy plegtiglyk met uwe vrouw en uwe kinderen nederknielen, tot God bidden en berouw over uwe zonden toonen. Uwen arbeid zult gy vlytig en getrouwelyk verrigten, en gy zult geene schulden meer maken.

{==101==} {>>pagina-aanduiding<<}

Ten vyfde: Degene die zich, gedurende zeven jaren en zeven weken, ware het maer een enkele keer, in bier of brandewyn dronken drinkt, wordt uit ons verbond verstooten.
Ten zesde: Op den akker dien gy bebouwt, mag geen onkruid wassen, en in uwe woningen geene morsigheid liggen. Uwe hutten, en de stallen voor het vee, uw gereedschap, en uw huisraed, zoo als gy het hebt, moeten van zuiverheid blinken. Daeraen zal ik u erkennen.
Ten zevende: Uw lyf zal een tempel Gods, en daerom ook kuisch, zuiver en eerbaer zyn. Ook zal men geene onreinigheid op uwe huid, in uw hair, noch aen uwe kleeding bespeuren. Insgelyks zal het by uwe kinderen wezen. Dat zal ons kenteeken zyn.
Wie nu deze zeven beloften doen en getrouwelyk volbrengen wil, trede vooruit en ryke my de hand tot teeken dat hy het verbond in wil gaen. Den zwakken zullen wy behulpzaem wezen.
Toen Pieter aldus gesproken had, traden de twee-en-dertig mannen de eene na den anderen vooruit; ieder reikte hem de hand over de tafel heen, waerop het goud uitgespreid lag, en zegde:
- Ik doe de zeven beloften voor God.
- Zoo gaet dan heen in vrede, en wendt u nog, eer gy u ter ruste nederlegt, in uw gebed tot God, opdat hy

{==102==} {>>pagina-aanduiding<<}
u de noodige sterkte verleene, om in uwe beloften te volherden. Waerlyk, waerlyk, ik verzeker u, dat, wanneer de tyd vervuld zal wezen, ieder van u meer goud op zyne tafel zal kunnen spreiden, dan er hier voor uwe oogen ligt.
Alzoo sprak Pieter, en hy verzocht alle lieden, van al hetgene zy in dezen nacht gehoord en gezien hadden, aen geenen mensch een enkel woord te reppen, ja zelfs van dezen nacht niet te spreken, noch er geene de minste zinspeling op te maken.
Daermede verlieten de twee-en-dertig mannen in stilte Pieters woning en keerden elk naer zyn huis. Onderweg sprak geene met den anderen een woord, zoo vol waren zy van al de wonderbare zaken die zy vernomen hadden. Zy hadden zich op gansch andere dingen verwacht, en juist hadden zy het tegenovergestelde gehoord. Verscheidene voelden nogtans eene zware bangigheid, wanneer zy aen deze beloften dachten, want dezelve waren ook al wat te streng. Maer het geheimnisvolle van al wat zy gezien en gehoord hadden, de vastgestelde zeven jaren en zeven weken, de rede van Pieter, de met goud bedekte tafel, de prachtige officier met een eereteeken op zyne borst, en vooral de zwarte uer van middernacht waerop dit alles toegegaen was, kon geene hunner meer vergeten en kwamen hun als een zeldzame droom voor.



{==103==} {>>pagina-aanduiding<<}

Veertiende hoofdstuk.


Heel het dorp staet verwonderd.

Al hetgeen gebeurd was, had met inwilliging van den eerwaerdigen pastoor plaets gehad, met wien zich Pieter het best verstond en met denwelken hy dagelyks middelen beraemde, om de menschen op eenen beteren weg te brengen. Beiden hadden weldra ingezien, dat de lieden zoo diep vervallen waren, dat zy door geene zedelyke geneesmiddelen meer konden geholpen worden. En alzoo had de pastoor het voornemen van Pieter goedgekeurd, om de goudzucht, die hen alle beheerschte, ten nutte te maken.
- Wat is er toch te doen, Hendrik? Jacob, waerom

{==104==} {>>pagina-aanduiding<<}
al dat rumoer? vraegde de oude lamme veldwachter, toen

{== afbeelding 
	
==} {>>afbeelding<<}
    

hy, 's anderen daegs, door het dorp ging en alles in rep en roer zag. Wat is er toch gaende? Moet weder een prins of een keizer, of zelfs een borgemeester uit de stad alhier aenkomen? Wat is er dan los, dat gy zoo yverig aen het vegen zyt?
Alzoo vraegde hy aen iedereen, en men lachte.
In der daed stonden vele menschen van verwondering getroffen, en in vele huizen was alles in beweging. Men waschte de vensters, men kuischte den vloerbodem, men reinigde de deuren, men veegde de tafels, de kassen en de banken. Zelfs voor de huizen werd alles in orde gebragt,

{==105==} {>>pagina-aanduiding<<}
puin- en drekhoopen werden ter zyde gekeerd, en voor alles wat onder de voeten lag, werd er eene betere plaets gezocht. De twee-en-dertig huisvaders wisten waerom zy zulks deden, maer zy repten er geen woord van. Want zy dachten: binnen zeven jaren hebben wy onze kisten en kassen vol geld.
Toen Pieter de arme lieden alzoo bezig zag, zegde hy tot Elisabeth:
- Ik weet niet of ik daervoor bedroefd zyn of lagchen moet. Want zie, hetgeen die lieden niet uit eigen gevoel, niet uit liefde tot vrouw en kinders, niet uit liefde tot God vroeger gedaen hebben, dat doen zy thans uit bygeloovige vrees en hoop. Wat zyn de menschenkinderen toch zinneloos! Maer zy zullen door hun bygeloof tot de kennis der waerheid, en door hunne bedorvenheid tot de regtschapenheid terugkeeren.
De algemeene verwondering in het dorp werd van week tot week grooter. Want de drinkhuizen bleven byna ledig. Des zondags hoorde men op de kegelbaen noch kegel, noch gevloek, noch gelach. Kaertspel en dobbelsteenen werden byna door niemand meer aengeraekt. De herbergiers zagen hun bier in de kelders zuer worden, omdat niemand hetzelve meer drinken kwam. De meeste lieden bleven te huis by hunne vrouw en hunne kinders, of gingen hunne kleine akkers nazien, en sloegen raed

{==106==} {>>pagina-aanduiding<<}
over hetgene, in de week, er aen te doen of te verbeteren was. Zy, die voormaels tot de lustigste broeders behoorden, waren nu gansch ernstig en bedaerd geworden. Anderen, die te voren een woest leven voerden, waren nu zeer godvruchtig in de kerk. Anderen, die te voren gaerne luijerden en ledig gingen, waren nu van 's morgens tot 's avonds aen den arbeid, in dagloon of op hun eigen veld.

De baes uit den Zwarten Arend, wanneer hy des zondags zyne ledige banken en tafels beschouwde, brak byna van droefheid in tranen uit.

- Zyn dan al de menschen dol geworden? vraegde hy. Welken duivel hebben zy dan gezien? Dat kan zoo niet blyven duren. Alzoo kan geen eerlyke man langer blyven bestaen. Daer moet in het dorp eene andere inrigting komen, want dat is eene schandelyke wanorde.

De lid van den gemeenteraed Brenzel zegde:

- Gaet deze verwardheid alzoo voort, dan zal ik myne herberg moeten toesluiten. Maer ik zie het wel in, dit is een schandelyke aenslag die tegen my gesmeed is. Men zoekt mynen ondergang. Maer, eer dat zulks geschiede, zal het dorp zelf te gronde gaen. Kon ik maer achter de waerheid komen, en vernemen wie deze duivelary aengeregt heeft!

{==107==} {>>pagina-aanduiding<<}

In tegendeel zag de pastoor met het hertelykste genoegen, dat de kerkdienst met meer yver werd bygewoond, en dat ieder zyne pligten jegens God stiptelyker naging. Daerom hield hy ook, den volgenden zondag, een schoone en roerende predikatie over de christelyke wedergeboorte door het geloof, en haelde hy de onvergetelyke woorden aen, die, volgens het heilig Evangelie, door onzen Zaligmaker tot Nicodemus gerigt werden. Maer, van dien oogenblik af, begonnen hem de gemeentebestuerders te vervolgen, in alles waerin zy konden, en de herbergiers speelden hem allerlei kwade treken achterrugs, en gingen in het geheel niet meer naer de kerk.
De baes uit den Zwarten Arend, om zyn zuer bier aen den man te brengen, verkocht hetzelve voor de helft van den prys. Hy hield zyne brandewynvaetjes goed digt gestopt, en betaelde alle zondagen speellieden, die lustig op moesten spelen. Maer van de twee-en-dertig huisvaders, van hunne zonen en hunne dochters, kwam niemand meer in zyne herberg.
De waerd uit den Gouden Leeuw zocht insgelyks zyne vorige klanten weder tot zich te lokken. Nooit was hy zoo vriendelyk geweest. Hy schonk dikwyls voor niets, en vraegde:
- Waerom komt gy niet meer in myn huis drinken?
- Wy hebben geen geld, antwoordden zy.

{==108==} {>>pagina-aanduiding<<}

- Ei! wat domheid! riep hy dan uit. Gy weet ja, dat ik zoo streng niet ben, en dat ik borgen kan. Gy zyt my lang goed genoeg.
Maer de lieden kwamen toch niet.
Toen geraekte de grimmige leeuw in woede en sprak:
- Handelt gy zoo, dan zal ik u ook de vuist toonen. Ik zal u laten zien wat de baes uit den Gouden Leeuw kan doen.



{==109==} {>>pagina-aanduiding<<}

Vyftiende hoofdstuk.


De schuldboeken worden opengeslagen. De spaerkas en de gaerkeuken.

Van nu af slopen, dan de eene, dan de andere van de arme lieden, die tot het goudmakersverbond behoorden, in het huis van den schoolmeester, en klaegden hem hunnen nood, zeggende:
- Zie, meester Pieter, myne beloften, hoe zwaer zy ook zyn mogen, hou ik toch stiptelyk vol. Nu is het reeds een half jaer, dat ik bid en werk. Myn huis is zuiver, myne vrouw en myne kinders komen zindelyk voor den dag. Niemand kan over my klagen. Maer de leden van den gemeenteraed plagen my op allerlei manieren. Ik ben hun dit en dat schuldig. Nu word ik gedreigd uit myn

{==110==} {>>pagina-aanduiding<<}
huis verjaegd te worden, indien ik hun niet het verschuldigde betael, of niet by hen drinken kom. Help my toch, Pieter, anders kan ik myne beloften niet volhouden. Binnen zes jaren en een half, zal ik geld volop hebben; schiet my eene kleine som voor, ik zal ze u alsdan teruggeven.
- In de vierde belofte staet: ‘Bidden, arbeiden, en geene schuld meer maken,’ antwoordde Pieter. Ik durf u alzoo geen geld leenen. Maer laten wy zien aen wien en hoeveel gy schuldig zyt. Daerna zullen wy een middel zoeken om uit den nood te komen.
Alzoo sprekende, nam hy eene pen en papier, zette zich neder by eene tafel, en schreef op, wat men hem ten antwoord gaf, op elke vraeg die hy deed. Aen iederen man vraegde hy:
- Aen wien zyt gy schuldig? Hoeveel en tegen welke interest? Waervoor hebt gy die schuld gemaekt? Hebt gy er onderpand voor gegeven?
Zoodra hy de schuldsom des mans kende, vraegde hy weder:
- Waermede wilt gy betalen? Hoeveel kunt gy, of kunnen uwe vrouw en uwe kinders, wekelyks met dagloon verdienen? Hoeveel land en vee hebt gy, en hoeveel kunt gy wel, jaer uit jaer in, van derzelver opbrengst verkoopen? Hoe geneert gy u met de uwigen? Wat hebt gy per week en per dag van noode tot uw onderhoud?

{==111==} {>>pagina-aanduiding<<}
Hoe staet het met uwe kleederen, met uw linnen en uw huisraed? Wat moet aengeschaft worden, en waerop kan men zonder schade besparen?
Dit alles schreef Pieter voor iederen huisvader zorgvuldig op. Alzoo kwam de verwaerloosde huishoudingsorde eerst regt voor den dag. Want velen wisten niet eenmael naeuwkeuriglyk hoeveel zy schuldig waren, en hadden er geene aenteekening van gehouden. Zoo moest men eerst de schuldeisschers gaen ondervragen. Menigen waren drie, vier, of vyf jaren interest achterstallig. Toen moest men beginnen met voor deze te zorgen. Menigen waren aen de leden van den gemeenteraed schuldig, van dewelke zy, in den nood, geld tegen, eene interest van acht en zelfs van twaelf ten honderd, bekomen hadden. Dan moest Pieter naer de stad gaen, geld tegen drie en vier ten honderd opnemen, en er goed voor blyven, om de woekeraers uit te betalen en de arme lieden uit den afgrond te redden, waerin zy, door den woeker, al dieper en dieper invielen. Er waren er die meer schuld dan vermogen hadden. Hier was goede raed duer. Doch Pieter sprak hun allen goeden moed in, en zegde:
- Zyt spaerzaem en arbeidt, dan zult gy, met Gods hulp, van uwe schulden vrykomen. Volgt maer in alle dingen mynen raed.
Nu eerst zag hy in, hoe slecht het deze lieden

{==112==} {>>pagina-aanduiding<<}
aengelegd hadden, en dit deed hem zelf in het herte wee. Nu eerst vernam ieder wat hy, na al de schulden van zyn vermogen afgetrokken te hebben, als zynen waren eigendom betrachten kon. Menigen hadden er bloedige tranen by geweend, en zy huiverden er van angst en ontzetting over. Nu wilden zy allen spaerzaem zyn en arbeiden. Maer hoe moesten zy het aenleggen?
Pieter had onbeschryfelyk veel moeite. Maer die moeite zelve verschafte hem vreugde, dewyl hy een ware menschenvriend was. Hy stelde voor een ieder een huis- en schuldboeksken op, waerin een ieder den toestand van zyn vermogen duidelyk zien kon. Dan ging hy weder naer de stad, en zocht, voor kinderen en voor volwassenen, arbeid van allerlei aerd. Dit gelukte hem langzamerhand, en al wat zoo met dagloon verdiend werd, moest wekelyks opgeschreven en bespaerd worden. Eenigen gaven het geld aen Pieter in bewaring; anderen stelden hem hetzelve wekelyks ter hand, om daermede langzamerhand het voor hen opgenomen kapitael af te maken.
Daer verscheidene alzoo deden, en Pieter eindelyk honderd en meer guldens byeen liggen zag, dacht hy:
- Waerom moet dat geld daer dood en zonder nut liggen? Indien hetzelve jaerlyks interesten droeg, zoude het aen de arme lieden weder zonder moeite een klein gewin verschaffen en hunne schuld helpen verminderen.

{==113==} {>>pagina-aanduiding<<}

Alzoo maekte hy zich een schryfboek, waerin hy aenteekende al wat ieder wekelyks van zyne winst in de spaerkas stortte. Toen ging hy naer de stad en sloeg aen eenen regtschapenen heer voor, maendelyks het gespaerde geld, waren het ook maer tien of twintig guldens, aen te nemen en op interest uit te zetten. Dit ware ten beste van arme, spaerzame lieden. De heer, die een ryke koopman was en gaerne het goede bevorderde, nam het geld aen en zette hetzelve op interest uit; en wanneer, op het einde van het jaer, de interesten inkwamen, plaetste hy dezelve weder als een klein kapitael, zoodat de interesten weder interesten op moesten brengen. Van zynen kant teekende Pieter in zynen spaerkasregister immer aen, hoe veel aen ieder van zyne lieden uit de interesten toekwam.
Ondertusschen was het een groot geluk, dat de leden van het goudmakersverbond en hunne kinders, daer zy werk bekwamen, ook arbeiden konden, en byna nooit ziek werden. Te voren was het zoo niet. Want, als zy zich des zondags vol gedronken hadden, waren zy des maendags niet tot arbeiden gesteld en klaegden zy van hoofdpyn of van misselykheid. En, dewyl zy zich allen dikwyls kemden, wieschten, en gansch zuiver hielden, bleven zy van alle kwalen en ziekten bevryd, die de natuerlyke straffen en gevolgen der onreinigheid zyn.
Toen Pieter aen de leden van het verbond vertelde, dat

{==114==} {>>pagina-aanduiding<<}
hy eene spaerkas opgeregt had, en dat het geld, dat zy hem wekelyks in bewaring gaven, interesten dragen moest, waren zy gansch verwonderd en verblyd. En ieder van hen zag in den register na, hoeveel gelds hy reeds byeen gespaerd had, en hoeveel interest hy daervoor, op het einde des jaers, te verwachten stond. In het begin hadden maer weinige huisgezinnen hun geld by Pieter gebragt. Maer toen zegde het de eene aen den anderen. En, zoodra de eene hoorde dat de andere reeds vyftien, twintig, dertig guldens en meer bespaerd had, werd hy misnoegd en wilde hy het ook zoo hebben, zoodat hy zyn weinig gelds nam en hetzelve by Pieter bragt, zeggende:
- Ei lieve, waerom hebt gy my niet van de spaerkas gesproken? Neem er ook het geld in op, dat ik wekelyks ontberen kan, het zy veel of weinig. Want, zoo ik hetzelve in huis hou, zal het zich niet vermeerderen, en smelt het in tegendeel in. Heeft men geld, dan verbruikt men hetzelve weder. Daerom is het beter uit de oogen, uit den zin. Kan ik het niet zoo by u hebben, dan kan ik nog in langen tyd aen het afbetalen van myne schulden niet denken.
Zoo bragt nu ieder elke week iets, dat hy van zyne winst konde sparen, en de eene wedyverde met den anderen om in de spaerkas te leggen. Eenigen werden daertoe zoo begeerig, dat zy byna hunne vrouw en

{==115==} {>>pagina-aanduiding<<}
kinderen lieten honger lyden, om des te meer geld byeen te verzamelen.
Dit bedroefde den schoolmeester zeer, en hy sprak alzoo tot de lieden:
- Het is prysbaer, dat gy matig zyt; maer vrouw en kind moeten niet honger lyden. Die goed geneerd is, heeft ook kracht en moed om te arbeiden. Zekerlyk moet menige vrouw, die ook wel in het veld arbeiden of anderzins geld verdienen konde, thans te huis blyven en haren tyd aen het koken besteden. Indien zich ieder huishouden gekookt eten konde aenschaffen, dan zoude men geen hout hoeven te koopen en te betalen of met groot tydverlies in het woud byeen te zamelen; men zou, in tegendeel, misschien zelfs een gedeelte van het hout, dat aen iederen inwoner jaerlyks door de gemeente gegeven wordt, aen anderen kunnen verkoopen, en er geld van maken. Daerby zou reeds te sparen zyn. Maer wy moeten dit op eene andere manier aenleggen. Gy weet, wy hebben in dure tyden, ellendige spaersoepen gegeten. Waerom spaerden wy alsdan, toen wy niets hadden, en waerom doen wy zulks niet veel liever nu, daer iets te sparen is? Thans hebben wy aerdappelen, fruit, meel, brood en vleesch aen veel geringeren prys. Wy kunnen thans met het zelfde geld, als in den duren tyd, beteren kost hebben, en daerby nog veel besparen. Kookte thans eene voor ons

{==116==} {>>pagina-aanduiding<<}
allen, zoo bespaarden vele vrouwen tyd, en dan konden zy op eene andere wyze arbeiden en geld verdienen. Onder dertig ketelen en potten wordt, op eenen dag, twintig mael meer hout verbrand, dan onder eenen enkelen ketel voor dertig huisgezinnen. Dit begrypt gy: daer is gewin by. Maer, waer voor vele menschen te zamen gekookt wordt, is ook op zout en vet, op inmengsel en keukengereedschap te sparen. Laten wy zulks eens beproeven.

{== afbeelding 
	
==} {>>afbeelding<<}
    

Alzoo sprak Pieter. Velen wilden, anderen wilden niet. Pieter ging tot den molenaer, en sloeg hem voor, de spaersoep te koken, en drie mael des weeks, vleesch er by, byzonderlyk om hetzelve te verkoopen. Zy die daarin toestemden, zegden hoeveel soep en vleesch zy dagelyks begeerden; deze waren in het begin zeventien huisgezinnen in getal.

{==117==} {>>pagina-aanduiding<<}

Elk huisgezin moest, op zyne beurt, het hout om het eten te koken en eene opzienster of helpster bezorgen. De molenaersvrouw voerde by het koken het opzigt. Alle dagen veranderde men van soep en van groenten. Zy die geen geld hadden, konden hunne portiën met meel, ooft, groente of aerdappelen betalen. Dit werd niemand te zwaer. Enkel zy die vleesch namen, moesten hetzelve in geld betalen. De molenaersvrouw verstond het koken zeer goed. De andere boerenvrouwen en meiskens, als de dag kwam dat zy moesten helpen, leerden daerby vele dingen die zy voorheen niet wisten.
Zoo geschiedde het, dat de alzoo verbondene huisgezinnen, waertoe ook de schoolmeester en de molenaer behoorden, beter en krachtiger voedsel kregen, dan de andere lieden in het dorp, en tevens veel beter koop. Zy hadden alle dagen soep en groenten daerby, en driemael in de week vleesch en gebraed op allerlei wyzen toegeregt.
Toen de anderen zagen, dat deze geenen verkensdrank of ellendige spaersoep, maer daerby nog gezond voedsel voor kranke en zich herstellende lieden hadden, traden zy ook tot de vorigen by, zoo als ook vele anderen die niet van het goudmakersverbond deel maekten. Want zy bemerkten welhaest, dat daerby veel aen hout, moeite en tyd, veel aen spysinmengsel gespaerd, en dat alles veel beterkoop toebereid konde worden.

{==118==} {>>pagina-aanduiding<<}

Eindelyk boden zich al te veel huisgezinnen aen voor de gaerkeuken van de molenaersvrouw, ofschoon deze dagelyks meer helpsters verkreeg. Toen legde de baes uit den Zwarten Arend ook, tot zyn eigen voordeel, eene dergelyke keuken aen. Maer al de lieden die van het goudmakersverbond deel maekten, bleven by den molenaer. Zy hadden de verstandigste huisvaders onder hen uitgekozen, om voor den aenkoop der voorraden en derzelver gebruik te zorgen. Want de gaerkeuken moest aen niemand in het byzonder tot gewin strekken, maer tot het voordeel van allen dienen.



{==119==} {>>pagina-aanduiding<<}

Zestiende hoofdstuk.


Hoe de drinkhuizen in het dorp verminderen, en wat de oude boeren daervan zeggen.


{== afbeelding 
	
==} {>>afbeelding<<}
    

In de keuken van den baes uit den Zwarten Arend ging het geheel anders toe. Hy kookte in der daed verkenssoepen. Ook wilde er niemand van eten. Zoo bleven zyne kalanten de eene na den anderen weg, omdat zy hun dierbaer geld daervoor niet wilden geven. Zy vereenigden zich dus met malkander, en wilden het aenleggen zoo als de lieden by de

{==120==} {>>pagina-aanduiding<<}
molenaersvrouw. Maer het ging niet, dewyl er geene orde was, en de eene den anderen bedroog. Toen lachte de baes uit den Zwarten Arend in zyne vuist, en hy verblydde zich zeer, omdat het by anderen niet beter ging dan by hem.
Maer by hem ging het toch slechter, dan by anderen, dewyl hy een hardhertige en slechte man was. Hy had veel geld op eene booze wyze byeengemaekt; maer onregtveerdig verkregen goed brengt geenen voorspoed. Wanneer, in dure tyden, genadegelden en milde giften voor de arme lieden naer Goudendal gezonden werden, om daermede spaersoepen te maken en dezelve uit te deelen, dan had hy steeds het gemeentebestuer aengeraden het klinkende geld aen de armen uit te betalen. Daerna had hy zich met den baes uit den Gouden Leeuw verstaen, en zy hadden aen de arme lieden meel en brood tegen schandelyk overdrevene pryzen verkocht. Alzoo was al het geld weder in hunnen eigenen zak teruggekomen. Indien arme lieden uit het dorp hun hooi, hun vee, of een gedeelte van hunne liggende goederen uit nood in openbare veiling wilden verkoopen, dan verstond hy zich met den baes uit den Gouden Leeuw en met de andere leden van het gemeentebestuer om gezamentlyk eenen prys vast te stellen en alles byna voor niets te bekomen. Zy begonnen met kleine sommen te bieden, en dan voegden zy er iets by. Daerna

{==121==} {>>pagina-aanduiding<<}
trok de eene na den anderen terug, en deed geen opbod meer, onder voorwendsel dat de prys reeds te hoog gestegen en de zaek te slecht was. Zoo sprak de eene na den anderen. En dewyl men hen voor de verstandigste lieden hield, durfde niemand anders wagen meer te bieden. Op die wyze bekwamen zy de zaken goedkoop. Maer gebeurde het, dat een ander den moed had om meer te bieden, dan jaegden zy hem den schrik met dreigwoorden aen, vooral wanneer deze by hen op het schuldboek aengeteekend stond, en zy zegden:
- Hebt gy geld genoeg om zoo eenen slechten koop te doen, en wilt gy boven mynen vriend bieden, dan moet gy my eerst uwe schuld betalen.
Op deze wys handelde de baes uit den Zwarten Arend. Maer onregtveerdig verkregen goed brengt geen geluk. Hy was een trotsche en grammoedige man, en had bestendig processen voor het geregt. Zelfs had hy een regtsgeding met zyne broeders en zyne zusters gehad, omdat hy hun, door list en bedrog, by de deeling van de vaderlyke nalatenschap, te kort had gedaen. Vele lieden uit het dorp had by door processen in den grond geholpen.
Byzonderlyk was de strydzucht in Goudendal eene hoofdoorzaek van de verarming des dorps geweest. Want, zoo lang zich de lieden nog in goeden stand bevonden, wilden zy groot optrekken. Hy die een regtsgeding

{==122==} {>>pagina-aanduiding<<}
voeren kon, meende dat hy eene groote en eeraenbrengende zaek aen de hand had, omdat iedereen met hem er over sprak. Dan kwamen arglistige advokaten by, en

{== afbeelding 
	
==} {>>afbeelding<<}
    

hitsten hen nog meer den eenen tegen den anderen op, omdat zy geerne door de domheid en de processenwoede der boeren hun voordeel bewerkt hadden. Alzoo geraekten dan de proceslustige lieden weldra zoodanig in toorn, dat zy duizend mael zwoeren liever alles op te offeren, dan na te geven. Dit geviel de advokaten zeer wel. Dan werden de processen door allerlei kunst op de lange baen geschoven, jaer uit jaer in; dan werd geantwoord

{==123==} {>>pagina-aanduiding<<}
en weder geantwoord, tot hooger beroep overgegaen en het geld met volle hoopen uit den zak van de eenvoudige lieden geklopt, tot dat het proces tien mael meer gekost had, dan hetzelve waerd was. Degene die dan verloor, schimpte op de partydigheid van den regter, en kon water drinken, terwyl de advokaten lustig wyn dronken.
Sedert dat Pieter in het dorp gekomen was, had hy vele lieden van processen afgehouden. Want, gebeurde het, dat hem iemand raed kwam vragen, dan stelde hy altyd de zaek zoodanig in, dat dezelve op eene minzame wyze afgemaekt werd. En dan zegde hy:
- Eens vonden twee bonden, die zich op eene smalle brug te gemoet kwamen, een stuk vleesch. Zy geraekten in eenen hevigen twist, omdat ieder van hen beiden het stuk vleesch wilde hebben. Een derde bond, die hetzelve ook gaerne had gehad, naderde, en zegde dan aen den eenen, dan aen den anderen: ‘Laet niet af. Het vleesch behoort u alleen van regtswege toe.’ Alzoo begonnen zy zich elkander te ryten en te byten, totdat zy beiden, in den stryd, van de brug in het diepe water vielen. Toen maekte zich de derde zonder moeite van het vleesch meester, at het op, en zag toe hoe de anderen in den stroom zwemden. Eveneens gaet het met strydvoerende partyen in processen. Regthebbery komt zeer duer te staen, en brengt spot en schande mede. Hy die een

{==124==} {>>pagina-aanduiding<<}
proces begint, heeft reeds de helft verloren van hetgene hy winnen wil. Snoode advokaten zyn als de twee sneden van eene scheer; zy vereenigen zich, om hetgene men er tusschen legt te scheiden. Gelukt het u, eindelyk alles te winnen, dan hebt gy nog veel verloren, waervoor gy niet schadeloos kunt gesteld worden, te weten: tyd en moeite, dikwyls zelfs uwe gezondheid, die door verdriet en spyt, door vrees, zorg en slapelooze nachten, versteld is.
Aldus sprak Pieter. Maer de baes uit den Zwarten Arend vraegde hem geenen raed; hy had, in tegendeel, alle jaren een nieuw proces. De menigvuldige onkosten en geschenken aen advokaten en aen pennelikkers, het menigvuldig loopen, gaen en reizen, bragten hem langzamerhand om zyn goed. Nadat hy alzoo een regtsgeding tegen eene naburige gemeente verloren had, hetwelk hy tegen dezelve had begonnen, wegens eenen ouden eikenboom, die, zoo als hy het voorgaf, op zynen akker en niet op den grond der gemeente stond, - kwam hy in grooten nood. Want de eikenboom had hem over de duizend guldens gekost, en hy wist niet hoe hy aen dat geld zoude geraken, dewyl hy meer op zyn huis en op zyn land schuldig was dan men wel meende. En daer hy overal geld zocht op te nemen, en er geen konde bekomen, geraekten zyne eigene schuldeischers in eene groote bezorgdheid. Zy vergden terug hetgeen zy hem geborgd hadden.

{==125==} {>>pagina-aanduiding<<}
Alzoo bleef hem niets overig, dan zyn geheel bezit aen zyne schuldeischers over te geven. Hy moest huis en hof verkoopen. Dit was het gevolg van zyne proceszucht.
Daer hy zyne akkers slecht bezorgd had, werden zy tegen matige pryzen verkocht. En daer de lieden niet meer zoo dikwerf als te voren naer de herberg gingen, omdat zy geen geld hadden, of er geen wilden verdrinken, zoo bragt ook zyn drinkhuis zeer weinig op. De aenkooper van het huis, ziende dat niemand by hem inkomen en geld verteren wilde, staekte dan geheel zyne herberg. Alzoo bleef de baes uit den Gouden Leeuw nog alleen als herbergier over; want de andere bazen die bier en brandewyn schonken, hadden ook, daer niets meer te verdienen was, reeds sedert lang hunne drinkhuizen gesloten.
Eenige oude boeren schuddeden het hoofd en zegden:
- Het is toch een slechte tyd, en wy zien wel dat ons arm dorp geheel te gronde gaet. Voorheen hadden drie herbergen en daerbuiten nog verscheidene drinkhuizen by ons volop te doen, en thans heeft eene enkele herberg nauwelyks nering genoeg om te kunnen bestaen. Wel dat is eene schande voor ons Goudendal, en men ziet hieraen hoe slecht het by ons gaet.
Maer Pieter sprak tot hen en zegde:
- In het geheel niet, goede lieden. In tegendeel, ik

{==126==} {>>pagina-aanduiding<<}
voed de gegronde hoop, dat het weldra by ons beter gaen zal dan ooit. Ik heb veel in de wereld rondgereisd, en heb vele dorpen gezien. Waer de meeste drinkhuizen bestonden, daer heb ik immer de meeste armoede gevonden. En waer geene andere herberg voor handen was, dan eene enkele voor de reizigers, daer zag men overal in de huizen eenen zekeren welstand heerschen. De bazen der herbergen en der drinkhuizen doen niet zonder rede op hunne uithangborden het beeld van een roofdier schilderen, leeuwen, arenden, beeren en valken; die dieren leven van het goed en het bloed der gemeente. Zy hangen somtyds een gouden kruis uit, dewyl zy goud willen hebben en den lieden kruis en kommer daervoor laten. Zy hangen eenen gouden engel uit, maer het is de engel des kwaeds, die rekruten aenwerft voor het tucht- en armenhuis en voor de gevangenis. Wy hebben slechts in het dorp eene enkele herberg meer, maer wy hebben er nog te veel aen. Stond dezelve daer niet, zoo zou het beter in de naburige huizen uitzien. Degene die zich niet in een drinkhuis met speelkaerten of met dobbelsteenen ophoudt, besteedt zynen tyd beter met te werken en God te dienen. Wie zich met den drank voor zyn lief geld geene hoofdpyn koopt, verheugt zich kosteloos in zyn huis met zyne vrouw en kinderen. En wie zyn geld niet in de herberg verkwist, behoudt hetzelve in zynen zak. Het is eene grootere eer, in zynen

{==127==} {>>pagina-aanduiding<<}
eigenen kelder eene flesch bier, dan in het drinkhuis een gansch vat vol te hebben.
Aldus sprak Pieter, en de oude boeren knikten met het hoofd, want zy merkten wel, dat hy geen onregt had. Maer de baes uit den Gouden Leeuw dacht van toorn en woede uit zyn vel te springen, toen hy vernam dat Pieter den Gouden Leeuw voor een roofdier uitgescholden had. Gaerne had hy den schoolmeester een proces aen den hals gehangen, indien zulks mogelyk geweest ware. Maer Pieter was niet bevreesd; hy nam zich noglans in acht, en ging den grimmigen leeuw overal uit den weg, en liet hem brullen en razen zoo als hy wilde.



{==128==} {>>pagina-aanduiding<<}

Zeventiende hoofdstuk.


Hoe de bliksem in den kerktoren inslaet.


{== afbeelding 
	
==} {>>afbeelding<<}
    

Ter zelfder tyd was, midden in eene nacht, een verschrikkelyk onweder losgebroken. De gansche hemel stond in vuer en vlam. De donder rolde en kraekte zoodanig, dat de huizen beefden en dat de vensters klaterden. Bleven de boeren het gansche jaer zonder aen God of aen zyn

{==129==} {>>pagina-aanduiding<<}
gebod te denken, zoo baden zy toch altemael regt luid gedurende het onweder, en zy hadden zoo lang berouw over hunne zonden tot dat het onweder over was. Dan begonnen zy weder hun vorig leven.
Plotselyk schoot de bliksem met een ontzettend gekraek en geraes in het dorp in. Er viel als een meer van vuer op den kerktoren neder. Doch gelukkiglyk stak hetzelve geenen brand aen, en verongelukte er niemand by. Enkel zag men den volgenden dag, dat de bliksem het geheele schaliedak in stukken geslagen had.
Toen schimpten de Goudendalers op het hooger bestuer en zy zegden:
- Het bestuer staet geheel aen dit ongeluk schuldig; want, had hetzelve niet verboden, de klok, by onweder, te luiden, zoo zou dit niet gebeurd zyn. Voortyds was ons toch toegestaen het aenkomend onweder wegteluiden; thans is ons zulks verboden. Die groote heeren hebben geene religie meer in hun lyf. En nu hebben wy het ongeluk daer.
Aldus spraken de Goudendalers.
Maer Pieter antwoordde:
- Hoe kunt gy toch in uwe herten zoo onzinnig denken en met uwe monden zoo lasterlyk spreken? Het hooger bestuer heeft niet den bliksem op het dak van de

{==130==} {>>pagina-aanduiding<<}
kerktoren afgetrokken, maer de koperen knop met den yzeren weêrhaen heeft het gedaen. Want God heeft de natuer van den bliksem zoodanig ingerigt, dat dezelve altyd naer het water of naer de metalen op de aerde trekt, en byzonder naer metalen punten. Dit heeft God gedaen, opdat de mensch zoude weten, op welke wyze hy zich voor de magt van den bliksem kan behoeden. Want, zoodra de bliksem metalen ontmoet, langs dewelke by in den grond dringen kan, is hy geheel onschadelyk.
In dezer voege sprak Pieter en hy voerde de boeren op den klokkentoren. Daer zagen zy allen, dat de vergulde bol met kleine gesmoltene gaetjes doorboord was, en hoe de bliksem de regtuitstekende nagels, die de schalien vastgehouden hadden, nageloopen was tot onder het dak, en zoo langs eenen yzeren anker was afgeschoten. Daer hy alzoo eenen yzeren weg had gevonden, die hem naer den grond had geleid, had hy de kerk verschoond en was hy een koude slag gebleven, zoo als de boeren zegden. Had hy, in tegendeel, dien yzeren lydweg niet ontmoet, zoo had hy welligt een gansch heete slag kunnen worden.
- Daer de kerktorens, zegde Pieter verder, dikwyls hooge spitsen en van binnen veel yzerwerk hebben, gebeurt het dikwyls, dat zy door den bliksem getroffen worden. En, dewyl daerdoor reeds menig arme mensch by het onweder luiden doodgeslagen geworden

{==131==} {>>pagina-aanduiding<<}
is, heeft het hooger bestuer dat onnuttig en bygeloovig luiden verboden.

{== afbeelding 
	
==} {>>afbeelding<<}
    

Aldus sprak Pieter; en, daer hy merkte, dat, sedert dien tyd, vele lieden banger dan voorheen voor den bliksem waren, deed het hem leed. Daerom zegde hy:
- Het is ongelukkig angst en schrik by een onweder te gevoelen; want de onweders zyn eigenlyk zegeningen van den bermhertigen God voor de velden, wier lucht Hy

{==132==} {>>pagina-aanduiding<<}
reinigen en wier bodem Hy bevruchten wil. Daerom legt uwen kommer ter zyde. Gaet heen, vestigt op den gevel van uw huis eene yzeren spits van eenen voet hoog, knoopt er eenen yzeren draed aen, die niet dikker zy dan eene schryfpen, en leidt denzelven langs uw dak af, tot op den grond in eenen waterpoel. Zoo zult gy den bliksem eenen weg gebaend hebben en hem onschadelyk ter aerde kunnen nedervoeren, mits dat de draed uit een stuk van boven tot beneden zy, en gy denzelven van allen roest en vuiligheid zuiver houdet. Een bliksemafleider is een vreesafleider, en behoudt ter gelyker tyd huis en dorp van ongeluk en brand, die door den bliksem zouden kunnen veroorzaekt worden.
Aldus sprak de schoolmeester en hy plaetste op zyn eigen huis eene yzeren spits, met eenen draed er aen vastgemaekt, dien hy tot op den grond in eenen waterput afleidde; want Elisabeth was voor onweders zeer vervaerd. De molenaer had dergelyke spitsen meermalen in de stad gezien, en hy plaetste er ook eene op zynen molen. Vele boeren volgden dit voorbeeld na, want het kostte niet veel en het stelde hun huisgezin gerust.
Nogtans waren er anderen, die zich, in hunne domheid, grootelyks daerover ergden.
- Is dat niet, zegden zy, God onzen Heer in de oogen steken en hem de wet voorschryven? Kan Hy niet met

{==133==} {>>pagina-aanduiding<<}
zyne bliksems treffen wien Hy wil? Zullen al die bliksemafleiders niet de vruchtbrengende onweders verhinderen en ons slecht weder verschaffen?
Toen antwoordde Pieter en hy zegde:
- O! dwaze menschen daer gy zyt. De weders die God geeft, strekken zich over de duizend toppen der boomen van het woud, zoo wel als over de vlakke velden uit, en zyne bliksems bevruchten den aerdbodem, hoe zy ook nedervallen, op de toppen der eiken of op de yzeren spitsen, in de meren of in de stroomen en in de zeeën. Maer God zelf heeft ons een middel aengewezen, om ons te behoeden voor de schade, dewelke door de heerlykste zaek op eene onbehoorlyke plaets zou kunnen gesticht worden. Het vuer is zekerlyk met zyn licht en zyne warmte iets overheerlyks, maer niet wanneer hetzelve ons huis en goed verbrandt. Daerom gaf ons God het water om het vuer uit te blusschen. Welnu, indien gy het water gebruikt om den brand te blusschen, waerom aerzelt gy dan, het yzer te gebruiken om den bliksem gevaerloos te maken? Er is geen kwaed in de wereld of God heeft ons een middel gegeven om hetzelve te bestryden of voor te komen. Maer de mensch moet die middelen kennen en dezelve met dank aennemen. Zoo is degene die dezelve met blinde verstoktheid versmaedt, een verachter van Gods dierbaerste gaven, en hy ondergaet eene geregtige straf,

{==134==} {>>pagina-aanduiding<<}
wanneer zyn huis door de vlam des vuers verslonden, of wanneer hy zelf door eenen bliksemstrael getroffen wordt.
Velen namen deze verstandige rede aen. Maer anderen, de vreesachtige en de hoogmoedige lieden, verachteden deze woorden in hunne herten, en wilden niet toegeven dat het de schoolmeester beter verstond dan zy zelve. Want zy schaemden zich dom te zyn, en zy wilden hun onverstand onder het aenzien van onbevreesdheid doen doorgaen.



{==135==} {>>pagina-aanduiding<<}

Achttiende hoofdstuk.


Wat in het land aengaende de Goudendalers gezegd wordt.


{== afbeelding 
	
==} {>>afbeelding<<}
    

In de stad en in de omliggende dorpen waren menigerlei gesprekken aengaende de Goudendalers in omloop. Tot nog toe waren deze lieden immer bekend geweest als vlegels, drinkbroeders, losbandige vogels en schuldmakers, aen dewelke men geenen enkelen stuiver mogt toevertrouwen. Nu kwam het gansch wonderbaer voor, dat het by hen in het dorp in het geheel niet uitzag zoo als by arme menschen. Hunne huizen waren zuiver en reinig, en evenzoo was alles in de schoonste orde op de straet, achter de huizen en in de hoven. Het was netter

{==136==} {>>pagina-aanduiding<<}
by hen, dan in de rykste dorpen. In den zomer zag men reeds van 's morgens vroeg de mannen, de vrouwen en de kinderen in het veld. Daer droegen en strooiden deze den mest, terwyl gene het onkruid uittrokken. Immer hadden deze lieden iets te doen. En het was in der daed een vermaek om hen te zien arbeiden. Alles ging hun gansch behendiglyk van de hand. Had men daglooners in de stad van noode, dan zag men met voorkeur naer Goudendalers om. Gingen de burgervrouwen ter koop naer de merkt, dan verzagen zy zich met voorkeur

{== afbeelding 
	
==} {>>afbeelding<<}
    

by de Goudendalerinnen. Want deze waren immer zeer net, met zuivere en witte hemden, met reinige

{==137==} {>>pagina-aanduiding<<}
kleederen en blank gewasschene handen, zoodat zy aen iedereen eenen regten lust deden krygen om van hun groente, hun gespin en hunne andere waren te koopen.
De Goudendalers waren arm, dat wist men wel. Maer telkens betaelden zy stiptelyk hunne schulden op den dag. En wat gansch wonderlyk was, zy hadden in de stad kleine sommen gelds op interest geplaetst. Dit gaf den lieden crediet en vertrouwen. Spraken de pastoor of de schoolmeester voor eenen Goudendaler goed, dan borgde men aen denzelven liever dan aen iemand uit eene andere gemeente. En men leende hem liever een kapitael tegen eene zeer matige interest, omdat men van te voren wist dat hetzelve zeker stond en dat de interesten stiptelyk betaeld zouden worden. Dit verschafte den Goudendalers zeer aenzienlyke voordeelen. Want zy zegden de kapitalen op, voor dewelke zy hooge interest moesten geven, en ligtten geld daer waer zy hetzelve tegen eene lage interest konden verkrygen.
Men velde allerlei oordeelen over het dorp. Men zegde wel dat er een brave pastoor en een verstandige schoolmeester was. Maer voor velen toch was de geheele zaek een raedsel. Want een pastoor en een schoolmeester konden toch alles niet doen, en iedereen in het land meende zoo wys te zyn, of nog veel wyzer, dan deze beiden in Goudendal waren. Dit alles gaf aenleiding tot

{==138==} {>>pagina-aanduiding<<}
veel hoofdbrekery. De boeren uit de omliggende dorpen zegden regtuit, dat de zaken te Goudendal niet in den regel toegingen. Men had zoo wat van Pieter hooren zeggen, en men hield staende, dat hy goud konde maken en die kunst aen dezen en genen leerde.
In der daed was het wonder, dat de Goudendalers zoo vele dingen naer de merkt bragten, en men wist niet hoe zy aen alles kwamen. Hun moes, hun fruit, hun vlas, hunne hennep, hun graen, alles was goed. Hunne kinders kweekten zelfs de schoonste bloemen aen, en bragten dezelve te koop naer de stad. Honigraet, gepynden honig en was hadden zy meer, dan wyd in het ronde alle overige dorpen te zamen. Men wist zeer wel, dat zy maer weinig vee bezaten, en dat vele huisgezinnen slechts ieder een paer koeijen en een paer geiten hadden. Nogtans bragten arme lieden, die slechts eene koei op stal hadden staen, kazen die tot honderd ponden wogen en groote ballen van de zuiverste boter te koop naer de merkt. Gansch onbegrypelyk was het, dat een enkele koei zoo veel boter en kaes op konde leveren. Insgelyks hadden de Goudendalers telkens in den herfst de fynste soorten van fruit, en smakelykere appelen en peren, dan andere dorplieden. Hoe was dit alles zoo plotselyk in weinig jaren te Goudendal veranderd?
De Goudendalers zelve moesten dikwyls in hunne vuist

{==139==} {>>pagina-aanduiding<<}
lagchen, wanneer men hun dorp, by wys van scherts, het Goudmakersdorp noemde. Want Pieter verstond zich op de fruitboomenteelt, en wanneer hy, in de hoven van de de voorname heeren uit de stad, fyne soorten van fruit kende, dan ging hy er heen en vraegde er kleine takjes van. Dan had hy zyne jonge knapen aen de hand, die het griffelen, het in de kloof enten en het oculeren van hem

{== afbeelding 
	
==} {>>afbeelding<<}
    

geleerd hadden. Evenzoo behendig als hoveniers gingen zy daermede om. Zy hadden byzondere messen die daertoe

{==140==} {>>pagina-aanduiding<<}
ingerigt waren. Nu wilde de nabuer links en de nabuer regts in zynen hof en op zyn veld betere vruchtboomen hebben. Dan werd gegriffeld en geoculeerd dat het een vermaek om te zien was. Menige boeren hadden zich wilde boomen in de bosschen gehaeld en dezelve door het enten veredeld. Anderen hadden uit zaed boomen getrokken en boomkweekeryen aengelegd. De eene wilde het beter doen en hebben dan de andere. En in den yver werd de zaek dikwyls door menigen man overdreven.
Nu konde men in de stad zeer wel begrypen, hoe de Goudendalers van jaer tot jaer immer schooner en immer talryker fruit hadden, waeruit zy, by goede jaren, zoo veel geld maekten. Dit was geen heksenstreek. Maer weinig vee hebben, en toch veel kaes en boter maken, dit was zekerlyk een kunststuk.
Dit kunststuk had Pieter, gedurende zyn krygsleven, ergens in een dorp gezien en geleerd, en met zich naer Goudendal gebragt. Het was zeer aerdig. In het begin wilden de lieden niets daervan weten; maer naderhand wisten zy er hem grooten dank voor.
Pieter ging namelyk alzoo te werk. Hy ging rond by zyne bondgenooten, die koeijen hadden, en hy zegde hun:
- Gy hebt weinig winst van uwe koeijen. Eene koei moet jaerlyks ten minste vyftig tot honderd guldens klinkende geld opbrengen. Wilt gy mynen raed volgen, zoo

{==141==} {>>pagina-aanduiding<<}
zal ik de zaek bewerken. Haelt nog eenige anderen die koeijen hebben, daer toe over. Er moeten ten minste veertig of vyftig koeijen byeen zyn: dan zal de zaek gaen.
Toen de veertig of vyftig koeijen gevonden waren, zegde hy:
- Nu zal het gaen.
Hy kende eenen geschikten en regtschapenen koeimelker, die zich op het boter- en kaesmaken meesterlyk verstond. Aen dezen versprak hy eenen jaerlykschen loon van twee honderd guldens, voor denwelken hy zich tevens kaerslicht, doeken en wischlappen bezorgen moest, die zoowel tot het kaesmaken als tot het zuiver houden der waer en der vaten noodig waren. Gereedschap en zout schafte Pieter op rekening der deelnemers aen, uit dewelke drie verstandige mannen als opzieners by het nieuw handwerk voor het eerste jaer gekozen werden.
In de voormalige herberg van den Zwarten Arend was de beste plaets die men voor het kaesmaken hebben konde: er bevond zich een goede koude melkkelder, en er was een groote ketel in het ruime waschhuis. De eigenaer stond deze plaets af, want hy had vyf koeijen, en wilde de proef mede maken en zien wat daerby voor den dag zou komen. Eerst moest hout op gemeenzame onkosten aengeschaft worden. Men kocht er. Toen bestemde Pieter eenen dag, op denwelken allen

{==142==} {>>pagina-aanduiding<<}
die tot de nieuwe kaesmakery behoorden, hunne koeimelk in zoo zuiver als mogelyk gewasschene vaten moesten byeenbrengen. Waren de vaten niet zuiver, dan nam de kaesmaker de melk niet aen: dit was eene wet voor iedereen. Maer naderhand werd de wet nog strenger gemaekt.
De kaesmaker mat de melk en teekende onder ieders naem hoeveel dezelve gebragt had. Ieder konde ook de maet voor zich zelven opschryven. Alzoo bragt ieder huisgezin alle dagen 's morgens en 's avonds de melk van zyne koeijen. Maer van vreemde koeijen was het op zware straf verboden melk te brengen.
De byeengebragte melk van eenen dag goot de koeimelker in de melkkamer, en hy maekte er kaes en boter van. Dit gaf schoone, zuivere en groote ballen, en nog daerenboven kaeswater, hetwelk in den zomer een gezonde en verkoelende drank is.
Nu deed zich de vraeg op: aen wie behoort die schoone menigte boter en kaes van iederen dag? Want iederen dag leverde de melk van alle koeijen der medegenooten eene dergelyke party op. En ieder had dezelve gaerne bekomen om daermede naer de stad te loopen.
Dit werd volgender mate ingerigt. Alles, wat de byeengebragte melk van eenen dag aen boter, kaes en zoo voorts opleverde, werd maer aen eenen der deelgenooten

{==143==} {>>pagina-aanduiding<<}
gegeven, en wel aen dengenen van denwelken men de meeste melk ontvangen had. In de eerste twee dagen bekwamen, wel is waer, de eerste deelnemers wyd meer boter en kaes terug, dan zy melk geleverd hadden; want zy bekwamen ja alles wat de melk van al de medegenooten had opgebragt. Maer dan werden zy aen de overigen zoo veel schuldig als zy te veel bekomen hadden, en wat zy alzoo schuldig geworden waren, werd hun van dag tot dag afgetrokken aen de melk die zy bragten. Dit duerde zoo lang tot dat zy alle schuld afgemaekt en weder aen melk meer te goed hadden dan de overigen. Alsdan bekwamen zy weder de op eenen dag gereedgemaekte waer. Ondertusschen

{== afbeelding 
	
==} {>>afbeelding<<}
    

had ook degene, die maer eene enkele koei bezat, en alle dagen maer een paer maten melk by konde brengen,

{==144==} {>>pagina-aanduiding<<}
langzamerhand meer byeengebragt dan ieder van de overigen, zoo als zulks in het melkboek aengeteekend stond. Alsdan bekwam hy de opbrengst van den dag, namelyk honderd vyftig ponden boter en kaes, in eenen keer.
Ieder konde de boter op den dag zelven dat zy klaer was, medenemen; de botermelk en het kaeswater hoorden hem ook toe. Maer den kaes liet men zoo lang tot dat hy behoorlyk vast en goed was. Tevens, iederen dag, waerop eene het regt had, de uit de melk voortgebragte waer te aenveerden, moest hy den koeimelker in zynen arbeid helpen en bystaen, en zuivere handdoeken, linnen en al wat noodig was aenschaffen.
In het begin kwam deze inrigting den Goudendalers als zeer bedenkelyk voor, en iedereen meende, dat hy daerby te kort zoude schieten. Maer, toen een hunner zyne boter en zynen kaes ontving, en dan narekende hoe veel melk hy gegeven had, was hy gansch verheugd. En op het einde des jaers bevond men, dat de middelbare opbrengst van eene koei over de honderd en zes-en-zestig guldens bedroeg, en zulks na den aftrek van al de onkosten. Dit was toch eene schoone winst.
Nu begreep men ook welhaest, hoe dit kwam. Want, hoe verscher de melk is, hoe meer waer men er uit trekken kan en hoe beter dezelve tevens is. Zoo iets

{==145==} {>>pagina-aanduiding<<}
konde een enkel huisgezin voor zich alleen, door het byeenbewaren van zyne melk, niet verkrygen. Verder zag men in, dat dikwyls, in de huishoudingen, menige maet melk verkwist en verbruikt werd, die nu naer den melkkelder der kaesmakery op interest gebragt werd. Te voren verloor men veel tyds, of men had geenen tyd om kaes te maken; nu ging dit alles van zelf. Te voren kostte het koken aen ieder meer hout; nu konde men op het hout veel sparen.
Eenige Goudendalers pleegden in het begin bedriegery met hunne melk. Maer er werden weldra zoo strenge maetregelen genomen, dat het aen niemand meer in den zin kwam, bedrog te plegen, want hy had al zyne bygebragte melk aengeslagen en zich zelven uit het genootschap verstooten gezien.
Maer deze inrigting bragt nog een ander voordeel op, aen hetwelk geen mensch te voren had gedacht. Namelyk, dewyl ieder gaerne veel melk gebragt had, om er welhaest veel boter en kaes voor te krygen, nam ieder meer zorg voor zyn vee, dan hy voorheen deed. Men bouwde kunstige grasweiden aen, die veel melk deden winnen; men zocht zich eene grootere soort van koeijen aen te schaffen, dan de slechte kleine dieren die men bezat, of men plaetste twee koeijen in den stal, waer men er te voren slechts eene had staen; en, dewyl iedereen er belang

{==146==} {>>pagina-aanduiding<<}
aen had dat er geene melk van eene kranke of kalvende koei gebragt werd, hadden de drie uitgekozene opzieners de magt en het regt, ten allen tyde, in de stallen te gaen, en was hun de pligt opgelegd ieder half jaer dezelve te gaen bezigtigen. Zoo werd op de gezondheid van al het vee een waekzaem oog gehouden.



{==147==} {>>pagina-aanduiding<<}

Negentiende hoofdstuk.


Van den nieuwen burgemeester en van den baes uit den Gouden Leeuw.

- Die Pieter is toch een ware heksenmeester! zegden de Goudendalers altemael, lagchende, wanneer hy weder iets nieuws voorgegeven had, dat geslaegd was.
En hy gelukte tamelyk wel in alles wat hy ondernam, want hy begon niets zonder er goed over nagedacht te hebben. Hy overylde zich nooit, en overhaspelde niets, maer hy deed eenen stap na den anderen, en nam niet meer op zyne schouderen, dan hy dragen konde.
Nu had men wel kunnen meenen, dat zich de schoolmeester en zyne hertelyke Elisabeth met arbeid overladen hadden. Maer dit was in geenerlei wys. Hy wist alles zoodanig in te rigten, dat hem eindelyk altyd anderen een groot deel van den arbeid konden afnemen. Zelfs in de

{==148==} {>>pagina-aanduiding<<}
school had hy weinig te doen, want hy had tot het onderwys eenen geschikten jongen landmanszoon, genaemd Johannes Welmoed, opgeleid. Deze was een kind van

{== afbeelding 
	
==} {>>afbeelding<<}
    

arme ouders, en Pieter had hem in zyn huis opgenomen, verschafte hem den kost uit de gaerkeuken, en onderwees hem in geleerde zaken. Pieter had zynen Johannes zeer lief, en deze was in de school zoo meesterlyk tot het onderwys geschikt, dat hy Pieter volkomen gelyk stond. De kinders hadden Johannes ook lief, want hy was vriendelyk en zacht van aerd, en maekte hun het leeren byna

{==149==} {>>pagina-aanduiding<<}
nog gemakkelyker dan Pieter zelf. Deze ging dikwyls gansche dagen zynen veld- en hofarbeid na, en voelde zich het hert van vreugde kloppen, als hy zag hoe zich alles in het dorp van dag tot dag verbeterde.
En in der daed was het wonder om te zien, hoe zich menschen, die te voren arme lieden geweest waren, langzamerhand van hunne schulden los maekten, hoe hunne huizen een deftig aenzien bekwamen, en hoe daerentegen voormaels welhebbende boeren, die op hunne oude baen voortgegaen waren, langzamerhand arm werden, omdat zy hun goed verwaerloosden, verkwistten, verspeelden, of met drinken en pleiten opmaekten.
De twee-en-dertig bondgenooten van Pieter hielden zich wakker, en waren allenthalve vooraen, waer hy iets nieuws uit te voeren had. Dan spoorde hun voorbeeld vele naburen aen, om het ook zoo te doen. De jonge knapen, die by Pieter des zondags het onderrigt genoten, en de meisjes uit Elisabeth's naeischool, droegen, by hunne ouders, niet weinig ten goede van het huisgezin by. Anderen waren en bleven in het dorp onverbeterlyke deugenieten. Aen het hoofd van dit slecht volk stond Brenzel, de baes uit den Gouden Leeuw. Deze was een gezworene vyand van alle nieuwe inrigtingen. Hy raesde bestendig tegen de invoerders van nieuwigheden, en zegde dat de religie daerdoor ten gronde ging, dat het

{==150==} {>>pagina-aanduiding<<}
anders moest staen, en dat het op dezen voet niet voortduren konde. Doch hield hem de heer pastoor, die hem dikwyls ging bezoeken, immer in den toom, zoodat hy niet veel kwaed konde doen. Daerby gebeurde het, dat Brenzel zynen voornamen steun, namelyk het derde lid van het gemeentebestuer, van zyne zyde verloor. Deze had reeds sedert lang gezien, dat zyne herberg den kreeftengang ging, en had zich daerom uit verdriet aen den drank overgegeven, zoodat hy geenen dag meer nuchter was. En, om weder gezwind ryk te worden, had hy in verscheidene loteryen gezet, en alzoo zyn geld verspeeld, tot dat hem byna niets meer over bleef. Toen kwamen zyne schuldeischers, die hem zynen laetsten stuiver afnamen.
Nu moest er een nieuwe gemeenteraed gekozen en aen de hooge landsoverheid voorgeslagen worden. Daer traden in het dorp twee partyen op. De deugenieten wilden eenen of twee van hunne makkers kiezen, by dewelke zy in het schuldboek stonden; maer de regtschapene lieden wilden dat niet. Zoo ontstond er veel twist. Velen raedpleegden den pastoor over deze aengelegenheid, wanneer hy hen, naer zyne gewoonte, ging bezoeken. Maer hy antwoordde hun en zegde:
- Ik ben zeer verwonderd dat nog niemand van ulieden aen den braven man gedacht heeft, die reeds zoo veel

{==151==} {>>pagina-aanduiding<<}
nut heeft gesticht, en die zoo verstandig, zoo werkzaem en zoo menschlievend is. Ik bedoel den schoolmeester. Indien gy hem kiest, zult gy den regten man aen uw hoofd hebben. Waerlyk, hy moet niet tot de zulken gerekend worden, die zich tot eenen eerpost vooruitdringen. Maer even daerom moet men van zelf het oog op hem slaen. Want zy, die eerposten bejagen en aen anderen den voet zoeken te ligten, hebben gemeenlyk neveninzigten. Zy zyn trotsch en heerschzuchtig, en zy zoeken niet het geluk der gemeente te bewerken, maer hunnen eigenen hoogmoed bevredigd te zien. Zeker is het goed, dat men eenen welhebbenden man tot burgemeester kiest, maer de belangeloosheid, en niet de rykdom, is de hoogste deugd van zulk eenen ambtenaer. Wee de gemeente, die tot burgemeester eenen man benoemt, by denwelken de meeste burgers in het schuldboek staen! Want zy stelt hem tot magthebber aen en tot regter in zyne eigene aengelegenheden, en de lieden worden, door hunne eigene dwaesheid, de slaven van eenen dorptyran. Dat zy liever eenen man kiezen, die ook den hardhertigen schuldeischer en den ryken dwingeland in zyne palen kan doen blyven.
Voorts zegde hy nog:
- Een goed hoofd doet veel, maer een redelyk hert doet nog veel meer. Daerom stelt u eerst deze vraeg

{==152==} {>>pagina-aanduiding<<}
voor: ‘Is de man een grondredelyke en een hulpzame man?’ En dan deze: ‘Is hy verstandig genoeg, en is hy aen geenen ryken iets schuldig?’ De voorstander eener gemeente moet onafhankelyk zyn; anders staet hy zonder magt en zyn zyne schuldeischers, die hy vreest, de echte gezagvoerders van het dorp. Gemakkelyk is het den waerdigsten man te vinden. Denkt dit maer na: welken man zoudt gy, op uw sterfbed, het liefst tot voogd uwer weduwen en nagelatene weezen aenstellen, met de overtuiging dat hy het geluk der uwen goed bezorgen zou? Nu, deze zy uwe voorstander. Of, indien gy by eenen uwer medeburgers in dienst moest treden, welk eenen zoudt gy het liefst tot heer willen hebben? Nu, deze zy uwe voorstander. Wanneer, in eene gemeente de meerderheid goeden wil, en een redelyk gemoed, en afschuw voor alle onregtveerdigheid heeft, dan kan ligt goede raed voor iedereen gevonden worden. Een eenige goede kop is genoeg. Dry goede koppen, zonder goed hert, kunnen zich met elkander niet verdragen. Want ieder hunner wil de zaken beter verstaen dan de anderen, en zoo ontstaet er tweedragt tusschen hen, en door hen in de gemeente. Zegt my, is hy niet de beste vader by zyne kinderen, die liefderyk en toch niet zwak, streng en toch niet hardhertig is? Of zegt my, is hy niet de beste huisvader, denwelken zyn gezin willig en dienstveerdig

{==153==} {>>pagina-aanduiding<<}
toegedaen is, maer dien hetzelve toch vreezen moet; die alles in zyn huiswezen geschikt in orde houdt, en, zonder geraes of geschreeuw, zonder twist of gramschap, zoodanig beschikt, dat toch alles goed als van zelf gaet? Maekt dezen tot huisvader van de gansche gemeente.
Aldus sprak de wyze heer pastoor, en iedereen dacht nu geheel anders dan te voren. En, toen zich de gemeente verzamelde om twee leden van het bestuer te kiezen, verlangden de meesten, dat men niet in het openbaer zoude stemmen, maer dat ieder zyne stem by geslotene briefjes

{== afbeelding 
	
==} {>>afbeelding<<}
    

zou afgeven, opdat niemand weten zoude door wien dezelve zouden gegeven zyn, en dat ieder vry, en zonder

{==154==} {>>pagina-aanduiding<<}
vrees en zonder persoonlyk inzigt, den man zou kunnen kiezen, die hem de waerdigste toeschynen zou. Brenzel, de baes uit den Gouden Leeuw, begon, wel is waer, daer tegen te schreeuwen; want hy had reeds doen kennen wien hy tot ambtgenoot verlangde, en nu wilde hy zien wie het met hem hield of wie hem verlaten zoude. Maer de grimmige leeuwenwaerd konde zyn voornemen niet doorzetten. De geheime stembriefjes werden dus opgenomen; en, by de eerste stemming, werd Pieter, by de tweede, Hendrik de molenaer, tot lid van het gemeentebestuer gekozen. Maer de laetste nam de plaets niet aen, omdat hy Pieters schoonvader was; want, zegde hy, het zou niet goed wezen dat twee verwante leden te zamen in den raed zaten. Alzoo werd, in plaets van den molenaer, Jacob Sterk, een stille, vlytige en verstandige man, als tweede lid van het bestuer uitgeroepen.

{== afbeelding 
	
==} {>>afbeelding<<}
    

Toen de leeuwenwaerd deze keus vernam, zag hy alles

{==155==} {>>pagina-aanduiding<<}
groen en geel voor zyne oogen worden. Hy hoopte nog dat Pieter insgelyks weigeren zoude de plaets aen te nemen. Doch in zyne verwachting was hy de plank mis. Pieter bedankte de gemeente voor het goed vertrouwen dat allen in hem gesteld hadden, en hy beval nu zynen lieven Johannes Welmoed tot schoolmeester aen. Johannes werd als schoolmeester geplaetst.
De leeuwenwaerd keerde gansch ontsteld, als of hem eene kerk op het hoofd gevallen was, naer zyn huis terug. Daer vierde hy zyne gramschap den vryen toom, eerst

{== afbeelding 
	
==} {>>afbeelding<<}
    

tegen zyne kat die hem streelend tusschen de beenen

{==156==} {>>pagina-aanduiding<<}
kwam geloopen, dan tegen zynen hond die vriendelyk tegen hem op wilde springen, dan aen de dienstmaegd die niet gezwind verstond dat hy een glas brandewyn vraegde, dan tegen zyne vrouw, die hem zegde dat Jacob Sterk een eerlyke man en eene goede ziel was.



{==157==} {>>pagina-aanduiding<<}

Twintigste hoofdstuk.


De gemeentestal moet uitgemest worden.

- Heer Jezus! Heer Jezus! riep de leeuwenwaerd uit.
En hy krabde zich achter de ooren, telkens wanneer hy dacht dat Pieter nu in het gemeentebestuer getreden was. Doch hy bezon zich, en liep spoorslags naer Pieter toe, omarmde hem als eenen van zyne ambtgenooten, en wenschte hem van herte geluk, zeggende dat zy nu regte boezemvrienden worden en als broeders leven zouden.
Elisabeth stond diep verwonderd over deze snelle en onverwachte heuschheid van den baes uit den Gouden Leeuw, en zegde, toen hy weggegaen was, tot haren man:
- Pieter, Pieter, hadt gy toch die plaets niet aengenomen! Die Brenzel is een valsche mensch, en hy zal

{==158==} {>>pagina-aanduiding<<}
u eene groef graven en u in de val brengen. Pieter, lieve Pieter, wees toch voor den leeuwenwaerd op uwe hoede.
Pieter drukte Elisabeth's hand in de zyne en zegde:
- Brenzel is geen grimmige leeuw. Ik zie het, hy is maer een lafhertige, streelende en veinsaerdige kater. Maer ik zal hem de pooten wel lam maken.
Als nu de nieuwe leden van het bestuer voor het eerste mael met den dorpsekretaris te zamen gekomen waren, verlangden Jacob Sterk en Pieter vooreerst de rekeningen in te zien en de gemeenteregisters open te slaen. Maer daer bevond zich alles in de grootste wanorde. Vele dingen waren zelfs niet in de procesverbalen aengeteekend. De gemeente had by de zeven duizend guldens schuld. Byna de helft van deze som was zy aen den leeuwenwaerd schuldig, die zich eene interest van vyf ten honderd betalen deed, terwyl hy voor zich zelven geld tegen dry en vier ten honderd opgenomen had. De jaerlyksche gemeentebelastingen waren meest door allerlei verkwistingen verslonden geworden, namelyk door bemoeijingen, door bezigtigingen, door reizen, door schadeloosstellingen, en andere dergelyke kosten. Byzondere rekeningen daerover waren niet voor handen, maer alles stond enkel in ronde sommen aengeteekend. Evenzoo was het met de inkomsten van het armengoed der gemeente gegaen. Met de voogdyrekeningen voor de weduwen en de weezen stond

{==159==} {>>pagina-aanduiding<<}
het niet beter. In de bosschen had men naer believen hout gehakt en verkocht, tot voordeel der gemeente, zoo als men voorgaf, zonder dat iemand wist aen wien en voor hoe veel. De baes uit den Gouden Leeuw had zelf menigmael pogchende gezegd, dat zyne byl voor meer hout afgeslagen had, dan de beste hoeve uit het gansche land waerd was. In een woord, het goed der gemeente had men slecht waergenomen, en men had er slechte rekening van gehouden; maer daerentegen zag men wel, dat zich de heeren leden van het bestuer daerby niet vergeten hadden. Want men bevond, dat een groot stuk gemeenteland voor den spotprys van duizend guldens aen de leden van den raed verkocht geworden was, en dat deze nog niet eenmael betaeld en sedert vyf jaren geene de minste interest gegeven hadden. Verder zag men, dat de baes uit den Gouden Leeuw, reeds voor elf jaren, met toestemming van zyne ambtgenooten, in den naem van de gemeente, een kapitael van vier duizend guldens opgenomen had; dat de gemeentebosschen voor die som tot onderpand waren aengewezen; dat de gemeente de interest er van met de overige belastingen had moeten betalen, en dat het kapitael in de handen der leden van het gemeentebestuer gebleven was.
Toen werd Pieter vergramd in zyn gemoed, en hy zegde:

{==160==} {>>pagina-aanduiding<<}

- Men heeft my niet in den gemeenteraed, maer in den gemeentestal geplaetst, want hy is vol vuiligheid en bederf. Maer wy zullen den stal uitmesten, al moest ook de stank door het gansche land dringen. Gy hebt, als gemeentebestuerders, niet het algemeen welzyn bewerkt, maer hetzelve onder de voeten getreden. Gy, vaders der weduwen en der weezen, gy hebt uwe kinders bestolen, en u uit hun goed wyn en gebraed doen opdisschen. Gy hebt den armen man die slechts twee rapen op het veld stal, in den harden kerker geworpen, terwyl gy

{== afbeelding 
	
==} {>>afbeelding<<}
    

u zachte bedden aenkochtet met het geld dat gy aen de gemeente staelt. Gy, addergebroedsel, die altyd van geregtigheid spreekt, en die in de ongeregtigheid leeft, die altyd den naem van God in den mond hebt, en die den

{==161==} {>>pagina-aanduiding<<}
duivel in uw hert draegt, - waerlyk, waerlyk, gy zult oogsten wat gy gezaeid hebt: de armoede voor uwen hoogmoed, en het galgenhout voor uwe diefachtige vermetelheid.
Als de leeuwenwaerd dit hoorde, voelde hy zich zoodanig ontsteld, dat hy tot in zyn binnenste sidderde. Hy wierp de schuld op zyne voormalige ambtgenooten, en viel weenend en huilend voor Pieter op de knien, hem bezwerende, by al wat heilig is, dat hy hem niet ongelukkig zoude maken.
Maer nog denzelfden dag zond Pieter aen de hooge overheid een berigt, waerin hy alles openbaerde. In het gansche dorp ontstonden grooten schrik en eene algemeene ontsteltenis; want van zoo veel bedrog had niemand de voormalige gemeentebestuerders verdacht gehouden. Velen wilden dit alles in het geheel niet gelooven, en maekten Pieter voor eenen lasteraer en eenen booswicht uit, die in groot aenzien komen en onschuldige lieden in het bederf storten wilde. Van zynen kant liep de leeuwenwaerd in het dorp rond en verzamelde by zyne vrienden en aenhangers allerlei getuigschriften, om zich tegen de zwaerste beschuldigingen zeker te stellen. Nogtans zyne beste vrienden trokken de schouders op en wilden zich met die zaek niet bemoeijen. En eer, dan hy het wel vermoed had, verscheen eene kommissie, door de hooge overheid

{==162==} {>>pagina-aanduiding<<}
afgevaerdigd, om de akten van het bestuer te onderzoeken. Daer kwamen allerlei schandelykheden voor het daglicht. De baes uit den Gouden Leeuw werd gevangen

{== afbeelding 
	
==} {>>afbeelding<<}
    

weggevoerd, om voor de regtbank veroordeeld te worden. Hy werd van zyne plaets afgezet, en kwam in het tuchthuis. Uit zyn hebbende goed werd veel aen de gemeente teruggegeven, dat hy aen dezelve door bedrog ontstolen had. Zoo eindigde de trotsche leeuwenwaerd; want onregtveerdig verkregen goed is niet gezegend, en de hoogmoed komt altyd voor den val.

{==163==} {>>pagina-aanduiding<<}

Alsdan werd Pieter burgemeester genoemd, en een eerlyk man uit het dorp werd tot derde lid van het bestuer gekozen.
Over deze schrikkelyke gebeurtenis hield de pastoor, den volgenden zondag, eene schoone predikatie.
- Wanneer ouders, zegde hy, ongeradene kinders hebben, dan moet men niet alleen de kinders, maer ook de ouders wegens slechte tucht aenklagen. En wanneer schanddaden, armoede en laster in eene gemeente toenemen, dan is het een bewys, dat het bestuer niet deugt, maer dat hetzelve schuld aen het ongeluk is. Maer God zendt aen iedereen zynen laetsten dag toe.



{==164==} {>>pagina-aanduiding<<}

Een en twintigste hoofdstuk.


De schulden moeten afgeschaft worden.

Nu had Pieter van 's morgens tot 's avonds veel te schaffen. Niemand wist waermede hy zoodanig bezig was. Dan liep hy in het veld rond, dan bragt hy dagen lang in de bosschen door, en dan weder in de stad.
- Och! arme Pieter! zegde hem Elisabeth zuchtende, wanneer zy hem 's avonds buiten het dorp te gemoet ging en hem met medelyden verwelkomde; waerom kommert gy u zoodanig, arme Pieter, en plaegt gy u zoo zeer? Gy zult ten laetste maer ondankbaerheid en verdriet voor al uwe moeite bekomen.
- Ondankbaerheid is de munt waermede de lieden het liefst betalen, antwoordde Pieter. Maer hy die aen het hoofd eener gemeente staet, moet aen God en aen

{==165==} {>>pagina-aanduiding<<}
zynen pligt denken, en niet naer loon of dank wachten. Ziet gy, lieve Elisabeth? God beloont eindelyk ook gewis alle goed, gelyk hy alle kwaed straft.

{== afbeelding 
	
==} {>>afbeelding<<}
    

Aldus sprak Pieter en hy deed wat hy doen moest.
Maer er werd bevonden, dat het dorp nog over de zes duizend guldens schuldig was, gedeeltelyk van uit de tyden van oorlog en duerte die geregeerd hadden, gedeeltelyk door de slechte huishouding van het voormalige gemeentebestuer. Pieter was nacht en dag bezig met na te peinzen, hoe het mogelyk zoude wezen, dezen last van het arme Goudendal af te kunnen nemen, of denzelven te verminderen. En toen zyn plan eindelyk ryp was,

{==166==} {>>pagina-aanduiding<<}
legde hy hetzelve aen zyne ambtgenooten voor, die het, na lange beraedslaging, goedkeurden, zeggende:
- Wilde de goede God, dat de schulden afgelegd waren, dan zou toch ook ieder van ons weten wat hy in de wereld bezit, en vry kunnen adem halen, zonder gedurig aen interesten hoeven te denken.
Daerop werd eene bezigtiging en eene waerdering van al de liggende goederen der burgers van Goudendal besloten, om ongeveer te kunnen weten hoe arm of hoe ryk elkeen was, en alzoo in het toekomende iederen inwoner op eene billykere wys, in het verdeelen der belastingen, aen te slaen. Daerna moest ieder huisvader by het gemeentebestuer aengeven en bewyzen, hoeveel schulden hy op zyn huis en zyne goederen staen had. Dit alles werd naeuwkeurig in een register aengeteekend, en ieder werd volgens deze aengaven aengeslagen.
Toen trad op eenen zondag na de Hoogmis, Pieter met zyne ambtgenooten voor de verzamelde gemeente, en zegde:
- Mannen, lieve medeburgers, ons dorp heeft zes duizend vier honderd guldens schuld. Dit geld is gedeeltelyk in de naburige steden tegen interest opgenomen geworden, en wy zyn hetzelve gedeeltelyk hier in het dorp aen ons zelf voor hooi, haver, vervoeringen en opeischingen schuldig. Wat de som aenbetreft die wy buiten de gemeente schuldig zyn, daerover zullen wy een ander mael

{==167==} {>>pagina-aanduiding<<}
spreken. Maer thans willen wy afmaken hetgene dat zich de gemeente zelf schuldig is. Velen van ons hebben nog van de gemeente aenzienlyke sommen terug te eischen voor stroo, haver en andere leveringen, die wy in den laetsten oorlog gedaen hebben. Men betaelt er hun, wel is waer, jaerlyks de interest van; maer zy moeten toch altemael eerst ieder hunne bydrage tot de algemeene interestsom afgeven. Alzoo betalen zich eigenlyk velen hunne eigene schuldvorderingen. Dit is even zoo zot als vervelend. Dus hebben wy deze schuld op alle burgers, naer mate van hun vermogen, verdeeld. De ryken treft daervan meer, de armen minder. Zoo wordt de gemeenzame schuld in eene byzondere schuld veranderd. Wie op deze wys, zoo veel schuldig wordt als hy te eischen heeft, hoeft maer enkel schuld en vordering uit te wisschen; alzoo wordt hy vry, en hy bekomt noch betaelt geene interest meer. Maer wie meer te vorderen heeft dan hy door de verdeeling schuldig wordt, trekke eerst zoo veel van zyne schuld af, als hy van de gemeente zelve te eischen heeft, en hy vrage:
- Wie betaelt my het overige wat my nog toekomt? Antwoord: - Zy moeten hem uitbetalen, die, gedurende den oorlog, niets aen de gemeente geleverd hebben. Deze zyn als schuldenaers aen de te goed hebbers aengewezen, en leggen hun zoo gelyk in klinkende munt de kleine som

{==168==} {>>pagina-aanduiding<<}
af, welke zy hun schuldig zyn, of betalen er hun eene jaerlyksche interest voor, tegen vier ten honderd.
Aldus sprak Pieter. Velen verstonden in het begin niet wat hy zeggen wilde. Maer toen zy inzagen, dat daerby niemand te kort kwam, lieten zy het zich gaerne welgevallen. Want, de ryken die het meeste te vorderen hadden, moesten ook, naer mate, meer tot het afmaken der gemeenteschuld bydragen. Zoo bleef aen de armen minder te betalen over, en elkeen vond deze inrigting des te billyker, daer de waerdering van de goederen en van ieders vermogen zeer onpartydig gedaen was.
Den volgenden zondag werd de gemeente andermael verzameld, en Pieter sprak in dezer voege:
- Mannen, beminde medeburgers, wy hebben het geluk gehad, het geld, dat onze gemeente schuldig is, tegen eene geringere interest, in de naburige steden te vinden, zoodat Goudendal slechts eene jaerlyksche som van twee honderd en twintig guldens heeft op te brengen. Maer menigen huisvader zal het moeijelyk wezen, zyne bydrage tot deze interest uit zyn goed te kunnen winnen. Daerom is het beter, dat niemand van ulieden de interestbydrage uit zyn goed betale.
Alsdan ontstond onder de Goudendalers een vrolyk gelach, en zy riepen uit:
- Dat laet zich hooren en het gevalt ons boven mate.

{==169==} {>>pagina-aanduiding<<}

Toen hernam Pieter het woord en hy sprak verder:
- Beminde medeburgers, wy bezitten nog een aenzienlyk stuk gemeenteweide. Dit is een ellendig land, dat door het vee vertreden wordt, en waer slechts eenige oude eikenboomen op staen. Ieder van ulieden, indien hy er eigenaer van was, zoude hetzelve veel beter kunnen te nutte maken. Ontertusschen wie trekt er thans voordeel van? Niemand. Want de ryken, die veel vee hebben en hetzelve aldaer in den zomer laten gaen weiden, hebben er openbare schade by. Niet alleen komen hunne koeijen 's avonds magerder en hongeriger er van naer

{== afbeelding 
	
==} {>>afbeelding<<}
    

huis terug, dan zy des morgens uitgegaen zyn, maer alle mest van het vee gaet ook daerby voor de akkers verloren. De arme lieden, die geene koei kunnen houden,

{==170==} {>>pagina-aanduiding<<}
hebben er in het geheel geen voordeel aen, en zy moeten hetzelve aen de ryken alleen overlaten. Is dit billyk? Waerom moeten de ryke burgers meer voordeel van den eigendom der gemeente trekken, dan de arme? Zyn wy niet altemael Goudendalers? Heeft de eene niet zoo veel regt als de andere? Wie heeft dan aen de ryken alleen het genot van het gemeenteland toegekend? Indien de arme lieden een stuk veld daervan hadden, en er klaver of andere grassoorten op konden aenbouwen, zoo zouden zy voor hunne geiten en hunne schapen dubbel en gezonder en beter voedsel hebben, dan nu. Dus slaen wy voor, het gemeenteland in gelyke deelen onder de burgers te scheiden, zoodat ieder zyn deel daervan te nutte make zoo als hy het goedvindt. Maer het land moet de eeuwige eigendom der gemeente blyven. Ieder burger ontvangt slechts zyn aendeel in pacht, en kan hetzelve noch verkoopen, noch verhuren, noch door erfenis overlaten, noch, op wat voor eene wys het ook zy, vervreemden; maer hetzelve moet ieder mael, na den dood des bezitters, aen de gemeente terugkeeren. Deze verleent het dan aen eenen jongen burger, die zyne eigene huishouding voert en nog geenen gemeentegrond in bezit heeft. Ieder betaelt jaerlyks eene geringe pachthuer voor zyn stuk land, en met dat geld wordt de interest van de gemeenteschuld bestreden. Op deze wys betaelt niemand

{==171==} {>>pagina-aanduiding<<}
de interest uit zyn eigen goed, maer uit het goed dat hy van de gemeente in huer bezit.
Nadat Pieter gesproken had, ontstond onder het volk eene groote nadenking en weldra hoorde men een gemurmel, een geschrei, een gedruis, waerop een hevige stryd en eene woordenwisseling volgde, alsof het om moord en doodslag te doen ware. Want de ryke boeren, die tot nu toe uitsluitelyk voor hun vee het genot van het weideland gehad hadden, weigerden den voorslag van Pieter in te willigen, zy riepen uit, dat hun onregt gebeurde, en dreigden het bestuer met de hooge overheid. Anderen zegden:
- Wy zien wel, dat men de bedelaers ryk wil maken, en de eerlyke lieden uit de gemeente te gronde rigten. Wie vee heeft, kan hetzelve op de weide doen gaen; dit is een oud voorregt, dat wy van onze voorvaders geërfd hebben, en wy zullen ons hetzelve niet laten ontnemen.
Doch de meerderheid der boeren, die niet ryk waren, of die hun vee, om meer mest te winnen, in den stal voederden, namen den voorslag aen, en schaften het weideregt af. Alsdan werd de landmeter geroepen, om de gemeenteweiden in zoo veel deelen te scheiden, als er huisgezinnen bestonden, en de stukken werden verloot. De ryke boeren wendeden zich jammerend en klagend tot de hooge overheid, en droegen voor, dat men

{==172==} {>>pagina-aanduiding<<}
hen van hunne oude voorregten verstoken had. Maer de overheid gaf hun het volgend bescheid:
- Het gemeenteland hoort aen alle burgers en niet aen het vee van Goudendal toe. Alzoo heeft ieder burger regt op het genot van het gemeenteland, en kan zich zyn aendeel te nutte maken zoo als hy wil. Gy, heeren, verdedigt niet uwe oude voorregten, maer uwe oude onregtveerdige eigenbaet, en daerby nog verstaet gy uw eigen voordeel slecht. Deshalve blyft, van nu af, het weideregt afgeschaft. En daermede gaet heen en keert in vrede naer uw huis terug.
De ryke boeren bedankten de overheid voor haer genadig antwoord en keerden naer huis terug. Nu eerst beklaegden zy Brenzel, den baes uit den Gouden Leeuw, en zegden:
- Hy was toch met al zyne gebreken een brave man. Hy hield zich aen de oude geregtigheden en gebruiken. Onder hem, was zekerlyk zulk eene zaek niet gebeurd. Pieter is een Franschman, een Jacobyn, een stichter van nieuwigheden, een bonapartist, en al wat een mensch zyn kan.



{==173==} {>>pagina-aanduiding<<}

Twee en twintigste hoofdstuk.


En nogmaels: de schulden moeten afgeschaft worden.

Reeds in het volgende vroegjaer stond alles lief en lustig in de voormalige woesteny van het gemeenteland. De weide, waer voorheen slechts eenige enkele koeijen aen mager en zuer gras reten en trokken, was nu in eenen waren hof veranderd. Daer zag men nu boonen, hop en hennep, erten en vlas, kool en aerdappelen, klaver en graen, in bonte menigvuldigheid wassen. Ieder konde ligt berekenen, dat hy, in den oogst, niet alleen de kleine pachthuer zou kunnen opbrengen, maer nog daerenboven een aenzienlyk overschot hebben; en zelfs de ryke boeren, nadat zy eenmael de zaek regt hadden begrepen, hetgeen hun dikwyls zeer ongemakkelyk was,

{==174==} {>>pagina-aanduiding<<}
erkenden hoe groot een voordeel zy daerby hadden. In der daed zy wonnen niet alleen veel goed voeder voor hunne koeijen in den stal, en veel melk en mest, maer ook veel klinkende geld. Want, zoo ieder, indien het naer hunnen kop gegaen was, uit zynen eigenen zak tot de interest van de gemeenteschuld had moeten bydragen, dan hadden zy evenrediglyk het meeste moeten betalen, terwyl nu een ieder uit zyn pachtland even zoo veel en nog meer trok.
Nogtans was Pieter nog niet te vrede, en niet zonder inzigt had hy dikwyls dagen lang in de bosschen rondgezwerfd. Hy had zelfs in eene nabygelegene stad met den boschopziener gaen spreken, dewelke in zyn vak een grondige en ervarene man was; hy had denzelven links en regts in de gemeentebosschen van Goudendal rondgevoerd, en hem om raed gevraegd. Pieter broeide weder iets, maer niemand wist regt wat hy in het hoofd had. De ryke boeren zegden:
- Wy weten het wel, het zal ons weder over het vel gaen.
Nogtans dit mael hadden zy mis geraden.
Iedereen was zeer nieuwsgierig, toen de gansche gemeente van Goudendal wederom verzameld werd, om gewigtige voordragten van het gemeenbestuer te hooren.

{==175==} {>>pagina-aanduiding<<}

Pieter trad weder te voorschyn, en sprak met luider stem:
- Beminde medeburgers, een man zonder schulde, heeft iedermans hulde. Maer ons dorp heeft nog schulden. Wy betalen derzelver interesten met de opbrengst van onze pachtlanden. Beter zoude het wezen, dat ieder de opbrengst van het gemeenteland in zynen zak hield, ten minste gedurende tien jaren of langer. Daermede zouden wy allen geholpen zyn.
De boeren lachten en zegden onder hen:
- De voorslag is niet kwaed.
Pieter ging voort, zeggende:
- Ik en myne eerbare ambtgenooten willen het aennemen, daer voor goed te blyven, dat de gemeenteschuld geheel of grootendeels, afgelegd zal worden, zonder dat zulks ulieden het minste zal kosten, indien gy enkel drie beslissingen aennemen en nakomen wilt.
- Ha! ha! riepen de toehoorders uit. Daer komt de hinkende bode voor het licht!
- Hoort my aen, hernam Pieter, en denkt wel na of ik de waerheid zeg of niet. Wy hebben in Goudendal ongeveer honderd huisgezinnen.
- Dat is waer, antwoordden de boeren.

{==176==} {>>pagina-aanduiding<<}

- Ieder huisgezin, ging Pieter voort, verkrygt jaerlyks dry vademen houts, buiten de takkebossen, uit het woud der gemeente.

{== afbeelding 
	
==} {>>afbeelding<<}
    

- Dat is wederom waer, zegden de boeren.
- En zoo veel verbruikt ook ieder huisgezin, hernam Pieter, deze meer, de anderen minder, namelyk zy die uit de gaerkeuken eten. Maer allen konden zich met minder behelpen, indien zy niet jaer uit jaer in zoo veel hout voor het bakken van het brood, voor het droogen van het ooft en voor het wasschen van noode hadden. Bedenkt eens hoe veel hout op een mael verbrand wordt,

{==177==} {>>pagina-aanduiding<<}
wanneer, in den loop van eene week, tien of twintig huisgezinnen wasschen of brood bakken.
De boeren morden en zegden:
- Dat is waer, maer wy kunnen niet zonder brood leven noch met ongewasschen linnen gaen.
- Daer zyn vele gemeenten in het land, ging Pieter voort, die veel ryker zyn dan de onze, en die toch ver beter huishouden en meer besparen dan wy. Maer even daerom zyn zy ryker. Daer zyn gemeenten, die op verre na zoo eenen grooten bosch niet bezitten als wy, en die toch bout genoeg hebben en er zelfs nog kunnen verkoopen. Maer hoe leggen zy het aen? Daer vereenigen zich verscheidene huisgezinnen die gemeenschappelyk eenen bak- en droogoven hebben. Ieder draegt er wekelyks zyn brood en zyn ooft heen, wanneer het zyne beurt is. En, aengezien de oven nooit koud wordt, is er ook minder hout noodig om denzelven behoorlyk heet te maken. Dat noemt men huishouden en spaerzaem zyn. Waerom zouden wy dat ook niet kunnen doen? Waerom hebben wy het ook niet sedert lang gedaen? Antwoord: Omdat wy, om iets goeds te doen, of te traeg of te onverstandig geweest zyn. Bedenkt daerby nog, hoe ligt wy, door het bakken of door het droogen in de woonhuizen, een gansch dorp in brandgevaer kunnen brengen. Bedenkt hoe veel hout wy enkel daermede

{==178==} {>>pagina-aanduiding<<}
konden sparen, indien wy kleinere en gemakkelykere kamerovens hadden, die minder hout verslinden, in plaets van de ongehoorde steengebouwen die wy moeten hebben, dewyl dezelve tevens tot het bakken en het droogen moeten dienen. Hout verbranden is geld verbranden.
By deze woorden krabde zich de gansche eerbare gemeente van Goudendal verdrietelyk achter de ooren.
Doch liet zich de burgemeester daerdoor niet storen, en hy ging voort:
- Ziet regts en links rond. Andere gemeenten hebben reeds sedert lang gemeentewaschhuizen, waervan al de huisgezinnen, het eene na het andere, gebruik maken, en waertoe zy zich laten inschryven. Alzoo spaert men merkelyk veel hout, en zoo is men tegen brandgevaer in het dorp verzekerd. Wy weten dat, en vinden die inrigting loffelyk. Waerom moet dan nog by ons ieder huisgezin zyne eigene wasch by zich in huis doen? Door het vuer by het bakken branden onze ovens, door het vuer by het wasschen branden onze haerden veel sneller uit, en worden dezelve beschadigd. Wy moeten daerom de ovens en de haerden meer laten hermaken. Dat kost geld. Had ons dorp een gemeenschappelyk waschhuis, en hadden verscheidene huisgezinnen hunnen gemeenschappelyken bakoven te onderhouden, dan zou het ons oneindig minder kosten. Nu dan, beminde medeburgers, wy slaen ulieden

{==179==} {>>pagina-aanduiding<<}
voor, eenen gemeenschappelyken bak- en droogoven en een dergelyk waschhuis te bouwen, zoo als er andere gemeenten hebben. De eerste onkosten daertoe zullen uit de dorpkas bestreden worden. Welk is uw gevoelen aengaende dezen voorslag?
De boeren waren van een zeer verschillend gevoelen. Deze wilde zich aen het oude gebruik houden. Gene antwoordde, dat een gemeenschappelyk waschhuis beter zoude wezen. Doch den bakoven wilden zy niet, omdat zy eenen dergelyken nog niet gezien hadden. Anderen nogtans stemden ook voor de oprigting van eenen gemeenschappelyken droog- en bakoven. Toen nu eindelyk, na langen stryd, tot de stemming moest overgegaen worden, geschiedde het, dat de groote meerderheid zoo wel voor het waschhuis als voor den bakoven was.
Toen sprak Pieter met een opgehelderd aengezigt:
- Bravo! beminde medeburgers, uw besluit doet u eer aen, en hetzelve zal u met een aenzienlyk voordeel beloonen. Nu nog iets voor het laetste. Daer gy nu minder hout gebruiken kunt, hebt gy er ook minder van noode. Maekt uit het hout, dat gy op deze wyze bespaert, een geldkapitael, en betaelt daermede de gemeenteschuld af. Luistert naer hetgene ik zeggen zal, en helpt my rekenen. Indien ieder huisgezin, dat nu, buiten de takkebossen, dry vademen houts van de gemeente krygt, jaerlyks maer

{==180==} {>>pagina-aanduiding<<}
twee vademen van noode heeft, - zoo worden door honderd huisgezinnen honderd vademen in een jaer gespaerd. Ieder vadem is vyf guldens waerd, dus brengt het geheel er vyf honderd in een jaer op. Dus zullen wy, na tien jaren, vyf duizend guldens gespaerd hebben, en onze gansche schuld zal afbetaeld zyn. Hoort my verder aen. Wy hebben over de zes honderd morgens gemeentebosch. Sedert dat het hooger bestuer den weidegang in de bosschen verboden heeft, wast er alles, zoo als gy weet, volop en vrolyk in. Ik heb met den heer woudopziener het bosch bezocht. Hy heeft my gezegd, dat wy het loofhout dat uit de stam schiet, zoo als beuken-, elsen-, haegbeuken-, esschen- en mastboomen, dertig jaren oud moeten laten worden; en dat wy groote eiken-, mast- en dennenboomen en anderen die tot grof bouwhout dienen, zeventig, honderd en meer jaren moeten laten staen. Gevolgelyk, indien wy het afhakken van onze boomen behoorlyk willen inrigten, zoo moeten wy al ons klein hout in dertig deelen, en al ons groot hout in honderd en meer deelen verdeelen. Indien wy nu alle jaren een van elk zoodanig gedeelte afslaen, zoo bekomen wy natuerlyker wyze ieder jaer dezelfde hoeveelheid houts; en, slaen wy niet te veel en niet te weinig af, dan zullen wy en onze nakomelingen altyd oud en ryp hout kunnen hebben. Verder zegde hy, dat wy in onzen dennenbosch zoo veel

{==181==} {>>pagina-aanduiding<<}
oud hout bezitten, dat, indien wy hetzelve naer den regel afhakten, een groot gedeelte er van al te oud en verrot zoude wezen. Indien wy dit in eenige jaren afsloegen, dan zoude er weder binnen eene eeuw honderdjarig hout voor onze nakomelingen staen. Dus ben ik en myne eerbare ambtgenooten van gevoelen, dat, indien wy jaerlyks honderd vademen houts sparen, wy, na verloop van tien jaren, duizend vademen gespaerd zullen hebben; en dat wy, in plaets van tien jaren te wachten, gemakkelyk in twee jaren, genoeg houts zouden kunnen afhakken om onze gansche schuld af te betalen. Alzoo zouden wy de interestgelden in onzen zak kunnen houden, en ieder huisgezin zou toch, gedurende de tien eerste jaren, twee vademen houts buiten de takkebossen, en daerna wederom dry vademen verkrygen.
Toen de gemeente dezen voorslag aengehoord had, ontstond er weder een hevige twist en een hard geschrei. De meesten, wel is waer, hadden geerne de interest in hunne handen gehouden, maer ook het hout er by. Twee uren lang bleef men in geschil, maer zonder tot een besluit te komen, en toen ging ieder naer zyn huis.



{==182==} {>>pagina-aanduiding<<}

Drie en twintigste hoofdstuk.


Het gaet altyd beter.

De weldenkende en verstandige lieden uit het dorp schuddeden het hoofd en zegden:
- Den voorslag van het hout sparen zullen wy in deze hertnekkige gemeente niet doorzetten.
Maer Pieter lachte en antwoordde:
- Hebt maer geduld. Om goede zaken te doen is er tyd van noode. De lieden moeten dat eerst nadenken, overwegen, en er eens over slapen. Goudendal is niet op eenen dag gebouwd. Onze boeren, wanneer hun een nuttige voorslag gedaen wordt, die hun als nieuw voorkomt, zyn gelyk de kleine kinderen, wanneer zy eenen onbekenden man zien. Zy loopen eerst schreeuwend en verschrikt weg; daerna zien zy hem eens van verre aen; dan komen

{==183==} {>>pagina-aanduiding<<}
zy weder eenen halven stap nader by, als zy zien dat hy niet byt; en eindelyk spelen zy met hem en zy worden goede vrienden.
Aldus sprak Pieter. Ondertusschen werd tot het aenleggen van het waschhuis en van den bak- en droogoven overgegaen. Men kapte hout, men brak steenen, men voerde leem, kalk en tigchelsteenen by, alles door gemeenschappelyken arbeid. De huisgezinnen, die eenen gemeenschappelyken bak- en droogoven wilden hebben, vereenigden zich, regelden de orde waerop ieder beurtelings er het gebruik van zoude hebben, en bestemden de veiligste en meest geschikte plaets waer men denzelven zoude bouwen. Pieter deed eenen zeer verstandigen bouwmeester komen, die het best vuerhaerden en ovens wist aen te leggen. Hy zelf bezocht verscheidene dorpen, om de aldaer bestaende inrigtingen na te zien en dezelve voor Goudendal te nutte te maken. Tegen den herfst waren het waschhuis en de bakovens reeds opgebouwd, en, tot het groot vergenoegen der Goudendalers, in volle gebruik. Alsdan begrepen de huisgezinnen dat, in der daed, daerby veel hout bespaerd werd en dat men veel minder den brand te vreezen had.
Maer het eene volgde het andere. Nu kwamen menige lieden van zelf op de gedachte, dat de schrikkelyk groote kamervuerhaerden niet meer zoo noodwendig waren als

{==184==} {>>pagina-aanduiding<<}
te voren, en dat men er kleinere konde hebben, die minder hout verslonden. Pieter en de heer pastoor hadden zulke vuerhaerden, die zelfs ook tot het koken ingerigt waren. In de stad zag men overal dergelyke haerden. Men vond er veel voordeel by; want men konde het bespaerd hout verkoopen en er geld uit maken. Niemand vergat meer dit gezegde van Pieter: ‘Hout verbranden is geld verbranden.’ Men was nog maer enkel tegengehouden door de onkosten, die het veranderen der haerden vereischte.
Doch verscheidene van de twee-en-dertig geheime leden van het goudmakersverbond, op dewelke Pieter nog immer door zyn aenzien eenen grooten invloed had, lieten, op zyn aenhouden, hunne haerden reeds in den herfst veranderen, byzonderlyk daer hy aen eenigen der minst bemiddelde eenig geld daertoe verschoot. Een geschikte man uit de stad rigtede alles hoogst voordeelig en eenvoudig in. Nu had men moeten zien, hoe de naburen en de buervrouwen uit alle hoeken van het dorp kwamen geloopen, om de nieuwe vuerhaerden, als waren het wonderwerken, te zien. Allen lachten er over, allen dreven er den spot mede of bedilden dezelve. Maer welhaest, nadat de koude winter in het dorp, met ys, storm en sneeuw, ingetrokken was, waren zy verwonderd, toen zy zagen dat die kleine van de wanden vrystaende haerden

{==185==} {>>pagina-aanduiding<<}
toch zoo veel warmte konden geven. En toen zy, in het vroegjaer, zagen dat de meesten van de bezitters van zulke haerden hout verkochten, kwam hun de zaek als zeer aenneembaer voor. De oude buitengemeen groote haerden verloren hunne oude verdedigers, en eindelyk wilde iedereen in zyne kamer zulk een wonderwerk hebben. Velen, die deze inrigting by de anderen gezien hadden, bouwden zeer kunstvol hunne haerden op, en zelfs met kleine verbeteringen, die eenen algemeenen byval vonden.
In het vroegjaer kreeg ieder huisgezin eenen aenslagbrief

{== afbeelding 
	
==} {>>afbeelding<<}
    

van den ontvanger, om de belasting te betalen die

{==186==} {>>pagina-aanduiding<<}
tot het bestryden van de interest der gemeenteschuld moest dienen. Hoogst onaengenaem was het, zoo in eenen keer twee guldens en meer voor niets en voor tweemael niets af te geven. Eenigen zegden:
- De drommel hale de gemeenteschuld!
Anderen liepen naer Pieter toe en zeiden hem:
- Heer burgemeester, waerom spreekt gy niet meer van uwen voorslag, om de gemeenteschulden met hout uit het bosch voor altyd af te leggen? Vang toch weder aen!
Naer dezen oogenblik had Pieter gewacht. Ook zegde hy, toen de gansche gemeente byeenverzameld was:
- Zoo als ik van alle kanten verneem, is de geheele burgerschap van gevoelen, de gemeenteschuld af te leggen. Alle huisgezinnen willen jaerlyks eenen vadem houts minder ontvangen. Nu dan, zoo maekt het met eenen halven in het jaer af. By onze nieuwe inrigtingen, zal dit niemand zoo sterk, als wel eenen ganschen vadem, vermissen. Neemt gy alzoo jaerlyks, in plaets van dry vademen, twee vademen en eenen halven, zoo lang tot dat wy weder hout genoeg in het bosch hebben, dan zullen onze schulden in twee of dry jaren afgelegd zyn.
De voorslag bragt ook nog eenig gemor te wege, maer hy werd voortgezet. En, nadat het hooge landsbestuer denzelven niet alleen goedgekeurd, maer ook als prysbaer

{==187==} {>>pagina-aanduiding<<}
uitgesproken had, werd de houtverkoop wyd en breed aengekondigd. Daer kwamen vele koopers van naby en van verre, om de veiling by te wonen. Men hakte, in de tegenwoordigheid en naer de aenwyzing van den boschopziener, het oudste bouwhout, en ook op eenige plaetsen jong hout af, waer het te dik stond. Maer men deed den verkoop twee jaren lang duren, om de pryzen niet al te laeg te houden, zoodat niet alleen de gemeenteschuld geheel werd afgelegd, maer dat nog eenen schoonen stuiver gelds overgemaekt werd, dien de gemeente, voor alle geval van nood, op interest plaetste.
Maer nu volgde Pieter ook den raed van den woudopziener en van het hooger bestuer. Namelyk, om het bosch, als het beste stuk van het gemeentevermogen, regt ordelyk te kunnen hakken, deed men den landmeter komen. Deze mat al het boschland af, en maekte er eene grondteekening van. De woudmeester, na dezelve goed nagezien te hebben, verdeelde ze in een zeker getal aendeelen of slagen, en schreef er by, welken slag men ieder jaer afhakken moest. Op deze wys werd voor dertig en voor honderd jaren voorzorg genomen. Daerby gaf de boschopziener aen het gemeentebestuer eene schriftelyke onderwyzing, waerin aengeteekend stond, al wat zy ieder jaer, by het afhakken en by het aenplanten van nieuwe slagen, in acht te nemen en te doen hadden. De

{==188==} {>>pagina-aanduiding<<}
gemeenteraed schreef ook eene nieuwe verordening over het boschwezen uit, waerin, als eene wet voor het dorp, breedvoerig bepaeld stond, al wat het afhakken en het uitdeelen van het hout, de aenwyzing van het noodige bouwhout, de overtredingen van allen aerd, de hernieuwing van de boschwachters en van de houtvesters, en zoo voorts, betrof, opdat alles geheel onpartydig en tot het nut van het algemeen zoude gaen.
Deze inrigtingen waren in der daed voortreffelyk. En kwam men eenmael aen eenen slag in het woud, die te weinig hout opbragt, dan werd het ontbrekende door het overschot van eenen anderen slag volledig gemaekt. De boschwachters kregen beteren loon, opdat zy vlytiger de boschschenders en de houtdieven nacht en dag zouden nazetten. Alle twee jaren werden de scheidsteenen en grenspalen van de bosschen, van de akkers en van de weiden door het gemeentebestuer, door de veld- en boschwachters, door de eigenaers, eindelyk door oud en jong nagezien en bezigtigd. Daerdoor werden vele grenstwisten en vele processen voorgekomen, die voorheen uit de verwaerloozing der grensteekens zoo menigvuldig ontstonden.



{==189==} {>>pagina-aanduiding<<}

Vier en twintigste hoofdstuk.


Daer is nog veel nood in het dorp.

Het gansche land kon zich niet genoeg over de Goudendalers verwonderen. Want de algemeene welstand nam er zigtbaer toe. Niet alleen had het dorp geene schulden meer, maer lieden, die er te voren tot aen den hals toe in staken, legden langzamerhand hunne opgenomene kapitalen af. Al de lieden uit de stad die geld wilden uitzetten, leenden hetzelve het liefst aen de Goudendalers; want iedereen wist, dat het gemeentebestuer in het schatten van de onderpanden zeer stiptelyk te werk ging, en op een hair na wist hoe veel schuld op ieder stuk land stond. Dit was alzoo niet in andere gemeenten; daerom ook stonden de Goudendalers overal in aenzien en hadden zy den voorkeur. Kwam er eenmael

{==190==} {>>pagina-aanduiding<<}
een bedelaer, die zei dat hy uit Goudendal was, dan antwoordde men hem:
- Foei! schaemt gy u niet te bedelen, gy die uit Goudendal zyt?
Want men kon in het geheel niet denken, dat er in Goudendal bedelarme lieden waren.
Doch hierin had men het mis. Want er was nog immer, in dit nieuw opbloeijend dorp, een aenzienlyke droessem uit den ouden tyd overgebleven. Daer leefden eenige huisgezinnen, die zoodanig in de ondeugd gezonken waren, dat zy niet tot verbetering konden gebragt worden, hoe ook de pastoor met goede vermaningen en het gemeentebestuer met bedreigingen te werk gingen. Daer leefden menschen, die liever ledig gaen, honger lyden en bedelen wilden, dan by het zweet van hun aengezigt het zuere brood verdienen. Daer leefden menschen die zelfs hunne kinders tot het bedelen en het stelen opbragten, en hen des avonds braef afrosten, wanneer zy niet genoeg te huis gebragt hadden. Daer leefden menschen, die steeds al wat zy verdiend of als aelmoezen bekomen hadden, in bier, in brandewyn, en in allerhande lekkernyen opmaekten. Ook had men geene hoop, dat deze lieden eindelyk eenmael uitgeroeid zouden kunnen worden. In tegendeel, zy groeiden met den welstand van de Goudendalers aen. Want zy trouwden onder

{==191==} {>>pagina-aanduiding<<}
malkander, zonder na te denken hoe zy hunne kinders den mond zouden kunnen openhouden.
- De gemeente heeft een armengoed, zegden zy, en dat hoort ons toe. De gemeente is verpligt, ons te onderhouden, zy moge willen of niet. Zy kan ons niet verdryven of van honger laten sterven.
Den goeden pastoor gingen deze roekelooze woorden van het onbeschaemd janhagel byzonderlyk ter herte. En hy zegde menigmael tot de leden van het bestuer:
- Arbeidt zoo veel als gy wilt, maer zoo lang gy die voorbeelden van luiheid, van wanorde en van losbandigheid, die kweekschool van alle soort van laster, in het dorp zult hebben, zoo lang komt de gemeente op geenen groenen tak te staen. Want hetgeen regtschapene huisgezinnen verdienen, dat helpen de lediggangers mede verteren. Deze verminderen steeds het vermogen der anderen, en zy vervoeren door hunne slechtigheid andere lieden tot slechtigheid.
De gemeentebestuerders zagen dit zoo wel in, als de eerwaerdige pastoor. Maer hoe konde men dat moedwillig bedelen en dat lediggaen afhelpen? Daer lag de knoop. In het dorp bevond zich, wel is waer, eene soort van armenhuis, hetgeen men het hospitael noemde. Maer hetzelve was voor het groot getal bedelaers te klein, en daerom konden er velen niet in aengenomen worden.

{==192==} {>>pagina-aanduiding<<}
Daerby was men bevreesd om er menschen in te plaetsen. De heer pastoor ging dikwerf het zoogenaemd hospitael bezoeken, om door zyne goede vermaningen de lieden die er in waren te verbeteren; maer al zyne pogingen bleven vruchteloos, en hy moest eindelyk de hoop opgeven. Hier woonden oud en jong, mannen en vrouwen, die anders geen eigen dak meer hadden, ellendig te zamen. Het huis was, zoo als de pastoor dikwyls zeide: eene ware moordkuil voor de zielen. Want de kinders hoorden aldaer van de ouden vele schandelyke dingen. Het zamenwonen van persoonen van beider geslacht en van bedorvene zeden gaf tot vele buitensporigheden aenleiding. Het land, dat aen het hospitael toehoorde, was altyd met de grootste wanorde bezorgd, en Pieter had oneindig veel moeite om het huis zelf en de menschen uiterlyk zuiver te krygen. Maer, hoe zeer hy zich ook het hoofd brak, hy kon geen middel bezinnen om dat zamengepakt, lui en bedorven janhagel te veranderen, en hy begon eindelyk zelfs te gelooven, dat zulks misschien een noodwendig euvel was.
Ondertusschen had de pastoor geene rust, en hy wilde niet langer van zoo groot een zedebederf in zyne gemeente getuige zyn. Maer hy was een wys man, die zich nooit regtstreeks met de aengelegenheden der gemeente bemoeide, dewyl hy, om heilzamer te kunnen werken, met

{==193==} {>>pagina-aanduiding<<}
al de inwoners van het dorp in vriendschap wilde blyven. Hy gaf hier en daer eenen goeden raed, bragt eene goede gedachte uit, en verheugde zich wanneer hy dezelve door dit of geen lid van het gemeentebestuer opnemen zag. Dan liet hy in het geheel niet zien, dat de zaek van hem gekomen was; maer, in tegendeel, liet hy aen de leden van het bestuer alleen de eer van den regten weg gevonden te hebben. Deze waren daerop trotsch, en volgden des te williger den goeden weg. De pastoor was ook van gevoelen dat het gemeentebestuer in groot aenzien by de burgers moest blyven, en dat deszelfs aenzien gekrenkt zoude worden, indien men zeide dat zich het zelve door den pastoor liet leiden en mennen. Dat moest niet zyn. Op zulke manier werkte de wyze man in de stilte, zonder eigenen roem te zoeken, en meer dan de lieden zelven wisten, op dewelke hy werkte. En ging ook alles niet zoo als hy het gewenscht zoude hebben, dan was hy er toch nooit zoodanig over misnoegd, dat hy de hand van de goede zaek terug trok. Want hy was bescheiden genoeg, om te denken, dat andere lieden ook verstand van God gekregen, en misschien in vele dingen meer ondervinding en kennis hadden, dan hy. Al wat nuttig was, prees hy ongemeen, en dit verschafte aen iedereen grooten moed en groote vreugde. En zoodra men erkende dat men gedwaeld had, verontschuldigde hy vriendelyk de

{==194==} {>>pagina-aanduiding<<}
dwaling; dit was eene vertroosting en eene aenmoediging voor de bedroefden.
- Zoo kan het langer niet gaen met onze gemeentearmen en met onze ledigloopende bedelaers, zeide Pieter eens tot den eerwaerdigen pastoor. Maer ik weet geenen goeden raed te schaffen. De erfbedelaers zyn voor eene gemeente, wat zekere erfziekten voor een menschenligchaem zyn: eene plaeg en eene schande. Ik huiver zoo dikwyls als ik ons gasthuis aenzie. De beheering van hetzelve kost veel, en dezelve deugt openbaerlyk niets; en het is slechts zorg dragen voor schande en losbandigheid.
- Pieter, gy hebt my daer eindelyk uit den grond van uw hert gesproken, antwoordde de pastoor. Indien de gemeente geen gasthuis had, zou zy er ook geenen mensch in hebben. De meeste bedelaers en lediggangers zal men ten allen tyde daer vinden, waer het meeste armengoed bestaet, of waer men de meeste aelmoezen uitdeelt.
- Ik heb in der daed reeds aen het afschaffen van het gasthuis gedacht, gaf Pieter tot antwoord. Maer daermede zal de zaek niet geholpen zyn. In de best ingerigte gemeenten zullen altyd armen en deugenieten bestaen. Wat met deze aengevangen? Ik heb in andere gemeenten gezien, dat de armen beurtelings by de vermogende boeren opgenomen worden, of voor eene week onderhoud krygen, en ook wel, om 's nachts te slapen, in de

{==195==} {>>pagina-aanduiding<<}
stallen worden toegelaten. Maer dit is voor oude en zieke lieden even zoo onmenschelyk, als gevaerlyk voor de zielen en de zeden der zulken die nog zouden kunnen arbeiden en die alzoo in hun lediggaen aengemoedigd worden. In andere dorpen, die het bedelen afschaften, heb ik gezien, dat zy hunne armen, op kosten der gemeente, by zekere burgers derzelve bestelden. Aldus werd de bezorging van de bedelaers aen de burgers overgegeven, die er het minste voor vraegden. Dit waren dan ook zeer arme lieden, die daermede eenen stuiver geld zochten te winnen, en zich zelven in zoo een roekeloos en slecht gezelschap verder bedorven. Daerby had alzoo de gemeente groote schade, en niet het minste nut. Want de bedelaers verbeterden zich niet, en staken andere lieden, waerby zy woonden, met hunne losbandigheid aen. Ja, mynheer de pastoor, bloedige tranen zou ik weenen, wanneer ik soms aen arme verweesde kinderen denk, die op deze wyze, als op eene openbare veiling, aen de verzorging van den minstbiedenden overgegeven geworden zyn. Ik weet hoe men, in dure tyden, het geld voor het onderhoud van zulke kinderen trok, en dezelve toch honger liet lyden, en hoe men de arme kleinen, wanneer zy klaegden en van honger weenden, met roeden heeft geslagen, om dezelve tot zwygen te brengen, opdat de lieden het niet vernemen zouden. Ik weet, dat, eens

{==196==} {>>pagina-aanduiding<<}
het ligchaem van zulk een kind geopend zynde, men niets in den maeg vond als wat gras en wat water, en dat de rug en de lenden gansch bebloed waren. Waerlyk, waerlyk, er is onder de Turken en de Heidenen meer barmhertigheid, dan men er dikwyls by onze ruwe boerenlieden aentreft. Ik weet ook zeer wel, dat in vele gemeenten de besturen aen het oprigten van armen- en gasthuizen dachten, waerin zy hunne behoeftigen wilden plaetsen. Nogtans deden zy zulks niet uit ware menschlievendheid, maer zy meenden alzoo slechts eene groote moeite te sparen, en zich niet aen de smert bloot te stellen, van altyd aen de arme lieden te moeten denken. Want de hoogmoed der gemeentebesturen houdt meer van de eer die aen het ambt verkleefd is, dan aen het vervullen der lastige pligten die door hetzelve opgelegd worden.
Alzoo sprak Pieter. De eerwaerdige pastoor was zeer verheugd over de grondige kennis der zaken, die de burgemeester aen den dag gelegd had, en hy antwoordde:
- Ik heb eens eenige bedenkingen over dit hoogst wigtig punt in schrift gesteld. Lees toch deze bladzyden. Gy zult er vele onrype gedachten in vinden; maer verander en verbeter dezelve, of verwerp alles, zoo als gy wilt.
Pieter nam het schrift van den pastoor mede naer zyn huis, en las hetzelve meermalen door. Hy sprak er over

{==197==} {>>pagina-aanduiding<<}
met zyne ambtgenooten. Daerna keerde hy naer den pastoor terug, maekte hem allerlei tegenwerpingen, hoorde deszelfs antwoorden aen, en ging weder met zyne ambtgenooten beraedslagen. Eindelyk kwam hy met den pastoor overeen, wegens een plan om de bezorging der armen in het dorp te verbeteren. Alsdan verzamelde hy de achtbaerste lieden van de gemeente, vraegde hun ook om raed, en nam hunne tegenwerpingen in overweging. Daerna werden verscheidene punten veranderd en wederom verbeterd.



{==198==} {>>pagina-aanduiding<<}

Vyf en twintigste hoofdstuk.


Hoe de Goudendalers met hunne bedelaers te werk gaen.

Nadat alles grondig overwogen was, sloeg men de hand aen het werk. Doch wist niemand in het dorp op welke wys men zoo vele bedelaers, lediggangers, hulpelooze kranken, gebrekkelyke lieden en kinders, zonder ongehoorde onkosten, onderhouden konde en wilde.
Ten eerste werd uit het armengoed eene somme gelds, met inwilliging der hoogere overheid, opgenomen. Daermede schafte men zich eene draeibank, aksen, schaven, zagen, schuppen, houweelen, en andere arbeidswerktuigen aen. Men verbeterde ook de keuken van het gasthuis, om aldaer voor vele arme huisgezinnen te gelyk te kunnen koken, en men maekte groote veranderingen in het

{==199==} {>>pagina-aanduiding<<}
huis zelf, zoo dat er eene werkkamer voor mannen, eene andere voor vrouwen, en twee krankenkamers voor persoonen van beiderlei geslacht, aengelegd werden. Men liet ook voor iederen gezonden mensch een byzonder slaepkamertje inrigten. Hetzelve bestond uit eene kleine cel, die tien voeten lang en tien voeten breed was. Op den bodem was enkel plaets voor een bed, bestaende uit eenen stroozak, een hoofdkussen met stroo gevuld, twee grove bedlakens en eene warme wollen deken. Iedere cel had eene byzondere deur en een luchtgat.
- Men moet het den bedelaren niet zoo gemakkelyk maken, zeide Pieter, opdat zy ook lust krygen, door hunne eigene bemoeijing tot eenen beteren stand te komen.
Daerom werd ieder hoek van het huis tot slaepplaetsen te nutte gemaekt. In de zolders van het gebouw bewaerde men aengekochten voorraed van wol, hennep, koren, rys en andere levensmiddelen.
Toen alles op deze wyze voorbereid was, stelde het bestuer eene naemlyst op, van al de lieden uit het dorp die niet zonder ondersteuning van de gemeente leven konden. Die lyst was weldra opgemaekt, want men kende deze lieden maer al te goed. Onder dezelve bevonden er zich verscheidene die nog hunne eigene woning in het dorp hadden. Anderen zworven bedelend rond, van

{==200==} {>>pagina-aanduiding<<}
stal tot stal. Nu werden eerst zy die geene eigene woning

{== afbeelding 
	
==} {>>afbeelding<<}
    

hadden, opgevangen, en naer het gasthuis gebragt. Zy gingen er willig heen, want de koude winter stond voor de deur. Daerna werden zy, die, wel is waer, eene schuilplaets bezaten, waer zy met andere arme lieden gedrongen te zamen huisden, zoodat oud en jong, mannen en vrouwen, in dezelfde kamer moesten vernachten, insgelyks zonder omstand naer het gasthuis gevoerd. Enkel werden zy in hunne huizen gelaten, die nawyzen konden, dat zy en hunne kinders allen afzonderlyk sliepen en gezond woonden.

{==201==} {>>pagina-aanduiding<<}

Alzoo waren alle armen en behoeftigen uit het dorp in twee klassen vervallen; zy die hunne eigene woningen hadden, noemde men huisarmen, en de anderen die in het gasthuis waren opgenomen, werden gasthuisarmen genoemd. Maer deze en gene werden zonder onderscheid door het armengoed der gemeente onderhouden. Waer zich kinders bevonden, liet men dezelve gaerne by hunne ouders. Maer, waren hunne huizingen te klein, of stonden hunne ouders als roekeloos of onzedig te boek, of bevonden zich dezelve in het gasthuis, dan zocht men dusdanige kinders by goede huisgezinnen in het dorp of in de stad onder te brengen, niet by arme lieden voor geld, noch by ryke lieden, maer by menschen die voor hunne regtschapenheid bekend waren. Deze kinders bekwamen hunne kleeding van het armenbestuer, en aen hunne pleegouders werd, in geval deze zulks verlangden, eene schadeloosstelling gegeven. Slechts het kleinste getal der burgers die arme kinderen tot zich genomen hadden, namen eene dusdanige schadeloosstelling aen. Want zy deden zulks alleen op de aenmaning van den heer pastoor en uit vroomheid. De heer pastoor was de regte algemeene weesvader. Hy had zelf twee ondeugende, moedwillige en snoepachtige knapen, die by niemand onder gebragt konden worden, in zyn huis opgenomen; en, na verloop van een half jaer, had hy dezelve reeds, tot ieders verwondering,

{==202==} {>>pagina-aanduiding<<}
regt goedaerdig weten te maken. Op deze wyze bezorgde men de kinders. Alzoo hadden zy niet meer dagelyks het slecht voorbeeld van hunne ouders voor de oogen, en zy leerden arbeidzaem en godvruchtig worden, daer zy te voren slechts aen het bedelen, aen het stelen en aen het lediggaen gewoon waren.
Nadat men alzoo voor de armen en voor hunne kinders gezorgd had, schreef het gemeentebestuer eene verordening

{== afbeelding 
	
==} {>>afbeelding<<}
    

uit, dewelke aldus luidde: ‘Ieder burger die niet

{==203==} {>>pagina-aanduiding<<}
in staet is zich zyn eigen bestaen te verschaffen, en door niemand wordt ondersteund, zal op kosten der gemeente onderhouden worden. Maer degene, die de gemeente alzoo op haren last heeft, valt, daerdoor zelfs, onder hare opzigt en voogdy, opdat hy zich zelven leere onderhouden en bezorgen. Want dit was regt en billyk.’
Daerom werd voor ieder afzonderlyk armhuisgezin een regtschapen man tot voogd benoemd. Deze was gelast voor het onderhoud, de kleeding, het vermogen, de schulden en het gewin van het huisgezin, voor hetwelke hy was aengesteld, zorg te dragen, en hy moest op de orde en de reinheid der huisarmen in hunne woningen en op den arbeid, die hun gegeven werd, het oog houden. Daerby ging men zeer streng te werk. Want, daer ook de huisarmen hun onderhoud uit het gasthuis kregen, alwaer, gelyk men in dure tyden deed, de spaersoep gemeenschappelyk gekookt werd, en daer zy hunne kleeding en hun gereedschap van het armenbestuer ontvingen, zoo moesten zy ook voor het zelfde bestuer werken, om alzoo hun brood en al wat zy bekwamen, weder afwinnen. Al wat zy, buiten den hun opgelegden arbeid, met groote vlyt verdienden, werd hun betaeld. Nogtans dit geld werd hun zoo min ter hand gesteld, als hetgene zy in dagloon by de boeren verdienden; maer hetzelve

{==204==} {>>pagina-aanduiding<<}
werd in de spaerkas gelegd. Want lieden, die al wat tot hun onderhoud noodig was, ontvingen, hadden geen klinkende geld van noode; zy moesten eerst leeren sparen en zuinig zyn.
Ieder voogd moest van tyd tot tyd aen den heer pastoor over het gedrag en den wandel van het hun aenvertrouwde huisgezin rekenschap geven. Want de heer pastoor was de regte hoofdopziener aller voogden. Hy was de pleegvader aller armen, en hield een byzonder register aengaende dezelve. Had hy over eenen voogd te klagen, in geval deze zyn menschlievend ambt slecht waernam, dan werd de onwaerdige door het gemeentebestuer dadelyk afgezet.
Het bestendig en onmiddelbaer opzigt en de voogdy van ieder arm huisgezin en van iederen armen bragt ongemeen veel goeds tot stand. Want, dewyl het opzigt van iederen voogd zich slechts by een enkel huisgezin bepaelde, werd hetzelve ook strenger, beter en zorgvuldiger gedaen. Ieder vervulde geerne en schuldeloos dezen pligt uit christelyk gemoed. Er ontstond welhaest een loffelyke wedyver tusschen de voogden, daer ieder hunner om stryd naer het roemryk doel streefde, de hun aenvertrouwde lieden met raed, daed en bystand op te beuren. Alzoo had ieder te voren gansch verlaten huisgezin, op eene geheel onverwachte wyze, eenen vriend, eenen vader,

{==205==} {>>pagina-aanduiding<<}
eenen voorspreker en eenen schutsengel gevonden, wien hetzelve voor altyd dankbaer werd.
Maer nu deed zich deze vraeg op: ‘Hoe zal men onderhoud en kleeding aen de armen verschaffen, de inkomsten van het armengoed niet toereikend zynde?’ Daerop antwoordde Pieter: ‘Het zou wel ongelukkig wezen, indien lieden met gezonde handen hun brood niet konden verdienen. Allen te zamen, huis- en gasthuisarmen, mannen en vrouwen, maken thans een enkel groot huisgezin uit, en zy moeten ieder voor allen en allen voor ieder van hen arbeiden. De huisarmen moeten iedere week het werk afmaken, dat hun voorgeschreven wordt; en de gasthuisarmen moeten iederen dag, de zon- en feestdagen uitgenomen, acht uren werken.’
En zoo ging het ook. Wie niet werken wilde, werd in het duister gat van den toren opgesloten; daer kreeg hy niets dan koud water te drinken, en niets te eten dan afgekookte aerdappelen, koud en zonder zout, die de anderen niet begeerd zouden hebben. Want zulke kost was niemand aengenaem. Maer zy die werkten, hadden dagelyks warme spyzen, soep, allerlei aerd van moeskruid, en tweemael 's weeks vleesch. Wie, buiten de arbeidsueren, nog vlytiger wilde wezen, konde daermede geld verdienen. Zyn werk werd tot zyn voordeel verkocht, en het alzoo gewonnen geld in de spaerkas op

{==206==} {>>pagina-aanduiding<<}
interest geplaetst. Op deze wyze verzamelden zy zich een klein vermogen. Wie vloekte of zwoer, ontuchtige spraek voerde, of ongeschikt leefde, werd zonder genade of bermhertigheid in het duistere gat geworpen. Maer wie stil en eerbaer leefde, mogt hopen zynen toestand te zien verbeteren. Hy konde in het gasthuis onderopziener of zelfs gasthuismeester worden. Want onder de braefste lieden uit het gasthuis werden de opzieners gekozen, die belast waren met het nazien van den arbeid en van het gedrag der anderen, van de zindelykheid der kamers, der slaepplaetsen en der kleederen. De opzieners deden over alles verslag aen den gasthuismeester die zelf in het hospitael woonde. Deze, zoowel als de kooksters, hadden het voorregt om niet aen den gemeenzamen arbeid gebezigd te worden. Al wat zy buiten hunne ambtsbezigheden verdienen konden, was hun eigendom en werd in de spaerkas geplaetst. De onderopzieners waren slechts verpligt vier ueren iederen dag aen het gemeenschappelyk werk te besteden. De overige uren konden zy zich tot hun eigen voordeel te nutte maken. De kooksters genoten hetzelfde regt. Elisabeth had het hoofdopzigt der gasthuiskeuken. Hier onderwees zy twee arme vrouwen in het koken. Eene andere gasthuisvrouw moest het lynwaed, de kleeding en het huisraed van de gasthuisbewoners waernemen. Alzoo werden zy allen in band

{==207==} {>>pagina-aanduiding<<}
gehouden door de vrees van gestraft en door de hoop van beloond te worden, en langs dien weg tot hun eigen welzyn geleid.
Het gansche jaer door, was er werk volop voor het armengesticht. Niet alleen moesten de gasthuislieden en de huisarmen gemeenschappelyk het bebouwen der tuinen en der akkers van het gasthuis, het trekken van graen, kool, rapen, boonen, salade, aerdappelen, vlas, hennep, oliezaedplanten, en zoo voorts, waernemen, maer ook nog moesten zy het hun door de gemeente toegestane pachtland bebouwen. Nogtans behield ieder

{== afbeelding 
	
==} {>>afbeelding<<}
    

bezitter het gewin dat hy van zyn stukjen gemeenteland trok, en hetzelve werd, na aftrek van hetgene hy aen het armengesticht voor onderhoud, kleeding en woning schuldig was, in de spaerkas geplaetst.

{==208==} {>>pagina-aanduiding<<}

Verder moesten de mannen de wegen verbeteren, de bronnen zuiver houden, vochtige en moerassige plaetsen van het bosch door afwateringsgroeven droog maken, voor het gasthuis en de huisarmen hout afhakken en klieven, lege plaetsen in het bosch met jonge dennen-, beuken- en eikenboomen beplanten, en allerlei metselaers- en timmermanswerk verrigten tot verbetering van het gasthuis of van de woningen der huisarmen. By slecht weder of gedurende den winter, hadden de mannen nog wyd meer te doen. Dan moesten zy, die met de draeibank, de schaef en de zaeg eenigzins wisten om te gaen, huis-, keuken- en akkergereedschap van allerlei aerd vervaerdigen. Anderen leerden met wollen- en linnengaren boerenhalflaken weven, dat zeer duerzaem was, of met hennep- of vlasdraed lynwaed maken. Immer waren er eenige weefstoelen 's winters en des zomers in beweging.
De vrouwen, en zelfs de kinders der huisarmen en der gasthuisbewoners moesten, by gebrek van werklieden, aen den veldarbeid deel nemen; en zich daerbuiten met het in goeden staet houden van het lynwaed en de kleederen der huisarmen en der gasthuislieden bemoeijen; wolle, hennep en vlas spinnen of voor de wevers spoelen; kousen en mutsen breijen, bedlakens en hemden naeijen, en dergelyke dingen meer. Allen werkten voor ieder

{==209==} {>>pagina-aanduiding<<}
afzonderlyk, en ieder werkte voor allen. De lieden bevonden zich daerby zoo goed, dat naderhand nog een paer huisgezinnen tot het armengesticht overgingen, na te voren uit vrees verklaerd te hebben, dat zy zonder te bedelen en zonder eenige ondersteuning van wege de gemeente konden bestaen.
Deze inrigting was daerdoor zeer voordeelig, dewyl het bestuer derzelve geene onkosten veroorzaekte. Want de gasthuismeester, de opzieners, de kookvrouwen, de dienstmeiden, de houtklievers, en zoo voorts, bekwamen geene byzondere belooning. De pastoor, de voorstaenders, Pieter en Elisabeth, werden even min voor hun werk van weldadigheid vergoed. De brave schoolmeester Johannes Welmoed nam voor niets de boekhouding waer, en stelde insgelyks de rekeningen van de inkomsten, van de uitgaven en van de overgelegde sommen der gasthuislieden en der huisarmen, met ongemeene nauwkeurigheid op.
Verder voorzag de gansche stichting aen haer eigen onderhoud. De lieden zelven plantten en kookten wat zy aten; zy sponnen, weefden en maekten hunne eigene kleederen met den hennep en het vlas, die zy zelven getrokken hadden; zy vervaerdigden de tafels, de banken, de stoelen, de houten schotelen, de kasten, en verder al wat zy gebruikten; zy verbeterden zelven hunne kamers, hunne woningen en hun gereedschap. Weldra werd meer

{==210==} {>>pagina-aanduiding<<}
voorraed gewonnen, en meer garen, doek en allerlei gereedschap vervaerdigd, dan noodig was. Dit alles werd alsdan ten voordeele der stichting verkocht, en dit geld diende weder tot het aenkoopen van hetgene men aen wol, yzer, en zoo voorts, van noode had. De vlytige huisarmen verdienden nog, buiten den hun voorgeschrevenen werktyd, aen allerlei arbeid en dagloon, eenen schoonen stuiver geld. Deze werd voor hen op interest geplaetst, of gebruikt tot het aenschaffen van werktuigen die hun ontbraken of van eerste stoffe die zy van noode hadden. Zoodat men, reeds in het tweede jaer, een groot gedeelte der bydrage van de armenkas ontberen konde.
Daer de lieden, met zoo een eenvoudig onderhoud, veel werkten, en daer, bovendien, de mannen en de vrouwen bestendig afgezonderd leefden, verging hun de zedeloosheid van zelf.
Maer het roemwaerdigste van dit alles, was de godsvrucht die in het algemeen by deze, eerst zoo verwilderde, menschen meer en meer ingang vond. Ook was dit aen den eerwaerdigen heer pastoor te danken. Want alle weken hield hy twee of drymael in het gasthuis, buiten de dagelyksche misse, eene avondpredikatie, by dewelke zoowel de gasthuisbewoners als de huisarmen tegenwoordig waren. Daer droeg hy hun dan vele heilzame en leerryke vermaningen voor, over hunnen zielentoestand, en deed

{==211==} {>>pagina-aanduiding<<}
hun zien hoe godsvrucht en menschenliefde, in de wereld zoo wel als in de eeuwigheid, het zuiverste geluk aen het hert verschaffen. Deze stichtende woorden vielen als een hemelsch zaed in al de gemoederen, en droegen tot derzelver verbetering wyd meer toe, dan de dreigingen en de straffen der overheid.
Iederen gasthuisbewoner en huisarmen stond het overigens vry, geen deel aen de stichting meer te nemen, indien hy zulks wilde. Enkel was hy gehouden aen te wyzen, dat hy, door zynen eigenen arbeid en op eene eerlyke wyze, door de wereld konde en wilde komen. Daerna werd hem het geld, dat hy in de spaerkas geplaetst had, ter hand gesteld, vermits hy een getuigschrift van de armenopzieners konde aentoonen, waerin geschreven stond dat hy een jaer zonder te bedelen, zonder vreemde ondersteuning en door zyne eigene vlyt loffelyk en eerlyk geleefd had. Natuerlyk stond hy alsdan onder geene voogdy meer, en werd hy zoo als de andere burgers beschouwd.
De armeninrigting te Goudendal onderscheidde zich roemvol en heilryk van de andere dergelyke instellingen hierin, dat de armen gedwongen werden alles wat zy tot hun onderhoud, tot hunne kleedy en tot hun welzyn van noode hadden, in het algemeen zelven te maken. Niemand hoefde voor hen te zorgen; zy moesten voor hen zelven

{==212==} {>>pagina-aanduiding<<}
zorgen en werken. Hier was geene ledigzittende levensaerd, hier geen onzekere en ligte fabriekarbeid, waerdoor arme lieden naderhand tot zwaerder werk onbekwaem worden. Hier was geen gemakkelyk gewin, waerby jonge meiskens en knapen byna even zoo veel gelds bekwamen als volwassene werklieden, en hetwelke dan meest tot weelde, tot vroeg trouwen en tot vermeerdering van arme huisgezinnen voert. Hier moest iedereen zyne kracht besteden aen hetgeen hem al zyn leven goed moest doen, zoo lang als hy zulks konde; hy moest graven, hakken, zaeijen, planten, dorschen, timmeren, schaven, spinnen, weven en snyderen.



{==213==} {>>pagina-aanduiding<<}

Zes en twintigste hoofdstuk.


Beproeven is beter dan studeren.


{== afbeelding 
	
==} {>>afbeelding<<}
    

In Goudendal ging het toe, even als in andere plaetsen. Zoodra deze of gene verstandige man iets nieuws op de baen bragt, om daermede iets, wat openbaerlyk schadelyk was, uit den weg te ruimen, dan hield zich iedereen bezig met dezelve te verhinderen. Dan had iedereen zwarigheden in te brengen en twyfel veil. Dan schudde iedereen het hoofd, trok de schouders op, en zong het oude liedje van alle vreesachtige en trage bloodaerden:

Het is te moeilyk, laet het staen, 
't Zal nimmer, nimmer, nimmer gaen. 


Dit wist Pieter zeer wel; want door ondervinding en

{==214==} {>>pagina-aanduiding<<}
schade was hy wys geworden. Had hy begonnen met het gansche plan van zyne armeninrigting wyd en breed aen zyne medeburgers bekend te maken, dan had zekerlyk iedereen verschrikt gestaen, hetzelve, na duizenderlei even ongerymde betrachtingen, verworpen, en daerby uitgeroepen:

Het is te moeilyk, laet het staen, 
't Zal nimmer, nimmer, nimmer gaen. 


Maer Pieter dacht: ‘Beproeven is beter dan studeren.’ Hy had zelfs niet aen zyne eerzame medeleden van het bestuer den geheelen omvang van zyn plan voorgedragen; want deze waren in der daed welwillende en brave, maer nogtans vreesachtige en beschroomde menschen. Daerom zegde hy hun enkel stuksgewys en gedeeltelyk hetgene, dat ten uitvoer gebragt moest worden.
Eerst werden de armen en de bedelaers met hunne kinderen aengeteekend, en in huis- en gasthuisarmen verdeeld. Nu dit ging. Daerna werd voor ieder huisgezin een voogd benoemd, aen denwelken de heer pastoor te kennen gaf wat hem te doen stond. Dit liep eindelyk ook goed af. Daerna kocht men schaven, bylen, zagen, spin- en spoelwielen, wolkaerden en een paer weefstoelen uit de armenkas aen. Dit was geene hekserei; even zoo min bestond er in het aenkoopen van wol, in het zaeijen van vlas en hennep, in het invoeren van eene spinnery en in

{==215==} {>>pagina-aanduiding<<}
het inrigten van eene gasthuiskeuken. Zoo werd langzamerhand het eene na het andere in het werk gezet. Iedere gedachte vond men afzonderlyk genomen niet al te ongemakkelyk. Zoo kwam het geheele plan allengskens tot stand, en de hoogere regering keurde hetzelve met lof goed. Men vernam naderhand, dat zelfs eenige heeren van de regering dat plan als onuitvoerbaer gehouden en bespot hadden, terwyl hetzelve reeds, zonder dat zy het wisten, in volle uitvoering was.
In het begin boden de gasthuisarmen den meesten tegenstand: zy wilden in hunne enge cellen niet slapen. Maer men zegde hun:
- Arbeidt vlytig, en dan zult gy u woningen kunnen huren en huizen bouwen.
Maer zy wilden niet werken, en dan werden zy dagen lang in den duisteren kelder, met kouden en mageren kost, gezet. Maer dit geviel hun nog minder. Eenigen zochten hunnen toestand door de gehoorzaemheid te verbeteren, en stelden zich met hun lot te vrede, byzonder in de winterdagen, daer het toch alsdan niet aengenaem op de groote baen te reizen en te slapen was. Wanneer zy eenmael beteren kost en betere behandeling genoten, het arbeiden geleerd, en reeds eenige guldens voor hunnen ouden dag of voor hunne kinders uitgezet hadden, dan bleven zy gaerne in het gasthuis. Want zy wilden het

{==216==} {>>pagina-aanduiding<<}
klein gewin dat zy overgelegd hadden, niet in den strik laten, en zy kregen lust om hetzelve te vermeerderen. Er waren er nogtans die wegliepen en in de ruime wereld gingen dwalen om ledig te gaen en te bedelen. Nu dan was het tot hun eigen nadeel, en de gemeente had er voordeel by, daer zy dezelve niet meer behoefde te onderhouden. Eenigen dezer laetsten kwamen niet meer te voorschyn. Dit was geen ongeluk voor Goudendal. Anderen werden als bedelaers door de beambten van de policie opgevangen en weder teruggebragt. Deze bezochten alsdan vooreerst den duisteren kelder, en daerna kwamen zy weder aen den gemeenschappelyken arbeid zoo als te voren. Na acht of negen maenden was men met alle wederspannigen klaer, en er bestond geen bedelende Goudendaler meer, uitgenomen eenige weggeloopene lieden die in vreemde landen rondzworven.
De huisarmen toonden ook in den beginne eenige wederstrevigheid, en wilden den drek en de vuiligheid verdedigen, waerin zy gewoon waren te leven. Zy klaegden en schreeuwden bitter over de hardhertigheid der Goudendalers, die hun niet meer te eten en te drinken en zelfs niet een stukjen geld in de hand wilden geven. Maer de honger en de duistere kelder bragten eindelyk ook deze wederspannigen tot rede, en de Goudendalers bleven by dit gezegde:

{==217==} {>>pagina-aanduiding<<}

- Wie eten wil, moet werken; wie het goed hebben wil, moet het goed doen.
Het bestuer van het gasthuis was in het begin kostbaerder geweest. Nu kostte hetzelve niets. Noch de pastoor, noch Pieter, noch Elisabeth wilden zich met het armengoed ryk maken. De gasthuislieden moesten zelven de hun aengewezene huis- en onderopzigtsbezigheden verrigten. Werden zy tot zulk een klein ambt geroepen, dan moesten zy hetzelve door hun goed gedrag verdiend hebben; en werd hun hetzelve ontnomen, dan was het eene straf. De eene hield dus bestendig het oog op den dienst van den anderen. De gasthuistuinen en velden leverden genoeg levensmiddelen op, en ook bragten de akkers die ieder arm huisgezin, by het uitloten van het voormalige weideland, voor zyn aendeel gekregen had, merkelyk meer op, dewyl dezelve gemeenschappelyk bebouwd en bezorgd werden. Zy die minder vlytig waren, betaelden aen het gasthuis hunnen kost en hunne kleeding met de opbrengst van hun pachtland, en hetgene zy over konden maken, werd in geld omgekeerd en voor hen in de spaerkas geplaetst.
De mannen uit het gasthuis waren in het begin zeer onervaren in het schaven en in het zagen, in het wolkaerden en in het weven. Maer zy moesten het leeren. Een meester uit de stad bragt welhaest alles in den gang. Deze

{==218==} {>>pagina-aanduiding<<}
was een verstandige man en een groote vereerder en vriend van den heer pastoor. Alzoo kostten de kleedy der armen uit het gasthuis weinig, en het aenschaffen van banken, stoelen, bedsteden, kisten en andere huis- en werkgereedschappen, zoo als ook de verbetering van de gasthuisgebouwen, byna niets.
Evenzoo als het armengoed en het gasthuis merkelyk daerby wonnen, daer zoo vele handen slechts voor den kost en de kleedy werkten, zoo wonnen er de huis- en gasthuisarmen ook by, aen vermogen en aen eigendom. Want al het geld, dat zy, buiten de acht vastgestelde werkuren, door hunnen eigenen arbeid konden verdienen, werd voor hen in de spaerkas op interest geplaetst. Evenzoo werd gedaen met hetgene zy van de opbrengst hunner pachtvelden konden overmaken en verkoopen. Dit leverde geen gering voordeel op. Daerdoor werden de menschen arbeidzaem, en zy kregen lust tot het besparen en tot het vermeerderen van hun vermogen, dewyl zy den dag vooruitzagen, waerop zy gansch onafhankelyk zouden kunnen leven en in staet zouden wezen eenen zekeren welstand te genieten.
Maer beter nog ging het met den gasthuismeester en met de opzieners die zelven in het gasthuis woonden. Want alles wat zy buiten hunne ambtsverrigtingen verveerdigen en verkoopbaer konden maken, werd tot hun voordeel

{==219==} {>>pagina-aanduiding<<}
verkocht. Daerom wedyverden allen om zich goed te gedragen, ten einde zoodanig eene plaets te bekomen. En degene, die eene zulke aenstelling verkregen had, nam zich wel in acht iets van de hem opgedragene pligten te verzuimen; want het kleinste misdryf konde hem dezen voordeeligen dienst doen ontnemen, dien velen wenschten te verkrygen.
Eindelyk bragt de armeninrigting te Goudendal vele goede werklieden voort. Niet alleen de boeren uit het dorp, maer ook zelfs vele lieden uit de stad kochten van de hier verveerdigde waren of lieten hier werken. En wanneer een dezer geschikte werklieden bespeurde, dat hy meer verdienen zoude, indien hy voor zich alleen werkte, dan verliet hy het gasthuis en leefde hy voor zich zelven. Dit spoorde dan weder de anderen aen, om evenzoo een geschikte werkman te worden.
In het dorp verheugde zich natuerlyker wyze iedereen, niet meer door de bedellieden geplaegd te zyn, of in de huizen niet meer 's nachts bestolen te worden. Iedereen schonk met vreugde iets aen het gasthuis, zoodra er iets ontbrak, in stede van hetzelve in aelmoezen uit te deelen. Daerbuiten deed zich nog voor de gemeente een ander voordeel op, waeraen niemand te voren had gedacht. Namelyk, kwam het te gebeuren, dat in den zomer de veldarbeid te gering was, dan stonden andere

{==220==} {>>pagina-aanduiding<<}
werkzaemheden volop te verrigten. En aldus was men zoo ver gekomen, dat al de straten van het dorp, waer men te voren by slecht weder tot over de voeten in het slyk moest gaen, nu met steenen belegd werden; dat de beek, die dikwyls overliep en groote poelen vormde, nu met muren ingehouden werd; dat de veldwegen en de voetpaden zonder gaten waren; dat de gemeentebosschen geene enkele plaets meer hadden, die niet met boomplantingen bezet stonden, van de welke men de schoonste opbrengst kreeg. Rondom in het geheele land zag men geen bosch dat beter ingerigt was en geen zuiverder dorp dan Goudendal. Er kwamen zelfs groote heeren van het hoogere bestuer de goudendalsche instellingen en stichtingen in oogenschouw nemen, en zy hadden er gaerne dergelyke overal gezien. Maer te vergeefs zagen zy dikwyls, in andere dorpen, naer eenen moedigen en ondernemenden pastoor, zoo als die van Goudendal, en naer twee menschlievende lieden, zoo als Pieter en zyne deugdzame huisvrouw Elisabeth, om. Niettegenstaende bragt men in andere plaetsen, naer Goudendals voorbeeld, vele gelukkige veranderingen te weeg. En daerby deed men wel. Want beproeven is beter dan studeren. En waer men met yverige menschenliefde het goede wil, daer komt ook iets goeds tot stand.



{==221==} {>>pagina-aanduiding<<}

Zeven en twintigste hoofdstuk.


Weder wat nieuws.

- Wat mag Pieter toch weder in het hoofd hebben? vraegden zich de boeren onder malkander.
Want, wanneer andere lieden rustdag hielden, dan liep hy nog met den schoolmeester en eenige jonge lieden door de velden rond. Deze sleepten lange ketingen over de aerde en plantten lange staken in den grond, terwyl Pieter onophoudelyk, over een klein langbeenig tafeltje heen, naer de staken keek. Niemand konde zich daeraen zat zien. De schoolmeester Johannes Welmoed deed ook

{==222==} {>>pagina-aanduiding<<}
met genoegen het werk, en aen de staken konde men niet beseffen wat er te doen was.

{== afbeelding 
	
==} {>>afbeelding<<}
    

Alzoo ging byna een geheel jaer om. En toen, na verloop van dien tyd, de boeren vernamen, dat Pieter het land en al de akkers afmat en van alle wegen en stegen een plan deed opmaken, werden zy allen vervaerd. Want er werd weder van oorlog gesproken, en zy meenden dat Pieter het land aen den vyand wilde verraden.

{==223==} {>>pagina-aanduiding<<}

Maer dit was natuerlykerwyze het doel van Pieter niet. Hy was ervaren in het landmeten, en had boeken die daerover handelden. Hy had aen zynen lieveling Johannes Welmoed in deze wetenschap onderrigt gegeven, zoo als ook aen andere boerenjongens die daertoe aenleg hadden. Daer nu al de bosschen der gemeente zeer naeuwkeurig afgemeten waren, kwam hy op de gedachte, voor en na, in zyne ledige uren, alle goederen, alle wegen en stegen van den ganschen gemeenteomtrek, ook af te meten, en er eene groote kaert van op te maken.
Op deze kaert zag men zeer duidelyk ieder stuk veld, iederen weg, iedere haeg, en ieder huis afgeteekend. Ieder bunder was byna eenen duim in het vierkant groot. Toen de geheele kaert klaer was, werd dezelve in het gemeentehuis opgehangen. Nu liepen er alle boeren dagelyks heen, en zy bekeken deze kaert en stonden er uitermate over verwonderd. Want zy vonden er welhaest den weg op, en iedereen herkende zynen akker, zynen hof en zyne weide. En wat nog het schoonste van de zaek was, in ieder stuk land of akker stond deszelfs inhoud, op eenen halven voet na, nauwkeurig aengeteekend. Nu eerst begreep eigenlyk iedereen regt, hoe groot zyne weiden en zyne akkers waren, en hy schreef de getallen zorgvuldig af. Dit was by verkoop of by aenkoop geene kleinigheid. Want, tot nog toe, had men den inhoud van het

{==224==} {>>pagina-aanduiding<<}
veld enkel geschat naer de schreden die hetzelve bedroeg, en menigmael had men te veel of te weinig aengegeven. Aldus was nu een allernuttigst werk verrigt.
Maer de burgemeester Pieter zegde tot de lieden die deze kaert kwamen bezigtigen:
- Dit is nog niet alles. Ik weet nog iets beters.
En vraegden zy hem wat dit was, dan gaf hy hun tot antwoord:
- Hebt gy het om Lichtmis niet geraden, dan zal ik het u zeggen.
Maer zy konden het niet raden, hoe zy zich ook achter de ooren krabden.
Toen nu Lichtmis aengekomen was, en zich de gemeente wegens verscheidene aengelegenheden verzameld had, stond Pieter op, nadat alles afgedaen was, en hy sprak in dezer voege:
- Beminde medeburgers, gy kent allen genoegzaem de kaert van onze gemeente, zoo als dezelve door den schoolmeester Johannes Welmoed en zyne leerlingen nauwkeurig opgesteld is. Ieder van ulieden heeft daerby zyne byzondere gedachte gehad, zoo als ik ook de myne. En deze wil ik u openbaren. Na de akkers nagezien te hebben, dewelke wy, by het zweet van ons aengezigt, niet zonder den zegen van den Heere God, bebouwen, heb ik my dikwyls het herte van wee benepen gevoeld, daer ik er

{==225==} {>>pagina-aanduiding<<}
zoo vele vond, die niet zoo goed bezorgd zyn, en gevolgelyk ook niet zoo veel opbrengen, als het wel zyn moest. Ik sloeg dan wederom de oogen op de kaert, en ziet! daer deden zich de oogen van mynen geest open, en ik herkende eene hoofdfout in onze veldbezorging. Beminde medeburgers, thans is het zonneklaer voor my, dat, indien gy u onder malkander wilt verstaen, het grootste gedeelte uwer goederen met minder arbeid en onkosten beter bezorgd worden en tevens vruchtbaerder zyn kan, dan het tot nog toe geweest is.
Toen riepen al de boeren uit:
- Daertoe willen wy ons zonder moeite onder malkander verstaen, wanneer het maer niet zoo veel kost als te voren.
- Ik wensch ulieden daerover geluk, antwoordde Pieter. Ik zal u zeggen, wat tot heden toe zoo vele onkosten veroorzaekt heeft, die gy thans sparen kunt, indien gy zulks wilt: het is de tyd. Ieder van ulieden heeft namelyk zyn land voor en na byeengeërfd of te zamen gekocht, zoo als het kwam. Daer heeft hy een stuk op den berg liggen, een ander achter het bosch, een ander aen dezen kant van de brug, een ander naest den steenweg, een ander neven de beek, en weder een ander aen de heide. Zoo moet hy een gansch half uer wyd onnoodig rondloopen van het eene stuk naer het andere, zoowel

{==226==} {>>pagina-aanduiding<<}
als de knechten, de dienstmaegden, en de voerlieden met den mest. Op die wyze wordt een groot gedeelte van den dag aen gaen en loopen besteed, dat men aen den arbeid zou kunnen toewyden. Op die wyze worden meid en knecht voor het heen- en wedergaen betaeld, zonder dat zulks het minste opbrengt. Daerdoor wordt zoo veel minder op den dag gewerkt, en het land met des te minder vlyt bebouwd, dewyl de noodige tyd daertoe ontbreekt. Menig eigenaer ziet af van het aenkoopen van een nieuw stukje land, terwyl hy het zyne ter nauwer nood behoorlyk bezorgen kan; en toch heeft hy niet te veel. Maer dat rondloopen van het eene stuk tot het andere neemt den tyd weg. Indien al zyne landeryen byeenlagen en een geheel uitmaekten, dan zoude hy, met even zoo veel lieden en op even zoo veel tyds, eenmael zoo veel land kunnen bezorgen, als hy thans heeft, en hy zoude naer mate ryker zyn.
- Dit is waer, antwoordden de boeren. Maer wy kunnen daer niets aen doen. Men kan toch zyne akkers niet op den rug nemen en dezelve op eenen hoop leggen.
- Dit zoudt gy nogtans kunnen doen, indien gy wildet, ging Pieter voort, daer gy nu het plan van de gansche gemeente hebt en daer iedereen weet hoe groot ieder van zyn stukken is. Maer ik zeg het u, de zaek is zeer moeijelyk te doen. Gy moest namelyk onder

{==227==} {>>pagina-aanduiding<<}
malkander de afgelegene stukken omruilen, zoodat eindelyk ieder zyn land in zamenhang kreeg, alsof hetzelve een stuk uitmaekte. Daerover moest zich ieder uwer met zynen nabuer en aenpaler verstaen. Gy moest u malkander schadeloos stellen, wanneer de eene een paer voeten meer of beter land bezit dan de andere. Wanneer de eene of de andere by de ruiling werkelyk iets als schadevergoeding moest byschieten, dan zou hy toch daerby dubbel winnen, daer hy al zyn land byeengelegen zoude hebben. Kunt gy elkander niet verstaen, neemt dan onpartydige schatters of billyke scheidslieden, of verloot uw land onder u. Ik zeg het nogmaels: laet u door geene hindernis afschrikken, of zyt daerom niet te vrede, omdat gy het nu sedert vele jaren alzoo gewoon zyt; hierop komt het aen: ryker te worden zonder grootere moeite.
Nadat de burgemeester in dezer voege gesproken had, schudde de gemeente het hoofd en ging dezelve uit een. Wel is waer, allen zegden dat deze gedachte zeer goed was, maer dat men nu en nimmer over de zaek eens zoude kunnen worden.
Intusschen waren er nogtans eenigen, die, in hunne ledige oogenblikken, nadachten welk gedeelte van hunne landeryen zy wel aen dezen of genen voor het hunne zouden kunnen afstaen, dat aen het hunne grensde. Zy begonnen

{==228==} {>>pagina-aanduiding<<}
zelfs by wyze van scherts daerover met hunne aenpalers te spreken. Deze waren met het aenbod niet altyd te vrede, en zy wenschten een ander stuk te bekomen, dat aen eenen derden behoorde. Alsdan gingen zich beide partyen met den derden onderhouden. De eene stiet den anderen voorwaerts. Welhaest maekte iedereen plannen voor zich zelven, en zocht naer middelen om zyne bezittingen af te ronden en in een stuk te verbinden. In korten tyd grepen er onderhandelingen plaets. Menig ontwerp slaegde, menig ander mislukte. Maer altyd kwam iets daerby te weeg. Te Goudendal was het gelyk als op eene landveiling of gelyk als op een verkoop van goederen, byzonder in den winter, wanneer men meer ledige uren had, en des avonds om te kouten, dan by den eenen, dan by den anderen, byeenkwam. Want alle eerlyke lieden uit het dorp schaemden zich in een drinkhuis te gaen, om het dierbaer geld door de keel te jagen en aen het vee gelyk te worden. Liever dronken zy een glas bier met vrouw en kind op zon- of feestdagen te huis.
Pieter had het vooruit gezegd: de zaek was zeer moeijelyk te doen. En zoo was het ook. Nogtans, na verloop van het eerste half jaer, hadden reeds vyf burgers in het afronden van hunne landeryen geslaegd. Dit schafte een groot verdriet aen anderen. Want zy zagen er het nut zeer wel van. Nu legden zy zich daerop toe, om het ook

{==229==} {>>pagina-aanduiding<<}
zoo ver te brengen. Het gemeentehuis werd 's avonds bestendig bezocht. Er stonden immer eenige boeren voor de groote gemeentekaert. Zy overwogen en twistten, zoodat men hen van op de straet konde hooren. Dan liepen zy toornig van elkander weg, om weder met nieuwe voorslagen byeen te komen.
Welk gevolg had dit alles? Van jaer tot jaer rondden zich de goederen immer beter af, en treffend zigtbaer waren er de goede uitwerkingen van.



{==230==} {>>pagina-aanduiding<<}

Acht en twintigste hoofdstuk.


Hoe het in het Goudmakersdorp uitziet.

Eindelyk was Goudendal een regt gouden dal geworden. Daer lag hetzelve midden in de vruchtbaerste hoven, met schoone fruitboomen, groene weiden en goudene zaedvelden omringd, even als midden in een paradys. De veldwegen tusschen de akkers waren even als hofwegen zuiver en effen. De landstraten aen beide zyden waren met ooftboomen beplant zoo ver als de gemeenteomtrek ging.

{==231==} {>>pagina-aanduiding<<}

Trad men Goudendal in, dan meende men niet in een gering dorp, maer in een statiglyk vlek, te zyn. Want de huizen, schoon zy allen niet groot waren, zagen toch van boven tot onder zuiver en goed onderhouden uit. De vensters waren glanzend en helder. De deuren en de lystwerken waren steeds rein gewasschen of versch aengestreken. De daken stonden byna allen met pannen gedekt, want door een gemeentebesluit waren de stroodaken wegens het brandgevaer verboden. Werd er een nieuw dak gemaekt, dan moest hetzelve met pannen bedekt worden. Op menig dak zag men bliksemafleiders geplaetst, en voor byna alle vensters prykten bloemen. Naest de huizen bevonden zich kleine sierlyk ingerigte tuinen, waerin goed beschutte byënkorven stonden.
De lieden groetten zich elkander vriendelyk op de straet, en spraken zich in het voorbygaen schertsende aen. Men kon het hun aenzien, dat zy zich onder malkander goed verdroegen, en dat zy met hunnen toestand te vrede waren. Dit kon ook niet anders zyn. In de week by den veld- en tuinarbeid gingen allen eenvoudig, maer toch reinlyk, gekleed. Men zag geene morsige, geene verretene kleederen. Vele bruine en door de zon verbrande aengezigten, maer geene vuile en ongekemde hoofden, trof men aen. De kracht en de gezondheid

{==232==} {>>pagina-aanduiding<<}
straelden uit ieders oogen. De jonge knapen van andere dorpen zagen het liefst naer de meiskens van Goudendal om; want deze waren niet alleen wonder net en schoon, maer ook huisselyk, godvreezend, deugdzaem en geschikt. Menig ryke boerenzoon uit andere dorpen haelde zich een meisken uit het Goudmakersdorp tot huisvrouw; want, zoo dezelve ook niet veel gelds had, was zy toch ryk in deugd en vroomheid. En ging een jonge borst uit Goudendal ten huwelyk uit, dan had hy maer onder de dochters van het land te kiezen. Men sloeg aen eenen Goudendaler niet ligt eene dochter af, zelfs wanneer zy een grooter vermogen bezat; want men wist dat hetzelve goed besteed zou worden. Dit bragt niet weinig tot den welstand der gemeente toe.
Het verstond zich van zelf dat men in Goudendal geene bedelaers en lediggangers vond. Maer men zag er ook niet den minsten schyn van arme lieden. Want zelfs de gasthuisbewoners hadden genoegzaem te eten en te drinken, en gingen ordentelyk gekleed. Trad men het kleinste en armste boerenhuis binnen, dan meende men dat hetzelve een regt voornaem huis was. De vloeren waren er zoo rein gekuischt, de banken, de stoelen en de tafels zoo zuiver, de vensters en de spiegel zoo helder, - in een woord, het zag er zelfs in hunne stallen niet zoo onreinig als in menig boerenhuis in andere dorpen uit

{==233==} {>>pagina-aanduiding<<}
Men kreeg regten lust, om aldaer onder die eerlyke lieden te wonen.
Gedurende de zomermaenden, van het vroegjaer af tot aen den herfst, was het zondags een vrolyk leven te Goudendal. Daer krielde het van bezoeken uit de stad. Het groote nieuwopgebouwde waerdshuis, hetwelke, - wie zou het hebben kunnen gelooven? - een der twee-en-dertig arme deelgenooten van het goudmakersverbond door erfenis en aenkoop verkregen had, was opgepropt met huisgezinnen uit de stad, die er verfrisschingen namen. Andere huisgezinnnen stapten in de woningen der boeren die hun bekend waren, af, en namen plaets in de tuinen rondom eene tafel, waer hun melk, fruit, honig en andere lekkernyen van het dorp opgedischt werd; of legden zich koutend en spelend op de groene grasperken; of zetteden zich op de zuivere banken neder, die voor de huizen onder het frissche loof stonden, en keken van daer de op- en afgaende bonte ryen der wandelaers na; of traden op de groote plaets onder den lindeboom, waer de jonge lieden van het dorp somtyds, by het lustig gezang der anderen, dansten. Men kan ligt denken, dat de heeren en de jufvrouwen uit de stad voor het vergenoegen, hetwelk zy te Goudendal genoten, niet ondankbaer waren; en aldus bragten de verbeteringen en de verfraeijingen, die de gedienstige landlieden aen hunne

{==234==} {>>pagina-aanduiding<<}
huizen maekten, eene goede interest op. Des winters werden uit de stad sledevaerten naer Goudendal gedaen. Want waer konde men het beter hebben?
De lieden uit de andere dorpen zagen en hoorden dit alles, en vraegden zich, ter dood toe verwonderd, waerom de stedelingen ook niet by hen kwamen. Zy meenden in vollen ernst, dat de Goudendalers de zwarte kunst verstonden. Maer, in stede van grondig naer deze kunst te vernemen, bleven zy rustig op hunnen ouden mesthoop zitten, en zogten zy niet vooruit te komen. Zy toonden niets dan haet en afgunst, wanneer zy van Goudendal spraken; zy spotteden er mede en noemden hetzelve het Goudmakersdorp. Maer deze toenaem was geen schimpnaem.
Ook maekten de Goudendalers zeer weinig daeruit. Want overal waer zy kwamen, waren zy in aenzien en hoog geacht. Zy gingen op hunnen goeden weg voort en vonden er zich gelukkig by. Hadden zy de geheele week door gewerkt, dan was ieder zondag een regte rustdag. Wel is waer, in het waerdshuis gingen de Goudendalers niet, want zy hadden hun glasje bier in den kelder. Nogtans dansten er somtyds 's winters de jonge lieden by een goed muzyk. Eenige mannen en knapen waren door den schoolmeester Johannes Welmoed in het spelen van de viool en van de fluit onderrigt geworden. En zy hadden

{==235==} {>>pagina-aanduiding<<}
het redelyk ver gebragt. Dikwyls voerden ook de jonge

{== afbeelding 
	
==} {>>afbeelding<<}
    

zangers en zangerinnen groote zangstukken uit, zoo als men dergelyke ter nauwer nood in de stad hoorde. Al deze stukken waren van eenen zedelyken en vaderlandschen inhoud. De oude mannen en vrouwen kwamen 's avonds het eene huisgezin by het andere te zamen, en vergasteden zich met een eenvoudig en sober avondeten

{==236==} {>>pagina-aanduiding<<}
en hielden vreugdige gesprekken. Van beschonkene lie den, van dieveryen, van processen, van buitensporigheden van anderen aerd hoorde men in het geheel niets. Want de welstand en de betere opvoeding, die uit de school ontstond, had een zeker eergevoel en eene groote liefde tot geschikte zeden onder de boeren te weeg gebragt, waervan men zeker niet ligt in andere dorpen iets bespeurde. In de stad erkende en onderscheidde men dezelve gemakkelyk, by den eersten aenblik, van landlieden uit andere streken. Zy waren in hunne kleedy hoogst eenvoudig en zindelyk, in hun spreken zacht en bescheiden, in hunne handeling open en goedhertig. Zy droegen geene fyne kleederen, maer daerentegen was hun doen en denken nooit grof.
Maer men moet deze hoffelyke, eerbare en lofweerdige manieren niet enkel als eene vrucht der opvoeding of van den algemeenen welstand beschouwen. Dezelve was ook eene uitwerking van de gemeentevoorschriften. Want, toen eenige boeren ryker geworden waren, bevonden er zich weder verscheidenen die den voet ophieven om over de schraem te stappen. Eenigen begonnen hoogmoedig te worden; zy tooiden hunne dochters buiten mate op, kleedden zich met kostbaer laken naer de mode van de stad, en deden alle dingen in het groot. Eenige anderen sloegen weder de hand aen de speelkaerten en aen het

{==237==} {>>pagina-aanduiding<<}
bier- of brandewynglas in de herberg. Maer dit alles bragt eene groote ergernis by alle weldenkende lieden te weeg en zy zegden:
- Begint men weder zoo te doen, dan zullen wy welhaest weder den kreeftengang beginnen.
In een woord er ontstond een algemeene onwil tegen de zulken die van de vorige eenvoudige en loffelyke leefwys afweken, en men begeerde eenpariglyk dat het gemeentebestuer een waekzamer oog op de goede zeden in het dorp hield.
Deze voorslag, welke aen het plaetselyk bestuer gedaen werd, was verre van Pieter eenig verdriet aen te doen. Dezelve verschafte hem, in tegendeel, eene groote vreugd. Aldus werd er een streng gemeentebesluit te weeg gebragt, waerdoor alle verkwisting in kleedy verboden, en aen iederen ouderdom zyne dragt voorgeschreven werd. Insgelyks werden tegen alle kaerten- of kansspel voor geld of eenige geldwaerde, tegen dronkenschap, schimpreden, lastering, baldadigheid en anderen aenstoot, door de gemeente eenstemmig zware straffen uitgeschreven. Daerdoor kwam men zoo ver, dat men iedereen binnen de schraem hield, en dat, wanneer de eene of de andere eenmael lust kreeg om iets te doen wat tegen eer en regt was, hy door de vrees der schande en der bestraffing tegengehouden werd.

{==238==} {>>pagina-aanduiding<<}

Alle jaren werd de zoogenaemde zedewet voor de gansche gemeente voorgelezen. Alsdan moesten oud en jong, mannen, vrouwen en kinders, dezelve aenhooren. Vond men dat er eenige maetregels moesten bygevoegd worden, dan werden dezelve opgesteld. En wanneer de zedewet voorgelezen was, dan moest de burgemeester aen de burgery deze vraeg voorstellen:
- Wilt gy deze wet nakomen, dewelke de grondslag van onzen welstand, van onze eendragt en van onze eer is?
En oud en jong antwoordden eenpariglyk met luider stem:
- Ja!



{==239==} {>>pagina-aanduiding<<}

Negen en twintigste hoofdstuk.


De kinderdoop.

Omtrent dezen tyd genoot Pieter eene regt hertelyke vreugd, dewelke hy reeds lang te vergeefs gewenscht had. Namelyk de lieve en goede Elisabeth had eenen wakkeren zoon ter wereld gebragt. Toen was hy alsof hy in den hemel ware.
Daerna ging hy tot zynen vriend, den nieuwen baes uit den Gouden Leeuw, die tot de welbekende twee-en-dertig goudmakersbondgenooten behoorde. Hy zegde tot dezen:
- Myn vriend, tot nog toe ben ik u in geenen deele lastig gevallen, en voor het eerste mael kom ik u vragen my eenen dienst te bewyzen. Myne vrouw heeft eenen

{==240==} {>>pagina-aanduiding<<}
zoon ter wereld gebragt, en ik kan baer niet alleen laten om naer de stad te gaen. Ik heb vyf honderd guldens enkel voor acht dagen van noode, en deze som moest, indien het mogelyk was, in goudmunt zyn. Kunt gy my zoo veel voor acht dagen leenen?
- Ik ben u zoo veel verschuldigd, antwoordde de Leeuwenwaerd; waerom zou ik u die niet leenen? Ik heb zoo even acht honderd guldens ontvangen, en dezelve liggen nog in myne kas. Maer het is slechts zilvermunt. Indien gy zulks begeert, neem dan de geheele som voor zoo lang als gy wilt.
- Ik zoude liever goudmunt hebben, gaf Pieter tot antwoord. Er is my veel daeraen gelegen.
- Welaen, hernam den baes uit den Gouden Leeuw, ik wil raed schaffen. Wanneer moet gy het geld hebben?
- Breng my hetzelve morgen avond ten acht uren in myn huis, antwoordde Pieter. Maer zeg er aen niemand een woord van.
Nadat hy hier zyne zaek afgedaen had, ging hy verder tot de overige een-en-dertig bondgenooten. Hy sprak tot hen de zelfde woorden die hy aen den Leeuwenwaerd gezegd had, en bad hen om vyf honderd guldens te leen te krygen, indien het mogelyk was, in goudmunt. En ieder hunner verheugde zich den wakkeren man eindelyk eenmael eenen vriendschapsdienst te kunnen bewyzen,

{==241==} {>>pagina-aanduiding<<}
en beloofde hem het geld te brengen. Hy verzocht elkeen op den volgenden dag 's avonds om acht uren in zyn huis te komen.
Zy kwamen allen op dezelfde uer, toen het reeds duister was. Naermate dat zy kwamen, voerde hy hen in zyne kamer; maer er was nog geen licht aengestoken. De lieden verwonderden zich in stilte over de menigte der aenwezenden. Pieter ging om licht te halen. En toen hy weder in de kamer trad, met twee brandende kaersen in de hand, stond hy voor hen, zoo als zy hem eenmael gezien hadden, in prachtige officiersmontering, met eenen hoogen vederbos op zynen hoed, een ordekruis op zyne borst en eenen langen sabel aen zyne zyde. Zy zagen elkander verwonderd aen, en erkenden, even als voor zeven jaren, dezelfde gestalten, in dezelfde kamer, rondom dezelfde tafel, op dewelke de officier de kaersen nederzette.
Daerop zegde Pieter:
- Lieve vrienden, indien gy my gebragt hebt hetgene ik u heb gevraegd, legt het dan op deze tafel neder.
Toen naderden zy allen, de eene na den anderen, tot de tafel, en de meesten gaven te kennen hoe zeer het hun speet dat zy de gansche som niet in goudmunt hadden kunnen brengen.
Maer Pieter antwoordde hun vriendelyk:

{==242==} {>>pagina-aanduiding<<}

- Het komt er niet op aen. Geeft my het geld zoo als gy het hebt.
Eenigen schuddeden goud, anderen zilver op de tafel, anderen legden er hunne kapitaelbrieven en bankpapieren op neder.
Toen nam Pieter het woord en zegde:
- Herinnert gy u dat de proeftyd voorby is, en dat de zeven jaren en zeven weken, waervan ik u gesproken heb, afgeloopen zyn? Nu hebt gy meer geld op deze tafel geworpen, dan ik er, voor zeven jaren en zeven weken, voor uwe oogen uitschudde. Toenmaels waert gy ter nauwer nood in staet vyf honderd koperen oorden te leen te geven. In de stad had u niemand deze aenvertrouwd. Thans hebt gy ieder, binnen vier en twintig uren, vyf honderd guldens opgebragt, zoodat zich hier plotselyk zestien duizend guldens op de tafel byeen bevinden. Aldus is de proeftyd voorby, en ik heb u de kunst geleerd om goud te maken. En nu zult gy verstaen wat ik u zegde toen gy het eerste mael hier waert. Ik zegde namelyk; ‘De kunst is nog meer waerd dan het goud zelf; want deze kunst is de beste wysheid des levens.’ Blyft voortaen aen uwe beloften en aen God getrouw, en aldus zullen uw geluk en uwe welstand van dag tot dag aengroeijen. Wie van zyne belofte afwykt, wykt ook van zyn geluk af. Prent deze belofte in het hert uwer kinders

{==243==} {>>pagina-aanduiding<<}
in, en maekt dat zy dezelve volhouden, zoo zullen zy overvloed hebben. Ik heb het woord gehouden dat ik u gegeven heb. Gy zyt ryk, omdat gy weinig van noode hebt en veel wint, en omdat gy het vertrouwen geniet der ryke lieden, die hunne geldzakken voor u open houden. Aldus hebt gy leeren goud maken, zoo als eerlyke lieden goud maken moeten. Of hadt gy misschien iets anders verwacht?
Allen schoten in eenen hertelyken lach, en zy zegden:
- Ei nu! Sedert lang hebben wy kunnen bemerken hoe gy het met het goudmaken gemeend hebt. Doch, toen wy eenmael tot de regte kennis der zaek geraekt waren, schaemden wy ons over het domme bygeloof dat ons voormaels beheerschte, en wy wisten u uit den grond van ons herte dank over hetgene gy gedaen hebt om ons op eenen beteren weg te brengen. Want, zonder u en uwe hulp, waren wy zekerlyk nooit zoo ver gekomen.
Pieter verheugde zich over deze tael en over de hertelyke dankbaerheid met dewelke hem ieder de hand drukte en schudde. Daerna gaf hy hun het byeengebragte geld terug, omdat hy hetzelve niet van noode had, en dat hy slechts hunne dienstveerdigheid op de proef had willen stellen. Maer zy zegden hem:
- Beschik over ons, zoo als gy wilt, by dag of by nacht. Want wy allen zyn u ons huisgeluk verschuldigd.

{==244==} {>>pagina-aanduiding<<}
Gebied ons voor u door een vuer te gaen, en wy zullen het doen. Gebied ons voor u te sterven, en wy zullen den dood niet vreezen.
En terwyl zy zich zoo trouwelyk en hertelyk rondom Pieter drongen, betrachteden zy zyne schoone montering en het ordekruis dat op zyne borst glinsterde, en gaerne hadden zy vernomen wat dit beduidde.
- Nog ben ik uwen ouden schoolmeester, myn vader zaliger, dankbaer, antwoordde Pieter, omdat hy my vele nuttige dingen en zelfs het landmeten geleerd heeft. Want, toen ik onder de soldaten was, deden my deze kennissen, met een redelyk vernuft en een moedig gedrag gepaerd, onder myne makkers onderscheiden. Ik deed mynen pligt en werd eindelyk tot den rang van kapitein verheven. Eens gebeurde het, dat ik, in eenen slag, waer zich de erfprins te ver vooruit gewaegd had, denzelven met zyn gevolg midden in de vyandlyke ruitery aen het grootste gevaer blootgesteld zag. Toen drong ik als een donderslag met myne bende midden in de vyanden, en had het geluk van den prins te redden. Alsdan ontving ik dezen sabelhouw op myn voorhoofd en dit ordekruis op myne borst; en, toen ik, na het vredebesluit, myn afscheid nam, verkreeg ik een aenzienlyk jaergeld voor myn leven lang. Ook heeft my de erfprins, toen hy ons land doorreisde, niet vergeten, en hy heeft my, zoo

{==245==} {>>pagina-aanduiding<<}
als gy gezien hebt, eenmael in het voorbygaen bezocht. Maer, toen ik te Goudendal, in myne geliefde geboorteplaets, aenkwam, en bespeurde hoe alles alhier verarmd en ellendig uitzag, hield ik mynen welstand verborgen, om niet te zeer door dit bedorven bedelaersvolk geplaegd en overvallen te worden. Ook had ik allen lust opgegeven om hier te blyven, en was ik weder uit onze gemeente weggetrokken, ware het niet om de molenaersdochter Elisabeth geweest. Myne Elisabeth hield my hier terug. Alsdan besloot ik in myn hert te verzoeken of ik my hier by u het leven aengenaem zoude kunnen maken. Ik gaf my als arm voor, en stelde my aen de anderen gelyk, om vertrouwen in te boezemen. Aen niemand repte ik van mynen eertitel noch van het jaergeld dat ik genoot. Nogtans aen Elisabeths ouders moest ik myn geheim openbaren, toen ik hunne dochter ten huwelyk vroeg, anders zouden zy my zekerlyk hun kind geweigerd hebben, want zy hielden my voor eenen geheel onbemiddelden man. Maer, toen ik 's avonds den molenaer Hendrik en zyne vrouw in myn huis voerde, en, na alhier myne kapiteins-montering met myn eereteeken aengedaen te hebben, hun myn byeenverzameld geld en het koninklyk besluit liet zien, waeruit zy vernamen dat ik eene jaerwedde had die meer opbragt dan de molenaersmolen op dry jaren verdienen konde, alsdan werden zy geheel anders gezind.

{==246==} {>>pagina-aanduiding<<}
Doch moesten zy den mond gesloten houden, want zulks was allernoodigst. Evenwel iedereen mag het thans weten, want het kan niet meer schaden.
In dezer voege sprak Pieter, en de lieden stonden gansch verwonderd, en zy verheugden zich over zyn geluk. Zy hadden voor hem eenen grooten eerbied gewonnen, zoodat zy hem ter nauwer nood met zynen voornaem, zoo als zy gewoon waren, meer durfden noemen. Maer hy zegde:
- Hoe handelt gy dan nu met my? Neen, houdt my steeds voor uws gelyken, en blyft daerom ook myne broeders. Geen officiersrok, geen eereteken, maer een welwillend hert vol godsvrucht en menschenliefde maekt den eerlyken man.
Alzoo sprak Pieter en hy omarmde hen allen den eenen na den anderen, voor dat zy naer hun huis terugkeerden. Zy bedankten hem nogmaels hertelyk, zeggende dat hy de ware stichter van hun aerdsch geluk was, en zy noemden hem hunnen vader. Eindelyk zegden zy hem, dat, wanneer hy het doopfeest zou vieren, zy zich met hem verheugen zouden, alsof zyn feest het hunne ware.
Daer nu de volgende dag bestemd was om het nieuwgeboren kind tot den doop te brengen, was alles in het dorp van den vroegen morgen in rep en roer. Alsdan trad Pieter tot het leger van zyne beminde Elisabeth, en,

{==247==} {>>pagina-aanduiding<<}
na de jonge moeder en haren lieven zuigeling gekust te hebben, zegde hy:
- Zie, lieve Elisabeth, het hert breekt my schier van vreugde en van weemoed. Het zoontje dat ons de goede God heeft gegeven, maekt my hoogst gelukkig; maer de aenblik van ons dorp maekt my nog gelukkiger. Waer is het, in der daed, dat de menschen niet zoo boos noch zoo herteloos zyn, als men dikwyls voorgeeft. Men moet het geloof aen de goedheid der menschen niet verliezen. Zie, in den verledenen nacht, hebben zy ons woonhuis weder met bloemkransen prachtig overdekt en versiert, even als zy op den dag van onzen hoogtyd deden. Maer daerby is het niet gebleven. Al de huizen van het dorp zyn met bloemen en takken versierd, alsof ons feest het feest van ieder huisgezin ware. Van achter onze woning tot aen de kerkdeur hebben zy groene dennenboomen aen de beide kanten van den kerkweg geplant, en lange bloemkransen van boom tot boom gehangen, en den geheelen weg met groen loof en bloemen bestrooid.
Aldus sprak Pieter, en de jonge moeder bloosde met eene stille aendoening, en uit beide hare oogen rolde eene traen. Daerna zegde zy:
- Daerom heb ik dan, in den verledenen nacht, al dat gaen en fluisteren gehoord, zonder te weten wat er te doen was?

{==248==} {>>pagina-aanduiding<<}

Gaerne had zy tot de venster willen naderen, om al die heerlykheid te zien. Maer zy kon niet opstaen, en weende in stilte, daer voor een zacht gemoed niets roerender is, dan den zamenklang der zielen in eene deugdzame geestverheffing waer te nemen. Want dezelve is, om zoo te zeggen, eene verheerlyking van het menschdom en een voorgevoel van den schooneren hemel, die ons, na dit aerdsche leven, verwacht.
Weldra traden Elisabeths ouders in de kamer, want zy waren de doopgetuigen. De molenaersvrouw kon niet genoeg zeggen hoedanig schoon de huizen gesierd waren, hoe lustig alles in het dorp uitzag, en meermalen riep zy uit:
- Neen, zulk eenen kinderdoop heeft men in Goudendal nog niet gezien. Zoo plegtig kan het slechts by de geboorte van eenen prins zyn.
Terwyl zy alzoo sprak, kwam er eene groote schaer jonge meiskens en knapen aen Pieters huis, allen twee en twee, met hunne beste zondagskleederen aen. Allen bragten een klein geschenk van hunne ouders voor het nieuwgeboren kind: deze een sneeuwwit kapje, de andere suiker, amandelen, bloemen, kleine kousjes of handschoentjes, kinderspeelgoed en dergelyke dingen meer. Ieder huisgezin uit het dorp had zyn geschenkje gezonden. Alle kinders kusten Elisabeths hand, en noemden

{==249==} {>>pagina-aanduiding<<}
haer Moeder Elisabeth. Daerna kusten zy ook Pieters hand, en noemden hem Vader Pieter. Maer welk eene zachte welluidendheid vonden Pieter en Elisabeth in dezen eenvoudigen vader- en moedernaem! Geene gelukwensching had eenvoudiger en roerender kunnen wezen.
In dezen oogenblik begonnen al de klokken der kerk lustig op te luiden. Het nieuw geboren kind werd naer

{== afbeelding 
	
==} {>>afbeelding<<}
    

den doop gedragen, vergezeld van Elisabeths ouders en

{==250==} {>>pagina-aanduiding<<}
van Pieter. De geheele gemeente, oud en jong, stond voor de kerk in eenen halven kring vergaderd, en zag Pieter aenkomen. Toen hy door de menigte der aenschouwers stapte, sprak hem iedereen gul en vriendelyk deze woorden toe:
- Goeden morgen, vader Pieter.
En allen volgden hem de kerk in.
Hier hield de eerwaerdige pastoor, nadat de doopplegtigheid gedaen was, eene schoone predikatie over den pligt der openbare dankbaerheid des volks jegens eene goede overheid. Iedereen vond, dat hy nog nooit met zoo veel zalving en geestverheffing gesproken had. Woord voor woord trof de herten. Onder het gansche volk heerschte de diepste aendacht en eene steeds groeijende roering. Ieder hield zich in, om niet in tranen te smelten. Maer, toen nu de pastoor aen het slotgebed kwam, en hy zyne bevende stem tot God verhief voor de goede overheid van Goudendal, waerby iedereen in stilte aen Pieter dacht; toen hy zelf de beweging zyns gemoeds niet langer kon onderdrukken, en hem onder zyne tranen de naem van Pieter ontglipte, - ontstond er een luid en hevig snikken in de geheele kerk. Want nu dacht iedereen aen hetgene deze Pieter voor de gemeente gedaen en in dezelve gesticht had, en ieder erkende in hem den grondlegger van het algemeen geluk.

{==251==} {>>pagina-aanduiding<<}
De pastoor konde geen woord meer uitbrengen. Hy eindigde, en sprak den zegen over de vrome en dankbare gemeente uit.
De goede Pieter stond gansch verlegen en beschaemd en nogtans blymoedig en geroerd. Hy durfde nauwelyks opzien, toen hy uit de kerk trad, en hy keerde, met neergebogen hoofd, door de groetende menigte naer zyne Elisabeth terug. Ter nauwer nood konde hy spreken. Zyne schoonouders, de eerwaerdige pastoor, de schoolmeester, en de twee leden van den gemeenteraed aten het middagmael by hem. Zy vertelden dat er in byna al de huisgezinnen van het dorp gastmalen werden gehouden, waerop het eene door het andere verzocht geworden was, en dat de armen by de ryken te gast waren. Pieter schudde het hoofd en zegde:
- Dat is te veel eer voor my; dat heb ik niet verdiend.
Doch de algemeene vreugde maekte hem ook weder vrolyk en wel gemoed. Tegen den avond stapte hy met zyne gasten het dorp in, en hy ging van huis tot huis, zettede zich by ieder huisgezin eenige oogenblikken neder, en dankte hen allen voor al de toegenegenheid die zy hem toonden. Goudendal was vol vreemden; want men wist in de stad van het feest, dat in de gemeente gevierd werd, en al wie konde, kwam bygeloopen om er aenschouwer van te zyn. Tot diep in den nacht danste de

{==252==} {>>pagina-aanduiding<<}
vrolyke jeugd, en van alle kanten hoorde men muzyk en gezang onder den lindeboom, onder de bloemkransen en in de tuinen.
Lang sprak men en nog spreekt men te Goudendal van dit byzonder schoon feest. En sedert dien dag, heet Pieter Vader Pieter, en de beminnensweerdige Elisabeth Moeder Elisabeth.
Waerlyk, waerlyk, het goede hetwelk wy in ons leven zaeijen, vindt eindelyk altyd zynen schoonen oogstdag. Want daer boven leeft een goede God, een vergelder vol bermhertigheid en liefde.

EINDE.




