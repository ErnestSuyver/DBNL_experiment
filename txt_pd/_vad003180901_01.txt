
    
        
            
                Vaderlandsche Letteroefeningen 
Jaargang 1809
            
            
                GEBRUIKT EXEMPLAAR
                eigen exemplaar dbnl
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een diplomatische weergave van Vaderlandsche
                    Letteroefeningen uit 1809.
                Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.
                
                REDACTIONELE INGREPEN
                In voetnoten wordt veel gebruik gemaakt van een omgekeerde † als nootteken. Aangezien dit teken in deze
                    digitale versie niet kan worden weergegeven, is het vervangen door een ‡. In mindere mate dient †† in omgekeerde vorm als
                    nootteken. In die gevallen heeft de redactie ‡‡ als nootteken ingevoegd. 
                deel 2, p. 71: het onderschrift op deze pagina is vweplaatst naar de pagina ervoor. Pagina 71 is daardoor komen te vervallen.
                deel 2, p. 1 (na pagina 228): er is een kop tussen vierkante haken toegevoegd.
                
                Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de
                    tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1
                    p. II, IV, 695, 696, deel 2 p. II, IV, XII) zijn niet opgenomen in de lopende tekst.
                
                [deel 1, pagina ongenummerd (p. I)]
                    LETTER-OEFENINGEN,
                    VOOR
                1809
                
                [deel 1, pagina ongenummerd (p. III)]
                
{== afbeelding 	==} {>>afbeelding<<}
    

                    ALGEMEENE
                    VADERLANDSCHE
                    LETTER-OEFENINGEN,
                    WAARIN DE
                    BOEKEN en SCHRIFTEN,
                    DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
                    BENEVENS
                    MENGELWERK,
                    tot Fraaije Letteren, Kunsten en Wetenschappen, betrekkelijk.
                    EERSTE STUK.
                    VOOR
                    1809.
                    Met Platen.
                    Te AMSTERDAM, bij
                    G.S. LEENEMAN van der KROE
                    en
                    J.W. IJNTEMA en COMP.
                1809.
                
                [deel 1, pagina 679]
Register van boeken en schriften, Die in dit Stuk oordeelkundig tevens en vrijmoedig verhandeld worden.
Met derzelver Prijzen.

A.	
Aanmerkingen op het Werkje van J.M. Schrant, getiteld: het Leven van Jezus, in k. 8vo. ƒ 0-5-8	539
Aansorgh, (J.M.J.) Lierzang bij de invoering van het Wetboek Napoleon. Utr. bij de Wed. J. v. Terveen en Zoon, in gr. 8vo. ƒ 0-5-8	647
Aanspraak van den Bisschop van Palencia aan zijne Geloossgenooten. Amst. bij A.B. Saakes, in gr. 8vo. ƒ 0-7-0	355
Adel. (De) Amst. bij W. Bolt en P.P. Bertram en Comp., in gr. 8vo. ƒ 0-15-0	558
Aken, (F. van) Levensgeschied. van Karel en Ferdinand, enz. Amst. bij d'Erve W. Houtgraaf. ƒ 0-18-0	655
Albers, (J.A.) Kenmerken van eene de spoedigste hulp vereischende soort van Hoest, of over de Croup. Amst. bij L. v. Es, in gr. 8vo. ƒ 0-11-0	357
Allen, (J. van) Opwekking tot Dankbaarheid, Boete en Beterschap, enz. Dev. bij G. Brouwer, in gr. 8vo. ƒ 0-5-8	320
Almanak der Musen en Gratiën, enz. voor 1809. Amst. bij E. Maaskamp. ƒ 2-12-0	42
- voor 1810. ƒ 2-12-0	650
Anekdoten en Keraktertrekken uit het Leven van Louis Ferdinand van Pruissen, enz. Zutph. bij H.C.A. Thieme, in 8vo. ƒ 0-10-0	676
Azevedo, (D.C. d') Leerrede, enz. Amst. bij Belinfante en Comp. in gr. 8vo. ƒ 0-4-0	628

                
                [deel 1, pagina 680]

B.	
Baerle, (W.R. van) Dissertatio &c. Traj. ad Rhen. ex offic. O.J. v. Paddenburg &c. 4to.	669
Bakker, (G.) Redevoering over de betrekkingen tusschen de Nat. Geschied. der Dieren, enz. Haarl. bij J.J. Beets, in gr. 4to. ƒ 0-14-0	273
Baldasseroni, (A.) Verhandeling over de Avarijen. Amst. bij J.S. v. Esveldt-Holtrop, in gr. 8vo. ƒ 2-15-0	504
Barbaz, (A.L.) De Oorlog om twee Letters, of Amstel- en Amsterdam. Amst. bij W. Brave, in gr. 8vo. ƒ 0-6-0	444
Barrow, (J.) Reizen in China. Iste D. Haarl. bij F. Bohn, in gr. 8vo. ƒ 3-8-0	69
- IIde D. ƒ 3-18-0	463
Baur, (S.) Levens van gedenkwaardige Mannen en Vrouwen uit de Achttiende Eeuw. Iste D. Amst. bij J. Allart, in gr. 8vo. ƒ 3-0-0	541
Beeld eener volkomene Echtgenoote, geschetst naar de Spreuken Salomons. Amst. bij P.P. Bertram en Comp. in kl. 8vo. ƒ 1-0-0	572
Begemann, (C.G.S.) De dood van Lazarus, enz. Lijkrede op B.W. Altman. Amst. bij A.B. Saakes, in gr. 8vo. ƒ 0-8-0	321
Beilanus, (T.C.) Mengelgedichtjes, geschikt tot Voorschriften voor de Jeugd in de Scholen. Leeuw. bij J.W. Brouwer. ƒ 0-2-0	396
Berger, (J.) Sophia, of de gevolgen der Ligtzinnigheid, enz. Zaand. bij H. v. Aken, in gr. 8vo. ƒ 1-10-0	215
Berkhey, (J. le Francq van) Natuurlijke Historie van Holland. Vden D. 3de St. Leyd. bij P.H. Trap, in gr. 8vo. ƒ 4-0-0	229
- Oud Hollands Vriendschap, dankbaar aan Neerlands Kroost, enz. Leyd. bij F. de Munnik, in gr. 8vo. ƒ 5-5-0	614
Beschouwingen, (Godsdienstige) gevolgd naar Fenelon, enz. Leyd. bij D. du Saar, in gr. 8vo. ƒ 1-8-0	1
Bilderbeck, (C.F Vrijheer von) De Doodgraver. IIIde D. Leeuw. bij de Wed. J.P. de Boy, in gr. 8vo. ƒ 1-18-0	170
- De Familie van Werning. Iste D. Leeuw. bij de Wed. J.P. de Boy, in gr. 8vo. ƒ 2-16-0	211
- IIde D, ƒ 3-0-0	570

                
                [deel 1, pagina 681]

Bilderdijk, (W.) Kallimachus Lofzangen. Amst. bij P.J. Uylenbroek en J.W. Yntema en Comp., in gr. 8vo. ƒ 1-16-0	23
- en M. Siegenbeek, Leydens Ramp. Amst. bij J. Allart en J. Ruis, in gr. 8vo. ƒ 7-0-0	65
- Floris de Vijfde. Treurspel. Amst. bij J. Allart, in gr. 8vo. ƒ 1-16-0	82
- Treurspelen. Iste D. 's Hage, bij Immerzeel en Comp. in gr. 8vo. ƒ 3-18-0	295
- IIde D. ƒ 3-18-0	337
- Najaarsbladen. Iste D. 's Hage, bij Immerzeel en Comp. in gr. 8vo. ƒ 3-12-0	303
- IIde D. ƒ 3-12-0	509
- De Mensch, Pope gevolgd. Amst. bij J. Allart, in gr. 8vo. ƒ 4-16-0	426
- (Vrouwe K.W.) De Overstrooming. Amst. bij Immerzeel en Comp. in gr. 8vo. ƒ 1-2-0	433
- Vaderlandsche Oranjezucht. Leipzig 1805. in gr. 8vo. ƒ 3-0-0	604
- 's Konings Komst tot den Troon. Feestviering. Amst. bij Immerzeel en Comp. in gr. 8vo. ƒ 0-11-0	610
Blanken, Jansz. (J.) Antwoord aan A.F. Goudriaan, wegens het nieuw Ontwerp der Sluizen. 's Hage, bij de Gebr. v. Cleef, in gr. 8vo. ƒ 1-0-0	34
Bloemkorfje voor de Jeugd, enz. Amst. bij E. Maaskamp. ƒ 2-10-0	677
Borgh, (F.J. ter) Heelkundige Waarnemingen. Gron. bij W. Wouters, in gr. 8vo. ƒ 2-8-0	98
Bosch, (H. de) Poëmatum Appendix. Ultrajecti, e Typographia B. Wild et J. Altheer, 4to. ƒ 2-10-0	478
Bray, (De) Reis in Tyrol, de Zoutwerken van Saltzburg en Reichenthal. 's Hag. bij Immerzeel en Comp., in gr. 8vo. ƒ 0-18-0	415
Brieven (Geheime) over de inwendige gesteldheid van het Pruissische Hof, enz. IVde D. Amst. bij J. Allart, in gr. 8vo. ƒ 3-0-0	368
- Vde D. ƒ 3-0-0	420
Brink, Eenige Vragen over den Godsdienst. Leeuw. bij J.W. Brouwer, in 8vo. ƒ 0-3-0	10
- Het eenvoudig Onderwijs in den Godsdienst meer gemakkelijk gemaakt. Als boven. ƒ 0-12-0	10
- Eenige Vragen over den Godsdienst voor meer gevorderden. Als boven. ƒ 0-3-0	10

                
                [deel 1, pagina 682]

Brinkman, (N.C.) Wed. C. van Streek, De Aeneas van Virgilius. III en IVde Zang. Amst. bij A.B. Saakes, in gr. 8vo. ƒ 1-10-0	474
Broek, (H.W. Le Sage ten) De verpligting des Christens, enz. Rott. bij J. Pols, in gr. 8vo. ƒ 0-8-0	176
Brouwer, (J.) Drietal Redevoeringen, ter gelegenheid van Leydens Ramp, enz. Leeuw. bij D. v.d. Sluis, in gr. 8vo. ƒ 0-12-0	309
Bruining, (G.) Dichterlijke Uitweiding over den tegenwoordigen Watervloed, enz. Alom, in gr. 8vo. ƒ 0-6-0	257
C.	
Chevalier, (J.B. le) Reize naar Troas. Iste D. Amst. bij J.S. v. Esveldt-Holtrop, in gr. 8vo. ƒ 2-16-0	634
Christ, (J.L.) Verhandeling over de Aardakers, enz. Amst. bij J.C. Sepp en Zoon, in gr. 8vo. ƒ 0-12-0	146
Craanen, (D.) Schei- en Huishoudkundig Magazijn. Iste D. 's Hage bij Immerzeel en Comp. in gr 8vo. ƒ 3-0-0	225
D.	
Daalberg, (B.) De Steenbergsche Familie. IIde D. 's Hage bij Immerzeelen Comp. in gr. 8vo. ƒ 1-16-0	40
Discours sur les Progrès des Sciences, Lettres et Arts, &c. En Hollande, chez Immerzeel en Comp. in gr. 8vo. ƒ 3-0-0	381
Doijer, (A.) Leerrede ter aanprijzing van de Koepokinenting. Zwolle, bij J. de Vri, in gr. 8vo. ƒ 0-5-8	144
E.	
Eberstein, (J.F.D.) Edele Harten door Driften geslingerd. Tooneelspel. Amst. bij P.J. Uylenbroek, in 8vo. ƒ 0-14-0	478
Eckartshausen, (K. van) God is de reinste Liefde, mijn Gebed en mijne Overdenkingen. Gron. bij J. Oomkens, in 8vo. ƒ 1-0-0	92
Elpizon: of mijne voortduring in den Dood. Iste D. Zaand. bij H. v. Aken, in gr. 8vo. ƒ 3-12-0	179
Eschasseriaux, Brief over Wallisserland en de Zeden zijner Inwoneren, enz. 's Hage bij Immerzeel en Comp. in gr. 8vo. ƒ 1-2-0	147

                
                [deel 1, pagina 683]

Essartz, (J.C. Des) Verhandeling over de Croup. 's Hage, bij de Gebr. v. Cleef, in gr. 8vo. ƒ 1-4-0	13
Everaars, (A.) Der Christenen verpligting tot zedelijke Christelijke Volkomenheid. Amst. bij W. Brave, in gr. 8vo. ƒ 0-6-0	491
Ewald, (J.L.) Geest en strekking der Christelijke Zedekunde. Leyd. bij D. da Saar, in gr. 8vo ƒ 0-10-0	96
- Karakterschetsen van sommige Personen, voorkomende in de Lijdensgeschiedenis. Amst. bij J. v.d. Hey, in gr. 8vo. ƒ 1-16-0	492
F.	
Feenstra, (P.W.) Leerrede en Gebed, enz. Sneek, bij C. v. Gorcum, in gr. 8vo. ƒ 0-8-0	664
Flines, (Q. de) Loisirs Litteraires. Collection nouvelle. à Amst. chez Bertram et Comp. 8ve. ƒ 1-5-0	674
Fock, (F.) Noach in zijne Lotgevallen en Karakter beschouwd. Amst. bij J. v.d. Hey, in gr. 8vo. ƒ 0-6-0	569
Fokke, Simonsz. (A.) Dorus, of het Wonderkind, enz. IIde St. Amst. bij J. v.d. Hey, in gr. 8vo. ƒ 1-10-0	86
- Amsterdamsche Burger-Winteravond Uitspanningen. Amst. bij C. Timmer, in gr. 8vo. ƒ 1-8-0	346
- Historie van de Waag te Amsterdam. Amst. bij H. Gartman, in gr. 8vo. ƒ 1-10-0	471
- De Genealogie van Thomas-vaer. Amst. bij H. v. Kesteren, in gr. 8vo. ƒ 0-5-8	524
Frank, (J.) Acta Instituti Clinici Universitatis Vilnensis-Ann. I. 1808. Ann. II. 1809. 's Hage, bij Immerzeel en Comp. in gr. 8vo. ƒ 2-4-0	460
G.	
Gedachten (Vrijmoedige en Zedekundige) over eenige Waarheden in den Bijbel. Iste en IIde St. Leeuw. bij J.W. Brouwer, in gr. 8vo. ƒ 1-0-0	45
Gierig, (G.E.) De troostvolle Leer van de Goddelijke Voorzienigheid. Iste Afd. Zwolle, bij J. de Vri, in gr. 8vo. ƒ 2-4-0	617
Glatz, (J.) De verstandige Christen in booze tijden, enz. Amst. bij J. v.d. Hey, in gr. 8vo. ƒ 1-16-0	265
Goede, (W.) Nienwe Catechismus der Natuurlijke Geschiedenis. IIde D. Zutph. bij H.C.A. Thieme, in gr. 8vo. ƒ 2-10-0	262

                
                [deel 1, pagina 684]

Gaudriaan, (A.F.) Brief aan J. Blanken, Jansz., over diens Ontwerp tot het bouwen van min kostbare Sluizen. Amst. bij J.S. v. Esveldt-Holtrop, in gr. 8vo. ƒ 1-0-0	34
Graaf (De) Orzano. Tooneelspel. Amst. bij J.F. Nieman, in 8vo. ƒ 0-12-0	260
Gratama, Regtsgeleerd Magazijn. Isten D: 1ste St. Gron. bij W. Wouters, enz. in gr. 8vo. ƒ 1-10-0	506
Grommé, (W.D.) De Biddende Christen, of verzameling van Gebeden. Leyd. bij J. v. Thoir, in gr. 8vo. ƒ 2-8-0	89
Grotii (H.) Epistolae sex ineditae, edente A. Stolker. Leyd. bij D. du Mortier en Zoon, in gr. 8vo ƒ 0-4-0	333
H.	
Haafner, (J.) Reize in een Palanquin, enz. IIde D. Amst. bij J. Allart, in gr. 8vo. ƒ 4-16-0	498
Hall, (M.C. van) C.C. Plinius Secundus. Amst. bij J. Allart, in gr. 8vo. ƒ 4-16-0	553
Handschriften. (Kleine Dichterlijke) XIXde Schakering. Amst. bij P.J. Uylenbroek, in gr. 8vo. ƒ 1-10-0	85
Hartenkeil, (J.J.) Bijdrage tot de kennis en genezing van de Croup. Amst. bij L. v. Es, in gr. 8vo. ƒ 0-16-0	358
Hasselt, (G. van) Rozendaal als de prachtigste bezitting van de Geldersche Graven en Hertogen, enz. Arnh. bij J.H. Moeleman Jun., in gr. 8vo. ƒ 3-12-0	439
Helmers, (J.F.) Gedichten. Iste D. Amst. bij Immerzeel en Comp., in gr. 8vo. ƒ 3-12-0	599
Hemert, (P. van) Epistola ad D. Wyttenbach. Amst. apud J.S. v. Esveldt-Holtrop, 8vo. ƒ 0-16-0	472
Hoofdstad (De verheugde) Amsterdam, bij de inkomst van zijne Majesteit, enz. Amst. bij E. Kaleveld, in gr. 8vo. ƒ 1-10-0	191
Huber, (J.) Isidoor, de Boer van Ried. IIde D. Haarl. bij J.L. Augustini, in 8vo. ƒ 1-10-0	655
Hufeland, (C.W.) Aard, beloop, toevallen en genezing der Zenuwkoortsen, enz. Amst. en Gron. bij L. v. Es en H. Eekhoff Hz., in gr. 8vo. ƒ 1-5-0	412

                
                [deel 1, pagina 685]

Humboldt, (A. van) Natuurtafereelen; met Wetenschappelijke Ophelderingen. Iste D. 's Hag. bij Immerzeel en Comp., in gr. 8vo. ƒ 2-8-0	60
- en Bonpland s Reis. Eerste Gedeelte. Algemeene Natuurkunde en Historisch Berigt der Reis. Haarl. bij A. Loosjes Pz., in gr. 8vo. ƒ 2-12-0	100
I en J.	
Iets over het herstellen der Dijken aan de Rivieren, enz. Amst. bij d'Erve C.N. Guerin, in gr. 8vo. ƒ 0-6-0	249
Jacobs (F.) en E.W. Döring, Latijnsch Leesboek voor eerstbeginnenden. Amst. bij J.R. Poster, in 8vo. ƒ 0-14-0	348
Jong, (C. de) Tweede Reis naar de Middellandsche Zee, enz. Haarl. bij F. Bohn, in gr. 8vo. ƒ 4-10-0	544
K.	
Kaartspel, (Fabelkundig) ten gebruike der Jeugd. 's Hag. bij Immerzeel en Comp. ƒ 1-12-0	41
Kampen, (N.G. van) Zedekundige Schoonheden der Ouden. IIde D. Haarl. bij F. Bohn, in gr. 8vo. ƒ 2-4-0	597
Karamsin, (N.) Verhalen. Leyd. bij P.H. Trap, in gr. 8vo. ƒ 1-8-0	306
- Reizen door Rusland, enz., IIIde D. Leyd. bij P.H. Trap, in gr. 8vo. ƒ 2-5-0	375
Kausch, Prijsverhandeling over het Miltvuur van het Rundvee. Arnh. bij J.H. Moeleman, Jun. in gr. 8vo. ƒ 0-15-0	323
Klijn, (H.H.) P.J. Uylenbroek geschetst in eene Redevoering. Amst. bij C. Covens, in gr. 8vo. ƒ 0-16-0	343
Königsfeldt, (W.C.L. van) De Watersnood. Historisch Dichttafereel. Amst. bij P.J. Uylenbroek, ƒ 0-6-0	257
Kunst (De) om rijk te worden. Gron. bij W. Wouters, in 8vo. ƒ 0-4-0	616
L.	
Lafontaine, (A.) Aristomenes en Gorgus, of Wraak en Menschelijkheid. Amst. bij de Wed. J. Doll, ingr. 8vo. ƒ 2-18-0	260

                
                [deel 1, pagina 686]

Lafontaine, (A.) Aline van Riezenstein. Iste D. Haarl. bij F. Bohn, in gr. 8vo. ƒ 2-18-0	393
- Alamontade, of de Galeislaaf. II Deelen. Amst. bij G. Roos, in gr. 8vo. ƒ 2-4-0	520
Lavater, (J.C.) Stichtelijke Overdenkingen en Gebeden. Amst. bij A.B. Saakes, in gr. 12mo. ƒ 1-0-0	322
Leven en Bekeering van Neeltje Cijffers. Amst. bij W. Brave, in gr. 8vo. ƒ 0-3-0	570
Levensgevallen van een Fahrospeler. Amst. bij C.L. Schleijer, in 8vo. ƒ 2-4-0	654
Ley, (K.) A New Guide to the English Language. Rott. bij W. Locke, in 8vo. ƒ 3-0-0	209
Lis, (P.H. van) Twee Bevestigings-Leerredenen. Midd. bij S. v. Benthem, in gr. 8vo. ƒ 0-13-0	354
Loghem, Jun. (H. van) Gedichten. Iste D. Amst. bij P.J. Uylenbroek, in gr. 8vo. ƒ 1-16-0	166
Löhr, (J.A.C.) Kleinigheden voor Kinderen. Amst. bij W. v. Vliet. ƒ 2-0-0	655
Loo, (D. van der) Op den Dood van J. Hinlopen. Utr. bij de Wed. J. v. Terveen en Zoon. ƒ 0-5-8	127
Loosjes, Pz. (A.) Ewoud van Lodijke, of de Ondergang van Romerswaal. Treurspel. Haarl. bij A. Loosjes Pz. in gr. 8vo. 1-16-0	385
- Hulde aan de Maatschappij Tot Nut van 't Algemeen, bij derzelver 25 jarig Bestaan. Haarl. bij A. Loosjes Pz. in gr. 8vo. ƒ 1-16-0	610
Lulofs, (B.H.) De Libertate. Gron. apud J.J. Homkes, 8vo.	666
M.	
Magazijn. (Christelijk) IIIden D. 3de St. Hoorn, bij J. Breebaart, in gr. 8vo. ƒ 0-14-0	352
- van Afbeeldingen voor de vroegste Jeugd, enz. IV Stukjes. Amst. bij E. Maaskamp. ƒ 4-0-0	676
Marken, (B. van) Rom. XI. in zeven Leerredenen. Amst. bij J. v.d. Hey, in gr. 8vo. ƒ 1-16-0	94
Matthes, (H.J.) Leerrede ter aanprijzing van de Koepok-inenting. Gron. bij W. Wouters, in gr. 8vo. ƒ 0-6-0	178
Mecima, (E.J.) De Doorbraken en Watervloeden geschetst. Utr. bij de Wed. J. v. Terveen en Zoon. ƒ 0-5-8	257
Meer, (S. van der) Mengelingen voor de Jeugd. Iste St-Nijm. bij J.C. Vieweg, in 8vo. ƒ 0-8-0	128

                
                [deel 1, pagina 687]

Merkus, (P.) Dissertatio de Legatis poenae nomine relictis. Lugd. Bat. apud Vid. M. Cyfveer.	164
Muider, (J.) Oratio de meritis P. Camperi in Anatomiam Comparatam &c. Gron. apud T. Spoormaker, 4to.	592
N.	
Nagedachtenis (De) van J. Kuyper plegtig gevierd in Harmonica, en in Felix Meritis. Amst. bij P.J. Uylenbroek, in gr. 8vo. ƒ 0-14-0	156
Nederland, en in 't bijzonder het Protestantsch Christendom, op nieuw opgewekt, enz. IIde St. 's Hage, bij de Erve J. Thierrij en C. Mensing, in gr. 8vo. ƒ 1-8-0	459
Nemnich, (P.A.) Nieuwe Reize door Engeland, Schotland en Ierland, enz. Iste St. Amst. bij E. Maaskamp, in gr. 8vo. ƒ 3-0-0	185
- Manum de Tabula, enz. Amst. bij L.A.C. Hesse, in gr. 8vo. ƒ 0-8-0	185
Newton, (J.) De dringende kracht van Christus Liefde. Dordr. bij A. Blussé en Zoon, in gr. 8vo. ƒ 0-8-0	224
Nieuwenhuis, (J.) Leerredenen. Zutph. bij H.C.A. Thieme, in gr. 8vo. ƒ 1-12-0	585
Nimwegen, (M.J. van) Leerrede over Ps. LXXXI:14-17. Rott. bij N. Cornel, in gr. 8vo. ƒ 0-10-0	315
Numan, (H.) De beoefening der Teekenkunde gemakkelijk gemaakt. Iste en IIde St. Amst. bij J. v.d. Hey en H. v. Munster en Zoon, in 4to. ƒ 3-0-0	215
O.	
Onderwater, (D.) De Vriend der Kinderen, enz. Leyd. bij P.H. Trap, in 12mo. ƒ 0-12-0	572
Ontdekking en Bestraffing van geheime en groote Misdaden. Amst. bij J. v.d. Hey, in 8vo. ƒ 1-5-0	482
Overberg, (B) Handboek van den Christelijken Catholijken Godsdienst. Iste D. Dev, bij J.W. Robyns, in gr. 8vo. ƒ 2-10-0	349
P.	
Palm, (J.H. van der) Leerredenen. Amst. bij J. Allart, in gr 8vo. ƒ 2-16-0	129
Perponcher, (W.E. de) I Timoth., Ephesen, Coll. en Philemon. Utr. bij J. v. Schoonhoven, in gr. 8vo. ƒ 1-8-0	95
- Het Leven van Jezus en zijne Leer, Als boven, in gr. 8vo. ƒ 2-10-0	458

                
                [deel 1, pagina 688]

Perponcher, (W.E. de) Philipp., Hebr. en II Timoth. Utr. bij J. v. Schoonhoven, in gr. 8vo ƒ 1-8-0	489
- Gedichten. Tweede Uitgave. Als boven, in gr. 8vo. ƒ 1-16-0	567
Pölitz, (K.H.L) Over het noodzakelijk verband der Wijsbegeerte met de Geschiedenis der Menschheid. Gron. bij W. Wouters, in gr. 8vo. ƒ 0-6-0	198
Potter, (H.) Lotgevallen enz. op eene mislukte Reize naar de Kaap. IIde D. Haarl bij A. Loosjes Pz., in gr. 8vo. ƒ 2-0-0	283
- Wandelingen enz. door sommige gedeelten van ons Vaderland. Iste D. Amst. bij A.B. Saakes, in gr. 8vo. ƒ 3-0-0	288
R.	
Ramdohr, (F.W.B. van) Afgeluisterd Gesprek, enz. over de hoogst mogelijke Aardsche Gelukzaligheid. Amst. bij H. Gartman, in 8vo. ƒ 1-10-0	561
Rapport van het Koninklijk Geneeskundig Genootschap te Londen, over de Koepok-inenting. Rott. bij J. Hendriksen, in gr. 8vo. ƒ 0-6-0	180
Rau, (S.F.J.) Sermons. Tome I. a Leid. chez S. et J. Luchtmans, 8ve. ƒ 3-0-0	662
Ray, (C.A. van) Erasmus te Bazel. Blijspel. Amst. bij Belinfante en Comp. in 8vo. ƒ 0-8-0	671
Reading-book for the English Language, &c. Amst. bij J.F. Nieman, in gr. 8vo. ƒ 1-5-0	256
Reddingius, (G.B.) Ophelderingen van sommige plaatsen van het Uitlegk. Handboek des N.T. Gron. bij W. Zuidema, in gr. 8vo. ƒ 1-5-0	217
- Leerrede over I Petr. V:6, enz. 's Hag. bij de Erve J Thierrij en C. Mensing, in gr. 8vo. ƒ 0-5-8	410
- Mijne Gedachten over het Leeraarsambt. Amst. bij W. Brave, in gr. 8vo. ƒ 1-5-0	657
- (W.G.) Kleine Schriften, enz. IIIde Bundel. Gron. bij W. Zuidema, in gr. 8vo. ƒ 1-0-0	218
- Bijbelspreuken, enz. Gron. bij W. Zuidema, in 8vo. ƒ 0-14-0	221
Reinhard, (D.F.V.) Leerrede op het Feest der Hervorming. Leeuw. bij J.W. Brouwer, in gr. 8vo. ƒ 0-6-0	405
Reis door Holland in 1806 en 1807. IIde D. Amst. bij E. Maaskamp, in 8vo. ƒ 6-10-0	372

                
                [deel 1, pagina 689]

Ring (De) van Gyges wedergevonden, enz. IVde D. Haarl. bij F. Bohn, in gr. 8vo. ƒ 3-0-0	36
Romans (Nieuwe) van Wieland, Lasontaine, Schilling en anderen. IV en Vde D. Amst. bij L.A.C. Hesse, in 8vo. ƒ 3-12-0	125
- VIde D. ƒ 1-16-0	307
Rome en Londen; of de gesteldheid der naastvolgende Algemeene Monarchie. Amst. bij J. Allart, in gr. 8vo. ƒ 4-16-0	152
Roscoe, (W.) Geschiedenis van het Leven en de Regering van Paus Leo den X. Iste D. Haarl. bij F. Bohn, in gr. 8vo. ƒ 3-0-0	324
Rummerink (M.) Leerredenen, enz. IIde D. Dordr. bij P. v. Braam, in gr. 8vo. ƒ 2-0-0	9
Rutgers, (A.) Leerrede over Amos IX:5, enz. Haarl. bij J.L. Augustini, in gr. 8vo. ƒ 0-8-0	141
S.	
Sailer, (J.M.) Iets voor Zieken en derzelver Vrienden. Amst. bij J. Allart, in gr. 8vo. ƒ 1-0-0	271
Salzmann, (C.G.) Beschrijving van diens Opvoedings-Instituut, enz, Amst. bij J. v.d. Hey, in 8vo. ƒ 1-10-0	483
- Geschiedenis van den Huzaar Zwartmantel. Amst. bij J. v.d. Hey, in 8vo. ƒ 2-8-0	616
Sander, (C.P.) De Koepokinenting genees- en zedekundig beschouwd in eene Kerk. Redev. Rott. bij J.P. Kraeft en J. Hendriksen, in gr. 8vo. ƒ 0-8-0	407
- Redevoering, ter bevordering van de Koepokinenting. Rott. bij J. Hendriksen, in gr. 8vo. ƒ 0-10-0	407
Sarytschew, (G.) Reis in het Noordoostelijk Siberie, enz. Iste D. Amst. bij J. Allart, in gr. 8vo. ƒ 4-16-0	17
Schilling, (G.) Roosjes Geheimen. Amst. bij L.A.C. Hesse, in 8vo. ƒ 1-16-0	88
Scheltema, (J.) Anna en Maria Tesselschade, Dochters van Roemer Visscher. Amst. bij J.W. Yntema en Comp. in gr. 8vo. ƒ 4-4 0	241
Scholten, (J.J.) Twee Leerredenen over den Watersnood. Nijm. bij J.C. Vieweg, in gr. 8vo. ƒ 0-6-0	141
Scholteni (W.) Specimen Hermen. Theol. Traj. ad Rhen. apud O.I. a Paddenburg &c. 8vo. f. maj.	625

                
                [deel 1, pagina 690]

Schrant, (J.M.) Het Leven van Jezus, enz. Amst. bij B.J. Crajenschot, in 8vo. ƒ 1-16-0	51
- Het Leven van Jezus verdedigd, enz. Amst. bij B.J. Crajenschot, in 8vo. ƒ 0-10-0	539
Spaen, (W.A. Rijksvrijheer van) Historie der Heeren van Amstel, van Ysselstein en van Mynden. 's Hag. bij Immerzeel en Comp., in gr. 8vo. ƒ 2-4-0	438
Speelman. (R.) De onschadelijkheid van de Leer der Onmagt aangewezen, enz. Dordr. bij A. Blussé en Zoon, in gr. 8vo. ƒ 2-0-0	485
Spiess, (K.H.) Levensgeschiedenissen van Zelfmoordenaars. Leeuw. bij de Wed. J.P. de Boy, in 8vo. ƒ 1-18-0	481
- De Leeuwenridders. Iste D. Amst. bij C. Timmer, in gr. 8vo. ƒ 2-8-0	522
Stael Holstein, (Mevr. van) Corinna, of Tafereel van Italie. Iste D. Haarl. bij F. Bohn, in gr. 8vo. ƒ 3-0-0	119
- Delphine. Iste en IIde D. Amst. bij J. Allart, in gr. 8vo. ƒ 4-8-0	214
Staveren, (D. van) De vorstelijke Krijgsman op het slagveld. Amst. bij A.B. Saakes, in gr. 8vo. ƒ 0-6-0	484
Stolker, (A.) Belang van Gelderland, Utrecht en Holland, bij het assluiten van de Lek, enz. Leyd. bij D. du Mortier en Zoon, in gr. 8vo. ƒ 0-12-0	335
Stoopendaal, (D.W.) Verklaring wegens het Experiment, of zoogenaamd Onzigtbaar Meisje. Amst. bij H. Ruyter, in 8vo. ƒ 0-11-0	523
Streek, (Wed. C. van) Amstels Welkomgroet aan zijne Majesteit, na den Watersnood. Amst. bij A. Mars, ƒ 0-5-8	257
Strick van en tot Linschoten, (P.H.A.J.) Tien Lierzangen van Horatius overgebragt. Amst. bij P.J. Uylenbroek, in gr. 8vo. ƒ 0-18-0	74
- Klagt bij het Graf van den Heer J. Hinlòpen. Utr. bij de Wed. J. v. Terveen en Zoon, in 8vo. ƒ 0-8-0	127
- Winter-Recepten. Amst. bij P.J. Uylenbroek, in gr. 8vo. ƒ 1-0-0	515
Suasso, (D.L.) Morborum exanthematicorum descriptionis, Tabularum forma ordinatae, Specimen, Variolarum atque Vaccinarum decursum & curationem, exhibens. Amstel. ex Off. L. v. Es, 4to. ƒ 1-16-0	497

                
                [deel 1, pagina 691]

Suerman, (B.F.) Dissertatio Medico-therapeutica Inauguralis &c. Traj. ad Rhen. ex Offic. O.I. v. Paddenburg, 4to.	494
Surr, (T.S.) Een Winter in Londen, enz. Iste D. Amst. bij C.L. Schleijer, in gr. 8vo. ƒ 2-18-0	124
- IIde D. ƒ 2-18-0	440
Swinderen, (A.Q. van) Landregt van Wedde en Westwoldinger-land verklaard en opgehelderd, enz. In het licht gegeven door het Genootschap Pro excolendo Jure Patrio; zijnde van deszelfs Werken het IVden D. 2de St. Gron. bij W. Wouters en W. Zuidema, in gr. 8vo. ƒ 3-0-0	549
T.	

Tabelle, behelzende de Hoofdsoorten der Nederduitsche Woorden, enz. Leeuw. bij P. Wiarda. ƒ 0-4-0	255
Tafereel (Beknopt) van Spanje en Portugal, met betrekking tot derzelver tegenwoordigen toestand. Amst. bij J. v.d. Hey, in gr. 8vo. ƒ 1-10-0	330
Tafereelen van zonderlinge Gebeurtenissen, enz. Iste D. 's Hag. bij Immerzeel en Comp. in gr. 8vo ƒ 1-10-0	87
- voor Kinderen, om zich niet in gevaren te begeven, enz. Amst. bij E. Maaskamp. ƒ 0-18-0	676
Teutem, (F. van) Proeven van Christelijke Godsvereering, enz. Utr. bij de Wed. J. v. Terveen en Zoon, in gr. 8vo. ƒ 1-0-0	175
Tollens, Cz. (H.) Gedichten. Iste D. 's Hag. bij Immerzeel en Comp. in gr. 8vo. ƒ 3-0-0	25
Treurverzen, ter gedachtenisse van P.J. Uylenbroek, enz. Amst. bij C. Covens, in gr. 8vo. ƒ 1-10-0	343

U.	

Uilkens, (J.A.) De Volmaaktheden van den Schepper in zijne Schepselen beschouwd, enz. IIIden D. 2de St. Gron. bij J. Oomkens, in gr. 8vo. ƒ 3-16-0	397

                
                [deel 1, pagina 692]

V.	

Verhandelingen over de uitbreiding des Christendoms, uitgegeven door Teylers Godgeleerd Genootschap. XXIIIste D. Haarl. bij J. Enschedé en Zonen en J. v. Walré, in gr. 410. ƒ 2-16-0	233
Tweede Berigt.	277
Verjaardagsgeschenk. Een Leesboekje. Amst. bij E. Maaskamp. ƒ 2-8-0	676
Vertellingen (Leerzame) en deugdlievende Voorbeelden voor Kinderen, enz. Leyd. bij P.H. Trap, in 8vo. ƒ 0-14-0	655
Verzameling van een aantal behendige Schurkenstukken, enz. Amst. bij J.F. Nieman, in 8vo. ƒ 1-16-0	443
Vollenhoven, (J.M. van) Gedichten. Amst. bij P.J. Uylenbroek, in gr. 8vo.	641
Voorboden en Teekenen der tweede Toekomst van den Messias. IIIde St. Rott. bij N. Cornel, in gr. 8vo. ƒ 0-16-0	269
Vooroordeelen (Het ongegronde van sommige) tegen de Gereformeerde Kerk, enz. Leeuw. bij P. Wiarda, in gr. 8vo. ƒ 2-0-0	49
Voorst, (J. van) Oratio &c. Redevoering over het Volksonderwijs in den Christelijken Godsdienst, enz. Leyd. bij A. en J. Honkoop, in 4to. ƒ 0-16-0	533
Vorking, (G.J.) De Graaf Orzano, of de Bedelaar van Napels. Tooneelspel. Amst. bij H. Molenijzer, in 8vo. ƒ 0-14-0	260
Vyftigtal kleine Vertellingen voor Kinderen, enz. Gron. bij W. Wouters, in 8vo. ƒ 0-3-0	656

W.	

Waenen, (A. van) Biddags-Leerrede, bij gelegenheid van den Watervloed. Utr. bij G.T. v. Paddenburg en Zoon, in gr. 8vo. ƒ 0-8-0	316
Walch, (A.G.) Uitvoerige Wiskunstige Aardrijksbeschrijving voor de beschaafde Jeugd, enz. Amst. bij W. v. Vliet, in gr. 8vo. ƒ 2-18-0	55
Warande van vreemde Dieren, ten Vervolge van het Museum, enz. III Deeltjes. Amst. bij E. Maaskamp. ƒ 4-4-0	677
Weber (A.D.) en C.R.D. Martin, over de Proceskosten. Amst. bij W. Brave, in gr. 8vo. ƒ 1-2-0	28

                
                [deel 1, pagina 693]

Werken der Bataafsche Maatschappij van Taal- en Dichtkunde. IIIde D. zijnde het Iste D. van het Antwoord van Jer. de Vries, over de Dichtkunde. Amst. bij J. Allart, in gr. 8vo. ƒ 3-0-0	107
Werner, Martin Luther, of de Aanvang der Hervorming. Treurspel. Amst. bij H. v. Kesteren, in 8vo. ƒ 1-10-0	392
Westendorp, (N.) Rapport, nopens eene nuttiger inrigting van de Classicale Vergaderingen. Gron. bij J. Oomkens, in gr. 8vo. ƒ 0-4-0	537
Westerman, (M) Het Ontzet der Stad Leyden. Geschiedk. Tafereel. Amst. bij H. Molenijzer, in 8vo. ƒ 0-10-0	171
Willem en Naatje, of de Liefde door den Godsdienst geheiligd. Amst. bij J.G. Rohloff, in 8vo. ƒ 0-11-0	308
Woudenberg, (H. van) Leerredenen, bij gelegenheid van den Watersnood, enz. Utr. bij de Wed. J. v. Terveen en Zoon, in gr. 8vo. ƒ 0-16-0	410
Wyn, (H. van) Huiszittend Leven, enz. Isten D. 5de St. Amst. bij J. Allart, in gr. 8vo. ƒ 1-16-0	181
Wyttenbachii (D.) Bibliotheca Critica. Vol. III. Pars IV. Amstelodami apud P. den Hengst, 8vo. ƒ 2-8-0	251
- Miscellanea Doctrinae Lib. I. Amst. apud P. den Hengst, 8vo. ƒ 1-16-0	593

X.	

Xenophon, Krijgstogt van Cyrus, door J. ten Brink. Amst. bij J. ten Brink Gerritsz., in gr. 8vo. ƒ 5-0-0	193

Y.	

Young, (E.) Nachtgedachten door A.C. Schenk. Vde Zang. 's Hag. bij Immerzeel en Comp. in gr. 8vo. ƒ 1-16-0	204
Ypey, (A.) Geschiedenis der Christelijke Kerk in de XVIIIde Eeuw. VIIde en VIIIste D. Utr. bij G.T. v. Paddenburg en Zoon, in gr. 8vo. ƒ 8-6-0	359
- IXde D. ƒ 4-8-0	445
Ypey, (A.) Syst. Handboek der Scheikunde. IVde D. Amst. bij W. v. Vliet, in gr. 8vo. ƒ 3-18-0	631

                
                [deel 1, pagina 694]

Z.	
Zonde (Over de) en de Verlossing van dezelve door J.C. enz. Door een Old-Ouderling der Hervormde Kerk. Leeuw. en Amst. bij D. v.d. Sluis en W. Brave, in gr. 8vo. ƒ 1-10-0	525
Tweede Verslag.	573

                
                [deel 2, pagina ongenummerd (p. I)]
MENGELWERK,
VOOR
                1809.
                
                [deel 2, pagina ongenummerd (p. III)]
                
{== afbeelding 	==} {>>afbeelding<<}
    

ALGEMEENE
VADERLANDSCHE
LETTER-OEFENINGEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
TWEEDE STUK.
VOOR
1809.
Met Platen.
Te AMSTERDAM, bij
G.S. LEENEMAN van der KROE
en
J.W. IJNTEMA en COMP.
                1809.
                
                [deel 2, pagina ongenummerd (p. V)]
INHOUD
VAN HET
MENGELWERK,
tot Fraaije Letteren, Kunsten en Wetenschappen, betrekkelijk.

Hulde aan de Teekenkunst voor de Vaderlandsche Geschiedenis. Eene Redevoering, uitgesproken in de Maatschappij Felix Meritis, door Mr. jacobus scheltema.	1
Togt naar de Grot, genaamd la Balma del Rio Martino, aan den voet van den Berg Viso, in de Vallei van de Pô, in Piemont. Door den Heer hyacinthe carena.	23
Narigten, het Karakter en de Schriften van den Italiaanschen Dichter petrarcha betreffende.	28
Eene onbekende bijzonderheid wegens elsje van houwening, bij de groot's verlossing uit Loevestein.	36
Brief van julia ***, of Verdediging van Vrouwelijke Geleerdheid.	41
De Kadi van Hamadan, of de gelukkige tegenwoordigheid van geest. Een Oostersch Vertelsel.	45
Scipio en de Spaansche Bruid. Een Historisch Tafereel. Door Mr. h.a. spandaw.	49
Berigt, wegens de gelukkige ontlasting van een Steen van ongemeene grootte; in eenen Brieve aan den Heere allardi medegedeeld door den Heer g.j. van wij.	65
Aanmerkingen over de voortplanting des Levens in het Dieren- en Plantenrijk.	72
Beschrijving van eenige grootsche en schilderachtige Tooneelen in het Canton Glarus, in Zwitserland.	78
Brief over Schotland, door een Lijflandsch Reiziger geschreven aan een' Vriend.	80
Brief van eenen Menschenvriend aan de Heeren Letteroefenaars, over den Wedloop op Schaatsen, door Vrou-	

                
                [deel 2, pagina ongenummerd (p. VI)]

wen, om een Gouden Oorijzer, gehouden in Januarij 1809, in de Steden Leeuwarden en Grouingen, en in den Dorpe Zuidbroek.	87
Brief van den Heer a. schrage aan den Heere g.j. van wij, met het Antwoord van den laatsten aan eerstgemelden Kunstvriend, over het Arfenicaal Kankermiddel.	92
Gierigheid. Eene Idylle.	95
Hulde der Vriendschap aan de Nagedachtenis eenes voor lang Gestorvenen, of Levensberigt van den Eerw. cornelius nozeman. Door den Eerw. adr. stolker.	97
Berigt, aangaande eene welgeslaagde Inspuiting van Geneesmiddelen in de Aderen, bij eene Krankzinnige. Door den Geheimraad hufeland.	110
Aanmerkingen over de voortplanting des Levens in het Dieren- en Plantenrijk. (Vervolg en slot van bl. 77.)	112
Brief over Schotland, door een Lijflandsch Reiziger. (Vervolg en slot van bl. 87.)	119
De Tooverbril. Eene Oostersche Vertelling.	125
Bijdrage tot de zoogenaamde Kunst van Onbrandbaarheid.	134
Anecdote van roemer visscher.	135
Bijschriften op de Afbeeldingen, in het Werk van Mr. j. scheltema, van anna en maria tesselschade visscher.	136
Tirannij, door den beroemden massillon uitgeöesend.	136
Bijzonderheden uit den Levensloop van den Marquis d'argens.	137
Onnoozelheid. Dichtstukje.	139
Aan de milde Gevers voor de Ongelukkigen door den Watersnood in Louw- en Sprokkelmaand dezes Jaars. Dichtstukje.	140
Constantijn huygens als Mensch beschouwd. Door den Eerw. r. koopmans.	141
Volkomene Genezing eener derdendaagsche Koorts (Febris quartana) door middel der Inenting van de Koepokstoffe; door Dr. j.w. kirchner.	163
Het Koningrijk Fezzan. Volgens horneman.	164
Middel om gemakkelijk en gerust door het leven heen te glijden.	172
Iets over het vertrouwen op goed Fortuin.	176
De getrouwe Waterhond. Eene Vertelling.	177

                
                [deel 2, pagina ongenummerd (p. VII)]

De Vlieger. Dichtstukje.	179
Constantijn huygens als Dichter beschouwd. Door den Eerw. r. koopmans.	181
Voorbeeld van Genezing eener dubbel beklemde Breuk; door den Heer giraud.	205
Iets over d.r. kamphuyzen.	207
Aan den Schrijver van den Brief aan de Heeren Letteroefenaars, over den Wedloop op Schaatsen, door Vrouwen, om een gouden Oorijzer.	211
Bij het Lijkje van een mishandeld Kind. Dichtstukje.	222
Anecdoten.	227
Redevoering over het bestendige in den roem der oude Dichters, uitgesproken in de Maatschappij Felix Meritis, door den Eerw. p. chevallier.	229
Aanmerkingen, aangaande de beste manier, om het Afkooksel van den Koortsbast te bereiden; door den Hoogleeraar a. ypey.	241
Verhandeling over het Spraakvermogen, met betrekking tot den Redenaar; door Mr. l. ingenhousz.	245
Aardrijkskundige en Historische Berigten wegens het Koningrijk Beijeren, in den jare 1806.	253
Uitnoodiging van Mr. p.j.b.c. van der aa, aan alle Beminnaars van Vaderlandsche Letterkunde, ter mededeeling van minbekende bijzonderheden omtrent hendrik laurenszoon spiegel.	260
Loretto!	262
De welbetaald gezette Schout. Eene Anecdote.	270
Anecdote van den Kardinaal de richelieu.	271
De voorzigtige en welgelukte Aanbeveling.	272
Verhandeling over het Spraakvermogen, met betrekking tot den Redenaar. (Vervolg van bl. 252.)	273
Verslag van eenige Proeven op de voortplanting van het Geluid door vaste ligchamen en door de lucht in zeer lange cilindrische pijpen. Door den Heer biot.	284
Aardrijkskundige en Historische Berigten wegens het Koningrijk Beijeren. (Vervolg en slot van bl. 259.)	289
De Jagtpartijen der Engelschen in Indië. Door den Kolonel ironside.	298
Geld. Dichtstukje.	310
Anecdote.	312
Redevoering tegen het Kwaaddenken van zijne Medemenschen.	313
Verhandeling over het Spraakvermogen, met betrekking tot den Redenaar. (Vervolg van bl. 284.)	323

                
                [deel 2, pagina ongenummerd (p. VIII)]

Berigt eener zeldzame Steenlozing buiten Kunstbewerking.	335
De voor- en nadeelen van onderscheidene Beroepen.	337
Iets over Bangheid en Vreeze.	342
Leonie, of de Heldin der Huwelijksliefde. Eene Vertelling.	345
Wat heeft men door de Zeden van een Volk te verstaan?	352
Zonderling Verslag van kang-hi, Keizer van China.	354
Voorbeeld van dweepziek Bijgeloof.	355
Verzinning van een Dervis.	356
Redevoering, over de verpligting van elk Burger omtrent zijn Vaderland in 't algemeen, en van onzen Landaard in 't bijzonder. Door Dr. corn. stant.	357
Berigt, aangaande de genezing eener groote geschiktheid tot de Zwarte Staar, (Amaurosis.) Door den Hofraad henning.	366
Verslag van het Leven en de Schriften van gotthold ephraim lessing.	368
Verantwoording aan den Schrijver van den Brief ten voordeele van den in Vriesland en Groningerland gehouden Vrouwen Wedloop op Schaatsen, in den aanvang dezes jaars.	379
Gedenkstukken van pieter corneliszoon hooft te Muiden.	388
Leonie, of de Heldin der Huwelijksliefde. (Vervolg en slot van bl. 351.)	390
Bolswarder Wintervermaak. Eene Anecdote uit den afgeloopen Winter.	398
De Staatshulk. Dichtstukje.	399
Proeve, over den voortgang der Zeden en der Maatschappije. Door den Heer g. gregory.	401
Verslag van het Leven en de Schriften van g.e. lessing. (Vervolg van bl. 379.)	411
Schilderkundige Beschrijving van het Panorama, voorstellende de Stad Boulogne aan Zee, door den Franschen Kunstschilder prevost. Door den Heer a. fokke, simonsz.	423
Belchouwing van Zweden.	426
Tafereel van Parijs, onder lodewijk den XIV, door eenen Siciliaan, in den jare 1692.	434
Huisselijk Geluk op het Land. Een Tafereel uit de Groote Wereld.	436

                
                [deel 2, pagina ongenummerd (p. IX)]

Zonderlinge Anecdote van een Afrikaanschen Vorst, verhaald door een Engelschen Zeekapitein.	441
Anecdote van den Heere beaumarchais en eenen Ezel.	443
Kloekzinnigheid van den Heere de malseigne.	444
Proeve, over den voortgang der Zeden en der Maatfchappije. (Vervolg van bl. 411.)	445
Berigt, aangaande de werking van de Digitalis. Door Dr. zugenbuhler.	456
Verslag van het Leven en de Schriften van g.e. lessing. (Vervolg en slot van bl. 422.)	458
Iets over onvoorzigtige uitdrukkingen bij Staatkundige Gesprekken.	471
De Koningin der Mode.	476
Huisselijk Geluk op het Land. (Vervolg en slot van bl. 441.)	481
Aan den Schrijver van het Wederantwoord, betrekkelijk het Wedloopen op Schaatsen tusschen Vrouwen.	485
De Bedelaars-Club te Londen.	487
Dr. sacheverel, Dr. swift en Lord bolingbroke.	488
Proeve, over den voortgang der Zeden en der Maatschappije. (Vervolg en slot van bl. 456.)	489
Waarneming van eene volkomene genezing van een dreigenden Borstkanker, door het aanwenden van het Kankermiddel van den Heere g.j. van wij.	499
Beschouwing van Zweden. (Vervolg en slot van bl. 434.)	503
Beveiligings-middel tegen het onheil van den Bliksem.	512
Brief van Mejuffrouw petronella moens voor de Eer harer Sekse, beleedigd in eene Recensie in het Tijdschrift: de Schouwburg.	516
Chenguza, of de Zinnen. Eene Indiaansche Geschiedenis.	519
Gemengde Gedachten.	530
De twee Wijsgeeren over de Verlichting.	531
Keizer joseph de II. en de Adel.	531
Bloed voor 't Vaderland gestort.	532
Antigonus.	532
Leerrede over de Geschiedenis van herodes den grooten en deszelven Nakomelingen, in zoo verre dezelve dienstig is ter ophelderinge van de Boeken des N. Ver-	

                
                [deel 2, pagina ongenummerd (p. X)]

bonds. Door wijlen den Hoogeerw. h. oosterbaan.	533
Waarneming van een uitgebreiden Kanker in de Onderlip, door de Operatie volkomen genezen.	546
Historisch Verslag der Uitbarstingen van den Vesuvius.	549
Schetsen van eenige Gewoonten en Plegtigheden, der Vrouwelijke Sekse bijzonder eigen.	553
De tegenwoordige staat der Negers in de Amerikaansche Volkplantingen.	560
Iets over het verstaan van elkander.	564
De vergenoegde Landman.	566
Hassan-ben-aioub's Uiterste Wil.	570
Eene Historjsche Anecdote.	573
Bij de ten toonstelling van de voortbrengselen der Volksvlijt, in het Magazijn aan 's Konings Wers te Amsterdam. Door den Heer j. de jongh. Dichtstukje.	574
Brief van catharina de medicis, Koningin van Frankrijk, aan Paus pius IV, geschreven den 4 Augustus 1561.	577
Vernandeling over de regelmatige Winden, voorgelezen in de Maatschappij Felix Meritis, door den Heer j.p. van cappelle.	589
Iets over het middelschot van Groote of Wal-noten.	605
Reismanier van Don felix d'azara, door de Woestijnen van Zuid-Amerika.	606
Beschrijving van het Eiland Patmos, en van eene zeldzame Ontmoeting eens Griekschen Monniks op hetzelve.	609
Nieuwe Bijzonderheden, wegens het Leven en Karakter van den Veldmaarschalk souworow. Door den Heer de guillaumanches duboscage.	614
De Bedelaar en zijn Hond. Eene Vertelling.	619
Ter viering van het Vijfentwintig-jarig Bestaan der Maatschappij Tot Nut van 't Algemeen. Door Mr. h.a. spandaw. Dichtstuk.	620
Redevoering tegen Lasteren en Kwaadspreken.	625
Oorsprong van den zoogenoemden H. Sacramentsdag, of het Feest van het Ligchaam van christus.	636
Waarneming, aangaande de nuttigheid van het Phosphorzuur, in geweldige asthenische Bloedvloeijingen uit de Baarmoeder, en de daarop volgende zorgelijke onderdrukking der levenskrachten. Door Dr. lutzelberger.	639

                
                [deel 2, pagina ongenummerd (p. XI)]

Nieuwe Bijzonderheden, wegens het Leven en Karakter van den Veldmaarschalk souworow. (Vervolg en slot van bl. 618.)	641
De Gevallen van den Caraïbe okano. Een Fragment eener Reize van een Fransch Heer naar St. Domingo.	653
Zonderlinge Ontmoeting tusschen den Amerikaanschen Generaal charles lee en den Eigenaar van een Poppenspel.	662
De heugelijke Ontdekking. Eene ware Gebeurtenis.	663
De Spelevaart. Dichtstukje.	664
Iets over matth. XXI:36.	669
Over de beteekenis van het woord Neoloog.	670
Nadeel, veroorzaakt door een te sterk gebruik van Zwavel.	673
Bijzonderheden, betreffende Keizer maximiliaan I.	673
De verachterde of verlorene Beschaafdheid; eene Daadzaak.	678
Merkwaardige Bijzonderheden, rakende Perzie en de Perzianen. Door den Heer g.a. olivier.	682
Kranke Troost. Eene Vertelling.	692
Naauwgezetheid van Geweten bij een Koopman.	693
Karel de eerste.	694
Aan lucinde, bij den Dood van haren Bruidegom. Dichtstukje.	694

De Afbeelding van eenen Steen te plaatsen tegen over bl. 71.




2009 dbnl


    _vad003180901_01

            
                grieks
            
            
                Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1809
                
            
        
        
            DBNL-TEI 1
        
        
            
                2009-08-20
                
                    MG
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1809
 
Zie: https://www.dbnl.org/tekst/_vad003180901_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

        
            
            
        



{==1==} {>>pagina-aanduiding<<}

Algemeene Vaderlandsche Letter-oefeningen.

Godsdienstige Beschouwingen, gevolgd naar het Fransch van Fenelon, Schrijver van den Telemachus; voorafgegaan van de Levensschets van dien Autheur. Te Leyden, bij D. du Saar. 1808. In gr. 8vo. 194 Bl., behalve Voorrede en Inhoud.

Onder de meest vermaarde Mannen van Europa, die tegen het einde der 17de en bij den aanvang der 18de Eeuwe gebloeid hebben, verdient zeker de Aartsbisschop van Kamerijk, de Hoogeerwaardige fenelon, eene eerste plaats. Door zijnen Telemachus en andere geschriften van godsdienstigen of zedelijken inhoud verwierf hij zich in ons werelddeel eenen onsterfelijken naam; en nagenoeg een honderdtal jaren na 's Mans dood blijft nog de roem zijner treffelijke deugden in eene vereerende nagedachtenis over het graf en den laster zegepralen. Met ongeveinsde dankbaarheid ontvangen wij alzoo uit handen des Vertalers dit werkje van den Prelaat (getrokken uit diens Oeuvres Spirituelles, eene Verzameling, na den dood des waardigen Mans, door zijnen Neef, den Marquis de fenelon, uitgegeven) en achten het bijkans overbodig, den vromen arbeid van eenen Meester, wiens lof alomme gevestigd is, aan te prijzen of te beoordeelen. Niet minder verheugen wij ons, dat deze Godsdienstige Beschouwingen des Schrijvers van den Telemachus vergezeld gaan van eene Levensschetse, bij uitstek geschikt om al die kracht aan zijne leer en lessen bij te zetten, welke een stichtend voorbeeld in staat is in te boezemen. En het is hierom, dat wij, na de algemeene aanbeveling van het werkje zelve, ons bepalen tot de mededeeling van een beknopt verslag van 's Mans leven en lotgevallen, opgemaakt uit de straks genoemde schets.
Op 6 Aug. 1651 werd françois de salignac de la motte fenelon uit een hoogadelijk geslachte geboren,

{==2==} {>>pagina-aanduiding<<}
en wel in de Provincie van Perigord, op het Kasteel der Marquizen van gedachten titel. Spoedig vertoonde zich in den Jongeling een uitmuntende aanleg. Hij bleef tot zijn 12de jaar onder het ouderlijk oog, werd toen naar de Hoogeschool te Cahors gezonden, en ging van daar, met kundigheden verrijkt, naar Parijs, alwaar hij, onderrigt genietende van de bekwaamste Meesters, voorts onder het opzigt leefde van zijnen Oom en tweeden Vader, den Marquis de fenelon. Hij had zich aan den Geestelijken stand toegewijd, en werd als prediker reeds in zijn 19de jaar bewonderd. Zijn Oom evenwel, het nadeel duchtende van dezen te vroegen lof zijns kweekelings, stuitte diens ijver tot rijperen ouderdom, en fenelon, gehoorzaam aan deszelfs raad, vermeerderde den voorraad zijner kundigheden in de eenzaamheid van een Klooster, en ontving alzoo het Ordekleed met zijn 24ste jaar.
Ras viel hem eene Zending ten deel naar Saintonge tot het bekeeren der Protestanten, en daar men zich van zijne welsprekendheid veel beloofde, geboorte, opvoeding en het gerucht zijner bekwaamheden hem aanprees, zag hij zich aan het hoofd geplaatst dier Missionarissen. Uit hoofde nogtans van zijne afkeerigheid om steun te zoeken aan den gewapenden arm, maakte hij geene groote veroveringen voor zijne Kerk (*), en keerde weldra terug naar Parijs, waar hij, bij zijne aankomst zich ten hove vertoond hebbende, zich verders afgezonderd hield en in eenzaamheid bleef oefenen. Met zijne gods-
{==3==} {>>pagina-aanduiding<<}
dienstige begrippen en nederigheid van harte strookte het geenszins, dat hij de gunst der Grooten ging bedelen, of zich in voordeelige waardigheden zocht in te dringen. Hoe uitnemend en welbekend zijne uitstekende
verdiensten waren, hij liet geheel aan den Koning der Koningen over, om te bepalen, hoe en wanneer Deze hem gebruiken wilde. Bij zulk eene kieschheid werd hij voorbijgegaan, toen het opengevallen Bisdom van Poitiers moest begeven worden. Intusschen wies zijne vermaardheid en roem door de uitgave van eenige Leerredenen (*) en zijner Verhandelingen over de Geestelijke Welsprekendheid en het Priesterambt, en geraakte hij in kennis met den Bisschop van Meaux den Heere bossuet, wien het streelde, eenen zoo grooten en veelbelovenden geest aan zich ondergeschikt te zien. Omtrent dezen tijd verwierf fenelon almede eene meer wezenlijke hoogachting van den Hertog van beauvilliers, die ras tot ware
en duurzame vriendschap aangroeide; en was het op diens aanzoek, dat hij een werkje schreef over de Opvoeding der Meisjes (†), welk, onder begunstiging diens edelaardigen Staatsmans, de naaste aanleidende oorzaak geworden is tot zijne verhessing.

{==4==} {>>pagina-aanduiding<<}

Aan gezegden Hertog namelijk en Groot-Hofmeester was door Koning lodewijk den XIV het toezigt aanbevolen over de opvoeding van diens Kleinzoon, den Hertog van bourgondien, den vermoedelijken Opvolger des Franschen Troons (*); en meende hij in onzen fenelon den Man aan te treffen, die hem inzonderheid nuttig zijn konde en behulpzaam in gezegde taak. Op de ongevergde voordragt derhalve en belangelooze aanprijzing van dien toegenegen Vriend bij den Koning, liet deze zich gereedelijk overhalen ter benoeming van den waardigen fenelon tot Vorstelijken Leermeester; eene Renze, die algemeen, ook door bossuet, werd toegejuicht, en aan welke hij met medehulp der bekwaamste lieden uitnemend beantwoordde. Met genoegen lazen wij hier eene en andere proeve van zijne bekwaamheid in het vormen en bestnren van het jeugdige hart zijns Kweekelings. Te regt namelijk mag men van hem getuigen, dat hij, op het spoor van Mentor, den jongen Prins, als eenen anderen Telemachus, ter deugd en tot het Vorstelijk pnrper opleidde. Men weet immers, dat hij tot deszelfs onderwijs dezen zijnen hoofdarbeid, en ook zijne Gesprekken in het Rijk der Dooden, geschreven heeft en hem mededeelde, hoewel zij eerst daarna, en buiten toedoen des beroemden Schrijvers, in druk verschenen zijn (†).

{==5==} {>>pagina-aanduiding<<}

Alzoo geplaatst in hoogaanzienlijken stand, bleef nogtans fenelon in het midden der Hoflucht geheel onbesmet, en zocht hij geene vermeerdering zijner matige inkomsten. De Koning daarom, wien 's Mans belangelooze grootmoedigheid even weinig als zijne uitstekende verdiensten (*) onbekend waren, vond zelve goed, hem eerst met de Abdij van St. Valori, en weinige maanden later met het Aartsbisdom van Kamerijk, waaraan de waardigheid van Prins des Rijks verbonden is, grootmoedig te beschenken; ja ruimde tevens de bedenkingen op, die de kieschheid van fenelon tegen laatstgedachte geestelijke bediening inbragt, wegens het vervullen van zijne dubbele verpligtingen, als Kerkvoogd in het Aartsbisdom en Voedsterheer ten Hove. Hij aanvaardde alzoo dit vereerend bewijs der Koninklijke gunste; maar, terwijl hij nu, strijdig met een aloud en nagenoeg vergeten Pauselijk verbod, een tweetal voordeelige en luisterrijke waardigheden der Kerke in zijn' persoon vereenigde, kon het, bij zijne strikte deugd en eerbied voor den H. Stoel, niet uitblijven, dat hij, ongevergd en zonder de minste voorwaarde, de Abdij van St. Valori aan den Koning weder opdroeg, en hare vervulling even belangeloos als grootmoedig van Hem verlangde. Dit ongemeen en waarlijk verheven gedrag van den nieuwen Prelaat baarde verwondering bij zijnen hoogen Begunstiger en Vrienden, doch wekte niet minder den nijd zijner Vijanden, wier afgunst noode konde verduwen, dat hij als Prins des Rijks hun boven het hoofd gesteld en vereerd werd. Nu, is het te vermoeden, schoot de haat
zijne eerste wortelen, ook bij den listigen bossuet, die, schoon hij later uitkiemde en openlijk te voorschijn kwam, echter vanhier zijn voorname voedsel schijnt te hebben ingezogen. Ongelukkig helde fenelon, een Man van gezetten ernst en vroomheid, eenigzins in godsdien-
{==6==} {>>pagina-aanduiding<<}
stige gevoelens over naar het mystieke, en in kennis geraakt zijnde met de beroemde Mevr. de guion, (die thans uit het klooster, waarin zij door den laster verbannen was, door tusschenkomst van Mevr. de maintenon verlost werd) groeide zijne achting voor deze vervolgde Dame tot vriendschap op. Niet zonder reden werd Mevr. de guion wegens quietisterij, of het aankleven der beginselen van molinos, verdacht gehouden, en hare geschriften ten onderzoek overgegeven, onder andere van onzen Prelaat en van den Bisschop van Meaux, nog met hem levende in schijnbaar goede gezindheid. Fenelon, in dezen ééne lijn trekkende met Mevr. de maintenon, begunstigde en bepleitte hare zaak met alle gematigdheid, niet zonder aanstoot te geven aan den Bisschop van Chartres, van zulken aanhang ten Hove de zegepraal duchtende van eene leere, die bij hem als ketterij te boek stond. Deze, de Biechtvader van Mevr. de maintsnon, troonde haar af van de begunstiging der gevoelens van Mevr. de guion, die hij als hoogstgevaarlijk teekende; dan niet zoo ligt liet fenelon zich omzetten, en zijne standvastigheid miste niet, tegen hem en zijne Vriendin, beroofd van gezegden steun ten Hove, den laster aan te schennen. Het onderzoek kreeg dus eene andere houding, en werd een twistgeding tusschen de beide Prelaten over de reine liefde tot God. Door slinksche treken en veinzerije ondermijnde vast de looze en eerzuchtige bossuet zijnen
benijden tegenstander, als nog in zijn opregt harte geen kwaad vermoedende, en zocht die Geestelijke met fenelon het opgenoemd geschil levendig te houden. Een werk van den Bisschop, waarin de gevoelens van Mevr. de guion grovelijk verdraaid werden, opende in het einde fenelon de oogen, en verpligtte dien waarheidlievenden Man tot het opstellen van een uitmuntend tegenschrift, onder den titel: Verklaringen van de grondstellingen der Heiligen betreffende het inwendige leven. De ontijdige uitgave dier Verdediginge van den Aartsbisschop, in zijn afwezen en tegen zijn herhaald verzoek, door schroomvalligheid zijner Vrienden, verhaast, alvorens het stuk van bossuet in het licht was, verbitterde dezen; en, hoe wél geschreven de Verhandeling was, ja fenelon aantoonde, dat zijne gevoelens met die der aloude Vaderen der Kerke instemden, staatkunde, tweedragt, huichelarij, bijgeloof, ongeloof, alles, met één woord, kwam

{==7==} {>>pagina-aanduiding<<}
tegen hem op, bragt hem in 's Konings ongunst, en rustte niet, aleer hij van het Hof naar zijn Aartsbisdom verbannen werd. Niet anders was er nu overig voor onzen Prelaat, dan zich, met voorkennis van den Koning, op de uitspraak van Rome en van het Opperhoofd der Kerke, in vol vertrouwen zijner onschuld, te beroepen. Daar woog eenen geruimen tijd de achtbaarheid en goede zaak van den Aartsbisschop tegen al den invloed op zijner Vijanden aan het Hof van Frankrijk; dan eindelijk veroordeelde de Paus het boek van fenelon, en verbood hij deszelfs lezing (*). Met eene waarlijk ongemeene en den Roomschen Geestelijken betamende onderwerping verdroeg de vrome Man dit leed;
bedaardelijk las hij het vonnis over zijnen letterarbeid in zijn eigen Bisdom voor, en vereerde hij de beslissende uitspraak van den H. Stoel ook in zijne gemeenzame brieven. Niet minder betoonde hij zich onder allen wederspoed een voorbeeldelijk Prelaat en Christen, in het naauwkeurig en stiptelijk waarnemen der pligten van zijnen Stand, en in de volijverige betrachting der beminnelijke deugden van weldadigheid, gastvrijheid, barmhartigheid en algemeene liefde; zoo dat hij zich, bij de uitbarsting des Successie-oorlogs, en gedurende deszelfs woede in de Nederlanden, hoogachting en een volkomen vertrouwen verwierf bij de Fransche en Geällieerde legers

{==8==} {>>pagina-aanduiding<<}
beiden (*). Inmiddels droeg altoos de edelaardige fenelon, bij zijne aanhoudende toegenegenheid voor den Koning, de onverdiende ongunst van het Hof, en vooral de verwijdering van zijne Vrienden, met eene stille gelatenheid: en, wanneer de tijden een beter aanzien begonnen te verkrijgen, was het hem een uitnemend vermaak, van zijnen Kweekeling, den Hertog van bourgondien, verzekering te ontvangen van deszelfs voortdurende hoogachting en liefde, ja ook de briefwisseling, met hem te lang afgebroken, te mogen hervatten. Deze hield voortaan stand, tot het ontijdig en treurig assterven van den waardigen Daufijn, wiens dood, weldra gevolgd van dien zijner waardste Vrienden, de Hertogen van beauvilliers en van chevreuse, zijn leven op nieuw vergalde, door hem in zwaren rouw te dompelen. Ten laatste begon zijne deugd en opregtheid op het vooroordeel en den laster zijner vijanden te zegepralen, en scheen hij, de goede gezindheid des Konings herwinnende, op het punt van terug geroepen te worden ten Hove (†). Dan eene koorts en hevige smarten, die hij met Christelijk geduld en zachtmoedigheid verduurde, sloopten, na zes dagen, zijn ligchaam; hij bezweek, in den jare 1715, en, ondanks zijnen hoogen Geestelijken Stand, geen geld, maar ook geene schulden nalatende.

{==9==} {>>pagina-aanduiding<<}

Bij al den lof, waarmede wij den Hoogeerwaardigen Prelaat door onzen Schrijver vereerd vonden, hebben wij, tot onze verwondering, geen enkel woord aangetroffen van zijn geschrift ten bewijze van Gods bestaan, tegen het einde zijns levens uitgegeven, ook in het Hollandsch vertaald, en ongetwijfeld een der beste Fransche opstellen over dat schoon en voor zijne penne zoe zeer berekend onderwerp.




Leerredenen van M. Rummerink, rustend Predikant te Dordrecht. IIde Deel. Waarbij gevoegd zijn deszelfs Bedenkingen, over het bidden van den Heere Jezus in Gethsemane, en de door hem, onder eede, afgelegde belijdenis voor het Gerigt. Te Dordrecht, bij P. van Braam. 1808. In gr. 8vo. 324 Bl.

In dit tweede Deel onthaalt de rustende Predikant rummerink zijne Lezers, behalve op de in den titel vermelde Bedenkingen, op acht Leerredenen over de volgende Bijbelteksten: (1, 2.) Ps. LXXXIX:16. (3) Ps. LXXXIX:17. (4) Ps. LXXXIX:18, 19. (5) Eph. III:12. (6) Jes. VIII:13. (7) Ps. XVIII:2. (8) 1 Petr. V:10, 11. Zij zijn allen in denzelfden ouderwetsch-gemoedelijken trant vervaardigd, als de voorgaande. Gegronde Bijbelkennis zal men er niet uit halen, en even weinig voedsel daarin vinden voor een onbevooroordeeld nadenkenden geest over den waren aard en de geheele strekking der Goddelijke Bijbelleer, om ons ware levenswijsheid en als 't ware een hemel op aarde te bezorgen.
Als men onze Christenen, als iets, dat buiten tegenspraak is, leert, dat door het volk, welk het geklank kent, de onderdanen van 't geestelijk Koningrijk van den Messias, 't welk door alle tijden heen, ook voor de komst van Jezus in de wereld, plaats had, verstaan worden, die hier genoemd worden een volk, dat 't geklank kent, als de stem van het heilrijk Evangelie, door de levendigmakende genade van den H. Geest, kennende; dat de zinnebeeldige voorstelling van 't Evangelie, onder de benaming van 't geklank, ons onder andere 't zelve doet voorkomen, als zijnde van hemelschen oorsprong, terwijl de instelling der trom-
{==10==} {>>pagina-aanduiding<<}
petten, waarvan het beeld genomen is, van God herkomstig was; en dat het kostbaar maaksel dier trompetten (zijnde dezelven van zilver, van digt werk) ons erinnert de kostelijkheid, de zuivere schoonheid en dierbaarheid van het Evangelie; - als men hun beduidt, dat 't gebed van Jezus in Gethsemane: laat dezen drinkbeker, indien 't mogelijk is, voorbijgaan, enz. ontwijfelbaar eene stellige afbidding bevat van 't geheele volgende lijden, niettegenstaande de Verlosser zeker wist, dat dit niet mogt achterblijven, en dat evenwel dit gebed door God verhoord is, door iets anders namelijk, dan 't eigenlijk gevraagde, daar te stellen, en wel door hem een Engel uit den hemel toe te zenden, die hem versterkte, hem van 's Vaders wege verzekerende, dat die in 't werk, waartoe hij zich biddende daarstelde, een welgevallen had, en dat die drinkbeker niet kon weggenomen worden; - als men onze Christenen, op zulke en dergelijke wijze, den Bijbel, tot bevordering van nuttige stichting, leert lezen en uitleggen, wat kunnen zij zich dan niet al laten in de hand stoppen?




Eenige Vragen over den Godsdienst. Te Leeuwarden, bij J.W. Brouwer. 1808. In kl. 8vo. IV en 35 Bl.

Het eenvoudig Onderwijs in den Godsdienst meer gemakkelijk gemaakt. XIV en 145 bl.

Eenige Vragen over den Godsdienst, voor meer gevorderden. VIII en 36 bl.

Wederom drie Leerboekjes van den achtingwaardigen brink, die, eenmaal begonnen hebbende de vruchten van zijnen arbeid in dezen in 't licht te geven, steeds voortgaat met aan dezelven meer volkomenheid te geven, waartoe hij ook, door 't sterk vertier van zijne daartoe behoorende werkjes, en 't nuttig gebruik, dat zeer velen er van maken, niet weinig wordt aangemoedigd. Van 't groote Leerboek, Handleiding voor mijne Leerlingen, wordt reeds de vijfde druk uitgegeven; van 't Eenvoudig Onderwijs, de elfde; van 't zelfde, met eenige Bijbelplaatsen vermeerderd, de ze-
{==11==} {>>pagina-aanduiding<<}
wende; van 't Eenvoudig Onderwijs verkort, de veertiende.
1. Met 't hoogste regt beschouwt de Eerw. Kerkleeraar 't opgeven van eenige vragen als zeer noodzakelijk, bij 't gebruik van zijne andere leerboekjes. Door alleen de opgegevene les, uit vragen en antwoorden bestaande, in 't geheugen te prenten, gewent men zich niet genoeg tot eigen nadenking, en is ook de oefening van 't geheugen minder gemakkelijk en vruchtbaar. Reeds lang had hij de gewoonte, zulke vragen voor zijne leerlingen op te stellen, die hij ook meer dan eens heeft veranderd, en nu, tot bevordering van derzelver meer gemakkelijk gebruik, mede in druk geeft. Bijna alle deze vragen kan men in het leerboekje, of de Handleiding voor mijne Leerlingen, beantwoord vinden. Voor eerstbeginnende of eenvoudige leerlingen zijn deze vragen minder geschikt. Zulke kunnen, naar het oordeel van den Opsteller, beter onderrigt bekomen door het hierbij uitgegeven werkje: Het eenvoudig Onderwijs in den Godsdienst meer gemakkelijk gemaakt.
2. In het Voorberigt geeft de Eerw. brink te kennen, dat hij, door de bijgevoegde uitgave van dit boekje, heeft willen voldoen aan 't verlangen van sommigen zijner Medebroeders, die wel eens geklaagd hebben, dat het hun moeijelijk viel, aan menschen van minder kunde en oordeel gedurig te beduiden, waar zij, in de Handleiding voor mijne Leerlingen, konden vinden, hetgeen ter opheldering der antwoorden dienen kan, en hem daarom verzochten, hierin voor zulken eenige verandering te maken. Zulken kunnen nu terstond hier iets vinden, 't geen ter nadere toelichting noodig is. Ook sommige Onderwijzers heeft hij daardoor getracht nog meer behulpzaam te zijn, die nu altijd ook iets bij de hand hebben, waarmede zij de gegevene antwoorden in de kleine leerboekjes kunnen ophelderen en uitbreiden. En deze gelegenheid neemt de verstandige Leeraar waar, om zijne jongere Medebroeders eenige gepaste aanmerkingen en raadgevingen over de keuze van geschikte leerboeken, en de beste wijze, om die ingevoerd te krijgen, mede te deelen, die den man van veeljarige oesening en ondervinding kenmerken, en alle oplettendheid verdienen.
3. Deze Vragen zijn geschikt voor zulken, die meer

{==12==} {>>pagina-aanduiding<<}
de zaken kunnen doordenken, en reeds het vorige onderrigt genoten hebben. Men vindt eenigen van deze vragen, in de Handleiding voor mijne Leerlingen, niet beantwoord. De Onderwijzer dient dan aan hun, die tijd en lust hebben tot verder onderzoek, andere hulpmiddelen aan de hand te geven. Wie leest niet met genoegen, 't geen er de Leeraar bijvoegt: ‘Ik heb mij, bij 't opstellen van deze vragen, ook vooral toegelegd, om mij bij zulke waarheden te bepalen, welke invloed maken op ons hart en wandel. Ik word hoe langer hoe meer overtuigd, dat dit de voorname zaak zij, wanneer men anderen in de godsdienst-leer onderwijst, en dat men dezelve moet zniveren van alles, dat daar op geene betrekking heeft. Ik verheug mij, dat men dit van tijd tot tijd niet alleen toestemt, maar er zich ook vooral op toelegt, om zoo en niet anders te leeren, en vele dingen laat varen, welke hierop geene betrekking hebben. Hoe meer wij ons hierop toeleggen, des te nader zullen wij komen aan het uitmuntend onderwijs van onzen grooten Meester: de oude en beproefde leer van Jezus Christus zal langs dien weg meer in hare schoonheid gekend en beleden worden, en menschelijke bijvoegselen zullen van zelf vervallen. Gave God, dat dit maar tot stand kwame, en dat velen niet slechts met hunnen mond, maar met hun hart en wandel, Jezus als hunnen Heer en Zaligmaker eerbiedigden!’
In dien geest werkt de Eerwaardige brink stil voort, en wij voor ons zijn ten sterkste overtuigd, dat hij er een wijduitgestrekt nut door sticht, waarvan wij hopen en verwachten dat nog volgende geslachten de heilrijke vruchten zullen plukken.
't Lust ons niet, bij de aankondiging van zoodanige werkjes, eenige aanwijzing te doen van deze of gene gebreken, die zoo wel deze als andere Leerboeken van den Schrijver, naar ons inzien, nog steeds hebben. Wij raden liever allen, die met den waardigen man eenigzins bekend zijn, indien zij er die ook in mogten meenen ontdekt te hebben, en dan oordeelen, dat deze, in volgende uitgaven, nog wel te verhelpen waren, hierover den Schrijver onderhands hunne aanmerkingen mede te deelen. Elke tegenwerking, hoe gering ook, van 't allezins wenschelijk gebruik van zulke gepaste boekjes boven andere, die nog steeds door onkunde en vooroor-
{==13==} {>>pagina-aanduiding<<}
deel bijval vinden, is in ons oog af te keuren, en moet deswegens, naar ons gevoel, niet bevorderd worden door openbare ten toonstelling van deze en die gebreken; hetwelk derzelver verspreiding en veelvuldig allernuttigst gebruik zou kunnen in den weg staan.




Verhandeling over de Croup, door J.C. des Essartz, Lid van het Fransche Instituut, Doctor en Regent, enz. Uit het Fransch vertaald, door F.J. van Maanen, Stads Med. Doct. in den Haag, Lector in de Schei- en Artsenijmengkunde, enz. In den Haag, bij de Gebroeders van Cleef. 1808. In gr. 8vo. 126 Bl.

Sedert een geruimen tijd heeft men meer bijzonder over de Croup geschreven en gesproken, waartoe in Frankrijk de uitschrijving van eene Prijsvraag omtrent deze gevaarvolle ziekte zeer veel aanleiding heeft gegeven. De thans voor ons liggende Verhandeling is echter vóór die uitschrijving, in de Classis der Wis- en Natuurkundige Wetenschappen van het Instituut, voorgelezen. Dezelve verdient, wat de behandeling en uiteenzetting van des Schrijvers gedachten en gevoelens aangaat, allen lof, en was ongetwijfeld om hare belangrijkheid eene overzetting in onze tale waardig, welke dan ook, op order van Z.M. den Koning, aan een' Man werd toevertrouwd, die daaraan behoorlijk voldaan heeft, en deswegens onzen dank verdient.
Zij onderzoekt, in zeven afdeelingen, de uitwerkselen, zitplaats, oorzaken, bepaling, diagnosis, prognofis en behandeling der Croup; terwijl eenige waarnemingen, ter opheldering en nadere bevestiging van de kennis en genezing dezer ziekte, daarop volgen, en een aanhangsel, ter staving van des Schrijvers gevoelen, dat de ontsteking wezenlijk niet aan de Croup eigen zij, en dat deze ziekte onder de engborstigheden, en wel onder de slijmachtige, moet gerangschikt worden, dezelve besluit.
Wij zeiden reeds, dat deze Verhandeling, wat de behandeling en uiteenzetting van des Schrijvers gedachten en gevoelens aanging, allen lof verdiende; dan wij moeten daarbij voegen, dat er evenwel op dezelve vrij wat valt aan te merken. Het is waar, dat vele aanha-
{==14==} {>>pagina-aanduiding<<}
lingen van vroegere en latere Schrijvers, dat menigvuidige waarnemingen, dat de opgave van de even talrijke gevoelens der geneeswijze, ter verklaring en bekrachtiging van zoodanig onderwerp, op zichzelve weinig afdoen voor den Arts, die genezen wil, en voor Ouders, die hunne kinderen verlangen genezen te zien, en alzoo die voortbrengselen van geleerdheid in dit opzigt weinig voordeel zullen aanbrengen; maar de Arts, een man van studie zijnde, wil toch gaarne zoodanig onderwerp gestaafd zien met alles, wat eene zorgvuldige waarneming van bekwame en in ondervinding grijs gewordene mannen, om 't even van welk tijdperk, heeft aan de hand gegeven, wikt, oordeelt en vergelijkt dezelve met die van anderen, en toetst alles aan het gezond verstand en de ervaring. Deze Verhandeling uit dit oogpunt beschouwende, kunnen wij den Schrijver van onvolledigheid en eenzijdigheid niet vrijpleiten; er nevens voegende, dat hij zich nog verdienstelijker zou gemaakt hebben, indien hij datgene, hetwelk hij gevoelde dat men hem zou kunnen vragen en tegenwerpen, (blijkens zijne Voorrede, bl. VI en VII.) meer opzettelijk hadde aangevoerd.
Wij mogen dan, in de eerste plaats, den Schrijver vragen, of hij ons, met deze zijne Verhandeling over de Croup, eene nieuwe, weinig bekende, moeijelijk te onderscheiden of verkeerd behandelde ziekte heeft willen lëeren kennen? De kundige Vertaler zelf schijnt de regtmatigheid dezer vrage gevoeld hebben, daar hij al aanstonds, op de eerste bladzijde, in eene noot, verklaart, dat de naam van Croup reeds sedert lang bekend, en zij onder den naam eener bijzondere keelziekte beschreven was; ja de Schrijver zelf geeft daarvan, in zijne aanteekening op bl. 14, wel een' wenk; maar Rec. had echter dit punt gaarne meer opzettelijk behandeld gezien.
Was, vragen wij in de tweede plaats, de kennis van deze ziekte zoo gebrekkig, de behandeling of geneeswijze zoo verkeerd, dat dezelve niet naauwkeurig verdiende opgegeven of aangewezen te worden? Dwaalden onze vroegere waarnemers aangaande de eigenlijke oorzaak, die zij veelal in de ontsteking stelden, zoo in 't oogloopende, dat de overweging niet eenige opzettelijke behandeling verdiende? Intusschen meenen wij, na eene onpartijdige en naauwkeurige vergelijking der schriften van

{==15==} {>>pagina-aanduiding<<}
eenen home, ghisius en michaëlis, te mogen besluiten, dat de ons hier beschrevene ziekte geene andere is, dan die Croup, welke bij den laatsten Schrijver in 't bijzonder onder den naam van Angina Membranacea, of polyposa, voorkomt. Wij hadden dus gewenscht, dat de Schrijver daarvoor rondelijk ware uitgekomen, en van dit voortreffelijk werk hadde gebruik gemaakt; te meer, daar zijne beschrijving van hare zitplaats, hare uitwerkende oorzaken, in eene verdikking van het in de kliertjes van de luchtpijp en de luchtbuizen afgescheiden vocht, volmaakt overeenkomt met die, welke bij den reeds genoemden gevonden wordt. - Als voorstander van de bepaling der Croup als geene wezenlijke ontstekingsziekte, zal welligt de Schrijver geoordeeld worden meer van zijne voorgangers te verschillen; blijkbaar strijdt hij ijverig voor de ontkenning van de ontsteking. Intusschen komt het ons voor, dat hij ook daarin zoo zeer van zijne voorgangers niet verschilt; ofschoon ook de Vertaler, in zijne noot op bl. 27, het tegendeel schijnt te beweren. Doorleest men met oplettendheid de reeds genoemde geschriften, men zal daarin ten klaarste opgeteekend vinden, dat zij, bij de beschouwing der lijken, bij vele geene sporen van ontsteking gevonden hebben; ofschoon bij andere het tegenovergestelde plaats had. Duidelijk zegt michaëlis: Trachea sub larynge ad extrema usque bronchia modo ab omni inflammationis nota immunis deprehenditur (*); de longen tevens bij vele gezond gevonden hebbende. Omtrent de zitplaats der Croup zeggen zij, dat deze in de luchtpijp en luchtbuizen moet gezocht worden; verklarende, dat zij nu eens van een' ontstekingachtigen, dan weder van een' zinkingachtigen aard was; er zeer verstandig bijvoegende,
dat hare natuur verschilde, naar mate van de ligchaamsgestalte, den ouderdom, het jaargetijde en de heerschende ziektegesteldheid. Zij mogen over 't algemeen geneigd zijn de Croup als ontstekingsziekte te beschouwen, maar wilden hun gevoelen niet algemeen in alle gevallen doen gelden. Even zoo bedachtzaam hadden wij onzen Schrijver gewenscht, te meer, daar zijne gronden voor het ontkennen der ontsteking niet van de sterkste zijn; ook hij zelf schijnt de

{==16==} {>>pagina-aanduiding<<}
moeijelijkheid gevoeld te hebben, om zijn gevoelen algemeen toepasselijk te maken, daar hij, bladz. 69, over de bloedontlasting sprekende, zich dus uitlaat: ‘Indien de Croup met een' ontstekingachtigen staat verbonden is, dan lijdt het geen twijfel of men moet tot de aderlating zijne toevlugt nemen.’
Ons bestek gedoogt niet, verder uit te weiden; ofschoon aangaande de stelling des Schrijvers, dat de koorts met de Croup niet zou vergezeld gaan, enz. een en ander zou zijn aan te merken. Wat nu de Geneeswijze betreft, deze rust grootendeels op de uitwerping der verdikte eiwitstoffe, gereed om de luchtpijp toe te sluiten, en bepaalt zich tot hare uitdrijving of terugbrenging tot hare natuurlijke vloeibaarheid, tot het volvoeren daarvan de braakmiddelen aanprijzende, welke wij, voorzigtiglijk toegediend gaarne met den Schrijver aanbevelen, geloovende dat deze, in vele opzigten, ter genezing meer dan de aderlating zullen te weeg brengen; - men make slechts deze behandeling niet algemeen; - omstandigheden, de toestand der pols, en meer andere kenteekenen, moeten de handelwijze van den Arts wijzigen.
Ondanks onze gemaakte bedenkingen, herhalen wij onze aanprijzing van deze, den onderzoekenden geest opwekkende, Verhandeling.
De Schrijver heeft achter dezelve, omtrent eene soort van hoest, welke men Croup noemt, een onderrigt gevoegd, bij wijze van vragen en antwoorden, en voorzeker met het beste oogmerk, om nuttig te zijn; dan, naar ons gevoelen, ware het veiliger geweest, dit weg te laten. Wij zijn geene voorstanders van deze en soortgelijke geneeskundige vraagboekjes, en kunnen het nut daarvan niet inzien. Zij geven meermalen aanleiding tot eene te trage raadpleging met eenen bekwamen Geneesheer, bevorderende daardoor ongevoelig de kwakzalverij; terwijl wij vooral in alle die ziekten, tot wier kenmerken de hoest bij uitsluiting behoort, een geoefend geneeskundig oordeel noodzakelijk achten.






{==17==} {>>pagina-aanduiding<<}

Reis in het Noordoostelijke Siberie, en op de IJszee en den Noordoostelijken Oceaan, door Gawrila Sarytschew, Rus-Keizerlijk Generaal-Majoor ter Zee; uit de Hoogduitsche vertaling van J.H. Busse overgezet door N. Messchaert. In Twee Deelen. Iste Deel. Te Amsterdam, bij J. Allart. 1808. In gr. 8vo. 190 Blz.

Bij het ontvangen van het Eerste Deel dezes Werks herinnerden wij ons aan een Stuk, in den jare 1788 te Londen uitgegeven, onder den Titel: A comparative view of the Russian Discoveries with those made by Captains cook and clirke, and a sketch of what remains to be ascertained by future Navigators; by william coxe, A.M.F.R.S. &c. Dit met veel oordeels opgestelde Stuk eindigde met de aanduiding van de Reis naar deze Noordsche Gewesten, door Keizerin catharina opgedragen aan Kapitein billings, een Engelsch Zeeofficier in Russischen dienst, die Kapitein cook vergezelde op diens laatsten togt naar den Stillen Oceaan. - Nu en dan vermeldden de Nieuwspapieren 't een en ander van deze Reize, doch een geheel daarvan herinneren wij ons niet ontmoet te hebben. Wij namen dus gretig ter hand de lezing van het voor ons liggend Werk, als geschikt om ons de beste en naauwkeurigste berigten te schenken van dit gedeelte onzes Aardbols, en der Aardrijkskunde toe te lichten. Wij vonden ons in onze verwachting niet te leurgesteld, en verpligt, onze Lezers met hetzelve bekend te maken.
Om de IJszee en den Noordoostelijken Oceaan te onderzoeken, is geen Rijk gelegener, dan Rusland: het heeft ook niet ontbroken aan plans te dien opzigte; dan vele onuitvoerlijke werden gemaakt in het geruste kabinet, tienduizend wersten van de plaats, waar zij zouden moeten uitgevoerd worden. Van het groot aantal ondernemingen, door Rusland te dien aanzien gedaan, is die, volgens het ontwerp van Keizer peter den grooten, duslange de gewigtigste gebleven. 's Schrijvers Voorrede geeft verslag van de vervolgens gedane Ontdekkingstogten, en reden van derzelver gebrekkigheid en mislukking. - Verschuldigde eere geeft de Schrijver aan de kennis, aan de kloekmoedigheid en volharding van Kapitein cook; dan meldt tevens de oorzaken,

{==18==} {>>pagina-aanduiding<<}
waarom hij het aangevangen werk heeft moeten staken, en waarom hij zich met onvolledige opgaven heeft moeten vergenoegen.
De Schrijver, sarytschew, is, volgens het berigt des Hoogduitschen Vertalers, in het Keizerlijke Cadettencorps opgevoed; naderhand kreeg hij, als Zee-officier, in het gevolg van Keizerin catharina, gedurende haren vermaarden togt op de Wolga, gelegenheid om proeven te geven van zijne kundigheden, en werd, ingevolge daarvan, tot Begeleider van Kapitein billings verkozen. De reis ving ten jare 1785 aan, en duurde omtrent acht jaren. Gedurende dien tijd hield hij een naauwkeurig dagboek, waarin hij alles aanteekende, wat hem merkwaardigs bejegende, zonder er eens aan te denken, om het in 't vervolg openlijk bekend te maken, ‘dewijl,’ dus drukt hij zich uit, ‘ik gevoelde dat mij de voorbereidende bekwaamheden tot eenen Schrijver ontbraken, en het derhalve voor vergeefsche moeite hield, het te willen worden.’ Op sterke aanmaning arbeidde hij er aan, vond bemoediging, en uitlandigheid was oorzaak, dat hij het niet voor het jaar 1801 kon voltooijen, wanneer zijne Keizerlijke Majesteit den druk van het Dagboek en de Kaarten gebood.
De Schrijver erkent, dat zijn Werk, ten aanziene van stijl en voordragt, alsmede van natuurkundige aanmerkingen, zekerlijk gebrekkig is: deze op te maken, was eens anders zaak, en hij geeft ons hope, dat wij des niet verstoken zullen blijven; doch hij durft verzekeren, dat de waarnemingen, die den Zeevarenden nuttig kunnen worden, met de grootste naauwkeurigheid gedaan en omstandig beschreven zijn. - De uitvoerige en schoone Kaart, voor aan in dit Werk gevoegd, waar men de scheepstogten ook op aangewezen vindt, kan daarvan ter oogschijnlijke proevé verstrekken. In 't slot zijner Voorrede mogt hij te regt schrijven: ‘Den Zeevarenden hoopte ik met de uitgave van deze Reis iets nuttigs, het algemeen iets aangenaams te leveren. Ondertusschen heb ik het voorbeeld derzulken niet nagevolgd, die hunne verhalen met aanlokkelijke, buitengewone en onderhoudende gevallen opfchikken, welke maar een eenig gebrek hebben, - dat zij niet waar zijn. - Niet dan waarheid te schrijven, had ik ten oogmerk, en schreef daarom alleen gebeurde zaken in

{==19==} {>>pagina-aanduiding<<}
mijn Dagboek op, mij slechts veroorlovende hier en daar eenige aanmerkingen in te vlechten.’
De uitvoerige Ukase van Keizerin catharina, en de vermelding der Officieren, tot dezen Togt bestemd, en van de Manschappen, maakt de eerste Afdeeling uit. Van de toerusting tot den Togt gewaagt de tweede Afdeeling, en bijzonder van 's Schrijvers zending naar Irkutsk en Jakutsk, om de eerste voorbereidselen tot den Togt te bezorgen. - De geestbezwering eens Jakutischen Schamans is zeer lezenswaardig; de beschrijving der Jakuten kort, maar voldoende. ‘Er zijn,’ merkt hij op, ‘niet weinig Jakuten, die het Christelijk geloof hebben aangenomen; doch meerendeels zijn het arme lieden, die zich misschien slechts hebben laten doopen, om eenige jaren van het hoofdgeld vrij te blijven: den rijken gevalt het niet, dat het Christelijk geloof verbiedt twee vrouwen te hebben, en in de vasten vleesch, boter en melk, maar vooral paardenvleesch te eten, welk laatste zij voor het smakelijkste geregt houden, dat ergens in de wereld te vinden is, zoo dat zij dikwijls zeggen. dat, zoo de Russen het maar eens ter dege proefden, zij geen rundvleesch meer zouden willen eten. Het vet van paarden en koeijen eten zij zonder eenige toespijs met grooten smaak en meestal raauw; insgelijks vinden zij grooten smaak in het drinken van gesmolten boter, hetwelk zij houden voor een voortreffelijk geneesmiddel tegen verscheidene ziekten, en daarom aan degenen, die daaraan krank liggen, te drinken geven. Om een schreijenden zuigeling te stillen, geven zij hem een stuk raauw rundervet om uit te zuigen. In den zomer, wanneer hunne paarden jongen werpen, maken zij van de melk hun Kumys, even zoo als de Tartaren: des winters drinken zij, in plaats daarvan, Undan, zijnde een gemengde drank van zure melk, verlche boter en water, die zich in de daad ook wel laat drinken -
Uit alles blijkt genoegzaam, dat bijna alle hunne spijzen uit levensmiddelen bestaan, die ons (Griekschen) Christenen verboden zijn; ondertusschen staan onze Priesters er sterk op, dat de gedoopte Jakuten al het door de wet verbodene vermijden en de vasten houden; maar dewijl zij noch koren, noch vruchten, noch visch hebben, wordt het hun bijkans onmogelijk, dit voorschrift na te komen. De oorzaak derhalve, waarom zoo veel Jakuten zich niet laten doopen, komt uit de maag voort’!

{==20==} {>>pagina-aanduiding<<}

In de derde Afdeeling vinden wij 't vertrek van Omekon naar Ochotsk met gezadelde Rendieren, zeer lastig in 't berijden. Hier treffen wij eene beschrijving aan van de Tunguzen, die zoo wel des winters als in den zomer een zwervend herdersleven leiden. Dezer huishouding wordt niet onaardig beschreven. - Voorts kwamen zij bij de Voettunguzen, dus genoemd, omdat zij, bij gebrek aan Rendieren, in den zomer te voet moeten gaan; maar des winters spannen zij Honden voor hunne Narten. Zij wonen in Aardjurten, doch zijn voorts in niets van de Rendiertunguzen onderscheiden. Van hier zette men de reis met Honden in Narten voort. Hoogst zonderling is deze wijze van reizen, hier beschreven. - Hij kwam te Ochotsk, welke handelplaats en handel de Reiziger ontvouwt. Noch geschikte schepen, noch bouwstoffe tot dezelve trof hij daar aan. Een moeijelijke togt in 't land, om scheepstimmerhout te zoeken, beloofde in 't eerst weinig goeds; dan eindelijk trof hij zoo veel geschikt hout aan, dat er voor twee vaartuigen genoeg was; doch het ontbrak aan manschap, geschikt om te gaan hakken, zoo zeer waren zij door eene armoedige levenswijze verzwakt. De vischtijd kwam, met dezen overvloed, en het volk kreeg krachten. Niet dan met verwondering zal men hier lezen de verscheidenheid en veelheid der Vischsoorten, die van April tot September zich daar opdoet, ten voedfel van Menschen en Honden dient, als ook ter verzendinge. - Genoeg, dat wij dit alleen afschrijven: ‘In het laatste van Augustus en het begin van September, als de Visch allergrootst is, vangt men hem, om zoo te zeggen, niet meer: maar dan neemt men hem slechts met de hand uit de rivier, als uit een vat, en werpt hem in daartoe gemaakte kuilen, waar hij dan bederft, verrot en geheel uit elkander loopt. Deze spijs behoort den honden toe; maar ondertusschen eet
menig een ander dezelve ook wel. De Kamschatkadalen voor hun deel houden deze spijs voor eene der beste en smakelijkste, ofschoon de geur derzelve indedaad niet liefelijk en zoo sterk is, dat men het op een paar wersten afstands kan merken, als er zulk een kuil wordt geopend. Omtrent het einde van September, of als de eerste vorst invalt, laat men de vischsoorten, die dan invallen, bevriezen, en legt dezelve op hoopen, om als voorraad tot den winter bewaard te blijven.’ -
{==21==} {>>pagina-aanduiding<<}
Der Inboorlingen Visch-, alsmede hunne zonderlinge Vogel-vangst, vinden wij hier vermeld.
Op de komst van den Heer billings te Ochotsk werd de Schrijver naar de rivier Kolyma gezonden. Deze reis, met de verrigtingen aldaar, maakt de vierde Afdeeling uit, waarin men de bezochte Volken of dun gezaaide menschenhoopen beschreven vindt, met vele opmerkenswaardige bijzonderheden, te veel om hier op te noemen. In de vesting (Ostrog) Werchne-Kolymsk, waar zij twee schepen bouwden, klom in Januarij 1787 de koude tot 43 Graden (volgens reaumur). ‘Zij werd,’ schrijft hij, ‘zoo nijpend, dat de ademhaling zelfs moeijelijk werd, en het uitgewasemde vocht terstond in ijsdeeltjes veranderde, die door het tegen elkander wrijven een gestadig geritsel deden hooren. De werking der zon was toen ten uiterste gering, althans kon zij de lucht volstrekt niet verwarmen; zij kwam slechts op den middag, en voor een zeer korten tijd, even boven den gezigteinder, en hare stralen vielen zeer schuins. Het is opmerkelijk, dat bij de hevigste koude hier altijd eene volkomene stilte heerscht: zoo dra de wind zich weder een weinig verheft, daalt de koude. Met kwik gevulde Thermometers waren hier volstrektniet te gebruiken: want het zuiverste kwik bevriest bij eene koude van 33 Graden, en verandert dan in een vast ligchaam: wij bedienden ons slechts van Thermometers met geestrijke vochten.’
Behalve de felle koude hadden zij, uit gebrek van voorzorge, met schaarschheid van eetwaren en scheurbuik te worstelen. Met dat al zetten zij den scheepsbouw voort en een tweede op stapel. De Schrijver is verre van zich voor een scheepsbouwkundige uit te geven; vele gedeelten kostten hun verbazende moeite.
Met de gebouwde Vaartuigen, te water geloopen en tot de reis toegerust, voeren zij de Kolyma af. Dit bedrijf en de reis op de rivieren maakt de vijfde Afdeeling uit, welke zeer veel merkwaardigs biedt, de komst aan de IJszee vermeldt, en de worstelingen met het ijs.
De verdere reisontmoetingen vullen de zesde Afdeeling. In 't einde deden de dikke nevels, de ondoordringbare en schipbreuk dreigende ijsschotsen de Reizigers besluiten om terug te keeren; te meer, daar de beklommen rots Baronow oost- en noordwaarts niets liet zien, dan eene groote ijsvlakte, zonder eenige ope-
{==22==} {>>pagina-aanduiding<<}
ning. Op een uitstapje landwaarts in ontmoetten onzen Reiziger verscheidene Stand-rendieren, dus genaamd, omdat zij gedurende den winter, als des zomers, nabij zee blijven, en zich ook niet vereenigen met de Rendieren, die in den zomer hier uit de bosschen aankomen, en die op hunne beurt elkander hier ook niet verlaten, maar altijd bijeen blijven. Ten opzigte van de wilde Rendieren had hij voorheen eene waarneming medegedeeld, hier op nederkomende, dat zij op 't einde van Mei in groote kudden uit de bosschen naar de zeekusten ijlen, waarschijnlijk om de groote menigte muggen te ontvlieden. In den herfst op hunnen terugtogt kunnen zij het overtrekken van twee rivieren niet vermijden. De Kozakken in die landstreek, alsmede de Jukagiers, de lievelingsplaatsen dezer Rendieren kennende, komen daar dan in hunne kanen op af, en steken eene groote menigte in het water dood, zoo dat één mensch, op éénen dag, dikwerf meer dan 60 afmaakt. Hij voegt er deze waarneming nevens: ‘Men moet weten, dat de Rendieren niet alle te gelijk in eenen hoop overzwemmen, maar een voor een achter elkander, zoodat de Jagers niet veel moeite met hen hebben. Slechts moeten zij dit eenige in acht nemen, dat zij de dieren niet aanvallen, zoo lang derzelver aanvoerder nog niet aan de andere zijde is aangeland: want zoo dra deze eenige hindernis ontmoette, zou hij terug keeren, en de geheele kudde na hem; maar zoo dra hij de overzijde bereikt heeft, keert er zeker geen een weder terug, maar zij blijven alle hunnen geleider getrouw.’
De landverkenningen, hier opgedaan, zijn veelvuldig en belangrijk, Het verhaal wijst uit, dat de Togtgenooten pogingen genoeg gedaan hebben, om in de IJszee door te dringen; doch deze alle vruchteloos vindende, besloot billings met zijne Reisgenooten, hier de Vaartuigen op te leggen.
De Reis van Sredne-Kolymsk naar Jakutsk beslaat de zevende Afdeeling. Jammer dat zij op dezen togt den Mammouth niet gezien hebben, van welken de Inwoners verhaalden, dat aan den zandigen oever van de rivier Alaseja het geraamte lag van een groot dier, tot op de helft losgespoeld, 't welk ongeveer de grootte scheen te hebben van eenen Olifant; dat het zich in eene staande houding bevond, geheel onbeschadigd, en nog met zijne huid bedekt was, waaraan hier en daar nog lange ha-
{==23==} {>>pagina-aanduiding<<}
ren gevonden werden. Belangrijk en afwisselende zijn de reisontmoetingen in dezen weinig bereisden oord. Aanstalte tot een' hervatten togt hield den Schrijver en anderen onledig.
De achtste en laatste Afdeeling van dit Deel behelst de reisverhalen van den in 1788 hervatten togt; den geheelen winter bragten zij te Ochotsk met Scheepstimmeren door.
Zoo veel hebben wij vermeld van een zeer verdienstelijk Werk. Behalve de reeds aangeprezen Kaart, is dit Deel met een aantal Platen opgesierd, die wel alle niet even belangrijk, maar alle schoon zijn.




Kallimachus Lofzangen, door Mr. W. Bilderdijk. Te Amsterdam, bij P.J. Uylenbroek en J.W. IJntema en Comp. 1808. In gr. 8vo. XVI en 120 bl.

‘Wanneer ons alles ontvalt, ontvallen ons nog de weldadige Zanggodinnen niet:’ deze is des Dichters troostvolle betuiging in den aanvang zijner Voorrede, en deze bundel van verduitschte Grieksche kunst bewijst ons de waarheid dier spreuk, zelfs wanneer zij bij toepassing op den Dichter letterlijk gelden moest.
Men kan groote Mannen nimmer juist beoordeelen, wanneer men hen of hunne daden op de gewone wijze beoordeelt, en ook hier geldt volkomen het spreekwoord: wanneer twee verschillende menschen hetzelfde doen, is het daarom niet hetzelfde. Wanneer wij van elk ander eene vertaling van kallimachus ontvangen hadden, en deze vertaling kenteekenen droeg van waarlijk dichterlijken geest, zouden wij waarschijnlijk ons verslag beginnen met het beklag, waarom niet liever zoodanig Dichter een ander oorspronkelijk ter vertaling of navolging had uitgekozen, daar toch zeker kallimachus, ondanks menigvuldige schoonheden en treffelijke episodes, door geen bevoegd beoordeelaar der voortbrengselen van den Griekschen Zangberg in den eersten rang van Griekenlands Dichteren kan geplaatst worden. Bij eene beoordeeling van bilderdijk, die op onderscheidene tijden, en in onderscheidene omstandigheden, tot eigen uitspanning, nu eens deze, dan weder die

{==24==} {>>pagina-aanduiding<<}
hymne vertaalde, en op deze wijze alles, wat ons van dezen Dichter overig is, reeds in het Nederduitsch had overgebragt, voor dat hij misschien aan het vertalen van den Kallimachus had gedacht, zou eene dergelijke beoordeeling onzin zijn; terwijl daarenboven niet ligt door iemand eene juistere en meer oordeelkundige beoordeeling van de verdiensten des Griekschen Dichters kan gegeven worden, dan die, welke ons bilderdijk zelf, in zijne uitmuntende Voorrede, geeft. Wij kunnen en moeten dus alleen bij de waardij dezer navolging stilstaan, en te dezen aanzien kunnen wij zeker niet genoeg zeggen. Zaakkundigen weten, op wat wijze bilderdijk gewoon is oude Dichters te vertalen, en wij behoeven dus hun wel niet te herinneren, dat men ook hier aan geene eigenlijke vertaling te denken hebbe.
Het is waar, sommigen onzer kleingeestige beoordeelaars hebben het hier en daar gewaagd dit te berispen, doch ook juist daardoor getoond, dat zij, zoowel om over bilderdijk als om over Dichtkunst te spreken, volkomen ongeschikt waren; gelijk men trouwens ook dan nog de navolgingen van bilderdijk met verrukking lezen zal, wanneer deze berispers en hunne vitterijen reeds lang zullen vergeten zijn.
Doch hoe is deze navolging? - Men leze en vergelijke, en het oordeel van elk, die lezen en vergelijken kan, zal zeker hierop nederkomen: dat, zoo men al somtijds kallimachus niet op de eerste lezing herkent, zulks alleen daaraan is toe te schrijven, dat zijn navolger hem verre overtroffen heeft. Eén voorbeeld zij genoeg. Schoon zeker schildert ook kallimachus het bezoek van diana bij de Cyclopen; maar nu leze men bilderdijk (bl. 28-31) en oordeele! Elke lofspraak zoude hier koud zijn (*).
Zoo lazen wij met bijzonder genoegen de overbrenging dier kunstwoorden, die door hunne krachtige zamenstelling de Grieksche taal ongemeen versieren, zoo als πολυτϱοϕος, πολυμεδιμνος, πηλογονων ελατωϱ &c., alvoedende, graangodes, reuzenrot-bedwinger enz. Zinrijk vooral, en hier en daar door eene betere wending veel opgehelderd, is het verloren Dichtstukje op het Hair

{==25==} {>>pagina-aanduiding<<}
van Berenice, thans alleen uit catullus Latijnsche vertaling kenbaar. Alleenlijk hadden wij verlangd, dat de Heer bilderdijk op alle de Zangen des Griekschen Dichters soortgelijke aanteekeningen had medegedeeld, als door hem op dien aan Delos ter ophelderinge gesteld zijn. Welligt ware ook zulk eene verklaring van een en ander Bijschrift voor den Hollandschen lezer van belang geweest.
Dan wij gelooven genoeg gezegd te hebben, om te doen opmerken, hoezeer ook dit Stuk onzen Eersten Dichter waardig is; en wij eindigen dus met den hartelijken wensch, dat een ruim vertier ook van dit Werk, hetwelk met eene uitmuntende Opdragt in verzen aan den Heer j. valckenaer verrijkt is, de Uitgevers moge aanmoedigen tot de uitgave van nog meer dergelijke onuitgegevene of hier en daar verstrooide meesterstukken.




Gedichten van H. Tollens Cz. Iste Deel. In den Hage, bij Immerzeel en Comp. 1808. In gr. 8vo. 192 Bl.


Wie zijt gij, door geen grens te perken, 
Verheven geest! onstoflijk beeld! 
Wat zijt ge en wat uw wonderwerken, 
ô Dichtkunst, echte godenteelt! 
Van waar die ongepeilde krachten, 
Die uit een' vuurstroom van gedachten 
Zich storten op 't ontroerd gemoed; 
Van waar, in 't ongevraagd ontwellen, 
Die drift, die 't hart doet hooger zwellen, 
En ombruist door 't ontstoken bloed? 
 
Daar zijn er, wier ontvlamde pennen 
Dat vuur doen vonklen uit hun lied; 
Daar zijn er, die hare almagt kennen, 
Maar, die haar schetsen, zijn er niet: 
Die drift, door grens noch pool te stuiten, 
Stijgt omvang en begrip te buiten, 
En hoeft geen standpunt tot haar schoor; 
Zij zweeft, op nooit gekorte vleuglen, 
Ten spot van wetten en van teuglen, 
't Heelal en 't ongeschaapne door. 

Dus begint de Heer tollens zijne Ods aan de Dichtkunst, en hij, die hare kracht alzoo gevoelt, al-
{==26==} {>>pagina-aanduiding<<}
zoo met woorden, harer waardig, kan uitdrukken, behoort te regt onder Apollo's echte Zonen geteld te worden. Het is toch niet de maat, en nog veel minder het rijmwoord, dat den dagelijkschen spreek- of schrijf-trant tot dichtstuk verhest: neen, het zijn de gedachten zelve, op de krachtigste wijze voorgesteld; het is de muzikale toon, die de zinnen boeit; het is de kracht der verbeelding en genie, welke het gekozen onderwerp tot een kunst-tafereel vormt, om de waarheid aanschouwelijker te maken, en het sympathetisch gevoel met allen mogelijken invloed te doen werken.
De Recensent ontveinst geenszins, dat hij dezen bundel van Gedichten met een gunstig vooroordeel in handen nam. De dichterlijke
    verdiensten van den Heer tollens waren bij hem reeds van elders zoo zeer erkend, dat hij zich nimmer konde voorstellen, in de gewrochten van dezen kieschen Zanger, vooral wanneer zij door openbare uitgave aan het algemeene oordeel onderworpen werden, iets ondichterlijks te zullen vinden, der heilige kunst onwaardig. Maar, hoe gaarne betaalt de Recensent alhier den tol aan deze verdiensten, met de openlijke erkentenis, dat deze verzameling van gedichten zijne hooge verwachting nog heeft overtroffen! Waar hij dezelve ook opsloeg, overal vond hij eene oorspronkelijke, ware voorstelling, vol van vindinge en kracht, met de behoorlijke warmte, voortreffelijk van licht en bruin, harmonisch te midden der menigvuldige contrasten, rijk van beelden zonder overlading, en daarbij eene allezins eenvoudige, gemakkelijke en zoetvloeijende maatberijming. En hetgeen, eindelijk, de waarde dezer kunstverzameling nog meer verhest, is de keur van onderwerpen, waarbij het denkvermogen tot gewigtige bepeinzing aangevuurd, het hart aan de edelste gevoelens geboeid wordt. Nu eens zweeft de Dichter in zijne hoogere sfeer, en vermaagschapt zich naauw met zijne gewijde broeders op den Helikon; dan snaart hij zijne lier voor den roem zijns vaderlands, door een aantal helden tegen allerlei geweld verdedigd; nu wijdt hij de eerbiedigste offers aan de vriendschap, in welker genot hij gelukkig is en gelukkig maakt; dan blaast hij troost in aan den lijdenden en verligt den last des levens; nu vergadert hij de bloemples, op hunnen tijd geplukt, en leert wijsheid; dan beurt hij de gevallene op en maant haar tot beleid; nu gispt hij den liefdeloozen boet-
{==27==} {>>pagina-aanduiding<<}
prediker en snoert het onbedorven gevoel aan belangelooze menschenmin. De Zang alleen, die de Verlichting ten titel heeft, behaagde den Recensent
minder. Dezelve mist dien geregelden zamenhang van denkbeelden, die eenheid van doel, die zuiverheid van gewaarwordingen, welke het onderwerp zelf eigenaardig aan de hand geeft: het gansche tooneel is vol van schrikbeelden eens akeligen nachts, waaraan de verbeelding zich vasthecht, omdat zij die onder het lezen niet kan verwijderen, maar zich tevens zoo spoedig mogelijk losrukt, zonder het voorwerp zelf te kunnen beminnen. Dan, de Dichter zelf noemt het weinig meer dan eene losse teekening en een onvolledig opstel, en bij deze erkentenis zwijgt de kritiek. Doch, ook daarom, had de Recensent voor zich zelf verlangd, dat het niet geplaatst ware, en betuigt als nu zijn vurig verlangen, dat de Heer tollens dat zelfde onderwerp, bij gepaster aanleiding, op nieuw en naar de kunst bearbeide; terwijl hij alsdan zeker is, dat het ware doel der dichtkunst, behagen en leering, daarin niet zal gemist worden. Op enkele uitdrukkingen wil de Recensent, bij het genot van zoo vele schoonheden, niet hechten: anderzins zoude hij, op bladz. 3, reg. 9, de uitdrukking: kunstmoordende eereloozen! te sterk keuren, daar kunsteloosheid (en deze toch wordt aldaar bedoeld) met de eerloosheid, in den gewonen onzedelijken zin des woords, niets gemeens heeft. Op dezelfde bladzijde (reg. 4 van onderen) wordt de gouden eeuw der kunsten te rug gewenscht in onze ontsierde dagen: ook dit vonnis zoude de Recensent, bij de hoogere vlugt der kunsten in het algemeen, en der dichtkunst in 't bijzonder, niet gaarne onderschrijven. Ook op bl. 22, reg. 3, 5 en 6, en bl. 24, reg. 1 en 2, men keert en weert; men knelt en velt; men wringt, wie indringt; het kraakt en braakt, en rijt en smijt: hoe zeer zulk een weêrklank door aloud gezag mogt kunnen gewettigd worden, komt
zij den Recensent te gezoeht en voor den toon des heldenzangs ongepast voor, te meer, wanneer zij zich zoo nabij elkanderen opeenhoopt. Op bl. 70, reg. 1 tot 5, wordt, bij Leyden's Ramp, de geest van schwartz voorgesteld als rondom waarende, door wreeden lust gepord, en zijne schim in dieper hel nedergestort. Behalve het alledaagsche dezer vindinge, moet de Recensent dezelve afkeuren, omdat de uitvinding van het buskruid eerder als weldaad, ter verkortinge van de rampen des

{==28==} {>>pagina-aanduiding<<}
oorlogs en ter uitroeijinge der jammerlijke tweestrijden, te prijzen is. Op bl. 184 leest men: 't kruipend rupsje, moe gekropen: waarom hier kruipend en gekropen? Is er dan elders eene rups, die loopt of vliegt? - Dan genoeg: de Recensent mag niet meer berispen, daar hem de schijn zelfs van vitlust onteeren zoude, bij het genot van een zoo treffelijk onthaal, waarvoor hij den waardigen Zoon van Apollo den warmsten dank toewijdt. Liever besluit hij zijne weinige aanmerkingen met dat zelfde eenvoudig schoone gedicht, waarin de Rups, dat beeld der herscheppinge, bij het Lijkje van een Kind, een zoo zacht vertroostend aandeel heeft.

't Kruipend Rupsje, moe gekropen, 
Mat getobt in de enge cel, 
Brak zijn kluisje fladdrend open, 
Klapwiekte uit zijn dorre schel. 
Zie, daar wiegt het; zie, daar zweeft het, 
Logger drang en druk ontvlugt; 
Hooger vliegt het, hooger leeft het, 
Zat gespeeld in lager lucht. 
Voedster, droog de natte wangen, 
Tuur niet op de doode pop, 
Blijf niet aan zijn webjen hangen: 
't Vlindertje is niet weêr te vangen: 
s'Hemels Englen vingen 't op. 





Over Proceskosten, derzelver Vergoeding, en Compensatie; door A.D. Weber, openlijk Hoogleeraar der Regtsgeleerdheid aan de Universiteit te Rostock. En, over het Regtmatig Reserveren der Proceskosten; door C.R.D. Martin, Advokaat te Göttingen. Uit het Hoogduitsch en Latijn vertaald, met eenige Aanmerkingen en een Naschrift vermeerderd door H.W. Tijdeman, Hoogleeraar in de Burgerlijke en Hedendaagsche Regtsgeleerdheid aan de Unisiverteit te Franeker. Te Amsterdan, bij W. Brave. 1808. In gr. 8vo. 170 Bl.

De Verhandeling van den beroemden Duitschen Hoogleeraar, a.d. weber, over de Proceskosten enz. verdient zonder twijfel bij elken Regtsgeleerden bekend te zijn. Zij is met kennis van zaken geschreven, en draagt veelvuldige blijken van des Schrijvers gezond oordeel, scherpzinnige uitlegkunde en grondige geleerdheid.
Het gevoelen van vele, waaronder zeer uitmuntende Regtsgeleerden, het Romeinsche Regt zelve en de doorgaande

{==29==} {>>pagina-aanduiding<<}
praktijk (in vele oorden) hadden aanleiding gegeven tot het al te ligtvaardiglijk compenseren der Proceskosten. De Heer weber vindt dit ligtvaardig compenseren der kosten - en Recensent met hem - ten uiterste onregtvaardig, en daartegen is zijn geschrift voornamelijk ingerigt.
De leer van den Schrijver rust op de stelling, dat de betaling der Proceskosten, door den Triomfant aangewend, tot welke de Succumbent veroordeeld wordt, niet moet worden aangemerkt als eene straf, maar als eene schadelooshouding van den Triomfant. De verklaring van het woord temere in de L. 79. D. de Judic. is zeer juist, en de Heer weber toont aan, dat door temerarius litigator niet alleen moet verstaan worden eenen eigenlijk kwaadwilligen, opzettelijk onregtmatig procederenden, maar dat deze benaming ook op hem kan worden toegepast, die te vergeefs geprocedeerd heeft, dat is: getracht heeft iets geregtelijk door te zetten, 't welk hij bij den uitslag niet konde verwerven, maar bij regtelijk vonnis moest verworpen worden; terwijl ook de aanmerking van den Heer Vertaler, dat improbus litigator niet noodzakelijk den stelligen zin van schuld of kwade trouw behoeft te hebben, maar veeleer, gelijk de eigenlijke vorm des woords is, negatif algemeen voor non probus (niet te regt, onregtmatig) in de regtsgeleerde taal gebruikt wordt, en hetgeen hij verder tot staving daarvan bijbrengt, den Recensent fraai en gegrond voorkomen.
Om den Lezer met den loop dezer voortreffelijke Verhandeling bekend te maken, zouden wij den geheelen Inhoud moeten afschrijven; daartoe geene ruimte hebbende, geven wij liever, tot eene proeve van des Schrijvers voordragt en betoogtrant, een gedeelte van de 11de §. De aanteekeningen en geleerde noten moeten wij, mede uit plaatsgebrek, achterwege laten.
‘Wat is, ten aanzien der proceskosten, regtens, wanneer de nu succumberende partij in dezelfde zaak reeds een gunstig vonnis bekomen had?’ ‘Velen achten, dat dit altijd, zonder verder onderscheid, de compensatie der kosten uitwerken moet; wijl de succumbent dan, ten aanzien van het proces en deszelfs voortzetting, het gunstigst vermoeden in zijn voordeel heeft. Anderen meenen, dat de kosten slechts in dat geval moeten gecompenseerd worden, wanneer het vorig vonnis wegens nieuwe in de vorige instantiën nog niet bijgebragte gronden veranderd is. Maar, wanneer zich voor het overige, uit de handelingen en de hoedanigheid der zaak zelve, geen regtelijke grond tot compensatie der kosten opdoet, zie ik geheel niet in, hoe een vernietigd vorig vonnis dezelve kan bewerken. Door het aangewend regtsmiddel en de daarop gevolgde regterlijke verandering, is immers aan het vorig vonnis alle kracht benomen; en kan daarom hetzelve ook de over-
{==30==} {>>pagina-aanduiding<<}
wonnene partij niet bevijden van eene verpligting, welke naar regten op hem rust. Uit kracht van het volgend vonnis, hetwelk hem veroordeelt, moet hij behandeld worden als iemand, die, door wederregtelijk procederen, het vorig vonnis, en even daardoor ook de schade heeft veroorzaakt, welke zijn tegendinger aan gemaakte kosten geleden heeft. De verpligting, om dit verlies te vergoeden, is zoo natuurlijk, dat er eene ware onregtvaardigheid inligt, hem, die door verkeerd voorgeven den regter ter eerster instantie heeft geweten voor zich in te nemen, daarvan te willen ontslaan. - Elders aarzelt men geheel niet, den genen tot vergoeding der schade te nopen, op wiens eisch of begeerte iets geschied is, 't welk tot nadeel eens anderen strekt: waarom zal daarentegen een wederregtelijk vonnis, hoedanig toch het veranderd vonnis naar formeel regt zeker is, mij verhinderen, van mijne tegenpartij, welke 't
zelve uitgewerkt heeft, mijne ontschadiging wegens de kosten te eischen? Het moge zijn, dat in des Nederregters onwetendheid, of opzettelijke onregtvaardigheid, de naaste grond dezer beschadiging gelegen is; de eerste en voornaamste oorzaak derzelve is toch altoos in het procederen mijner wederpartij, 't welk ten laatste als wederregtelijk afgekeurd wordt.’ Na vervolgens eene gewigtige tegenwerping grondig wederlegd te hebben, gaat de Schrijver dus voort: ‘Voorts komt het nog niet alleen daarop aan, of het vorig vonnis veranderd is op gronden, welke reeds vroeger in de behandeling der zaak vermeld waren, dan wel op nieuwe gronden? Want, indien maar het nieuw bijgebragte niet zoodanig is, dat de thans overwonne partij zich daartegen met eene geheel onschuldige onwetendheid ten genoege regtens dekken kan; en den tegendinger niets naar regte wegens te late bewijsvoering kan te laste gelegd worden; dan wordt de succumberende partij desniettemin met regt in de proceskosten verwezen. Maar buiten twijfel kan de triumferende partij de betaling der kosten, vooral wanneer zijn tegendinger tot dezelve onvermogend zijn mogt, van den kwalijk oordeelenden regter zelven eischen, wanneer deze zich aan overtreding of verwaarloozing zijner ambtspligten schuldig heeft gemaakt. Doch het is zeer moeijelijk, hier mede iets tegen de Regtbanken te vorderen; en het moet natuurlijk aan deze geen' geringen prikkel geven om des te onbeschroomder de grootste onregtvaardigheden te plegen, wanneer zelfs wel bij de hoogste Geregtshoven de heillooze stelregel heerschend is, dat men den Nederregters, enkel om hun aanzien te bewaren, door de vingers ziet, en aan dat vermeend fatsoen het eigendom en de regten der verdrukte onderzaten opöffert. Regt en rede beiden hebben eenen askeer van deze on-
{==31==} {>>pagina-aanduiding<<}
regtmatige verschooning; en menig regter zoude veel voorzigtiger te werk gaan, en minder toegeven aan partijdigheid en traagheid (vis
inertiae) wanneer hij, in plaats van deze geliefkoosde bewaring zijner achting, meer onfeilbaar de wettige gevolgen van zijn pligtverzuim te wachten had.’
In een Naschrift toont de Vertaler op eene beknopte wijze aan, dat de compensatie der Proceskosten zoo wel door de leer onzer beroemdste Schrijvers, als door de praktijk begunstigd wordt. Hij heeft, derhalve, eenen zeer nuttigen arbeid gedaan, met deze Verhandeling van den Heer weber in het Nederduitsch over te brengen: daar er toch nog al eenige Regtsgeleerden in ons Land zullen gevonden worden, die met de Hoogduitsche geschriften in hun vak onbekend zijn. Jammer is het slechts, dat de Heer tijdeman niet vollediger de onderscheidene regten en praktijk in dezen uit de verschillende gewesten dezes Lands hebbe opgegeven, zoo als eerst deszelfs oogmerk geweest is. Recensent twijfelt niet, of de Hoogleeraar zou, bijaldien hij de aanmerkingen der aanzienlijkste Regtsgeleerden uit de verschillende oorden van ons Vaderland had ingewonnen, over dit stuk niet zoo éénzijdig gedacht, en zich geenszins zulke sterke uitdrukkingen over den gang en uitslag onzer processen veroorloofd hebben, als hij in het gemelde Naschrift heeft ter nedergesteld. Recensert kent Regtbanken (en de Heer tijdeman is althans in de gelegenheid geweest, om dezelve ook te leeren kennen) bij welke de compensatie van kosten, al is er dan ook eenige schijn voor de onvoldoend gekeurde aanspraak of derzelver verwerping, geenszins tot gewoonte is geworden, en Regters, die de leer van den Hoogleeraar weber, mitsgaders de gronden, waarop die leer rust, kennen, en, met eenige uitzonderingen, uitoefenen. Men moge al op sommige plaatsen in gemoede verpligt zijn, om de lieden af te raden, zich tot de Regtbanken om regt te wenden - aan te raden, liever van regtmatige aanspraak af te zien, of aan onwettigen eisch toe te geven, dan welligt hunne zaak met compensatie van kosten te winnen, althans liever, met opoffering van de helft van hun eigendom of regt, een schadelijk verdrag aan te gaan, om de andere helft
gaaf te behoeden of te behouden, - op andere plaatsen is het hieromtrent beter gesteld, en Recensent is van meening, dat de redenen, die men heeft om de menschen van het pleiten af te raden, over het algemeen, meer gegrond zijn in de langdurigheid der regtsgedingen, dan wel in eene te ligtvaardige compensatie van kosten. Doch het schijnt thans mode te zijn, om al, wat oud is, te verachten en verachtelijk te maken. Er zijn echter inrigtingen en proeesorders, die uitmuntend mogen genoemd wor-
{==32==} {>>pagina-aanduiding<<}
den, en die, schoon in eenige stukken wel voor verbetering vatbaar, geene geheele verwerping verdienen; zoo dat Recensent vreest, dat de nieuwe op handen zijnde inrigtingen deze oude niet in alle opzigten overtreffen zullen.
Nadat de Hoogleeraar tijdeman zulk een hard vonnis over de al te ligtvaardige compensatie van kosten in ons Land geveld heeft, nadat hij den weg, door weber ingeslagen, met het hoogste regt den besten en veiligsten noemt om dit kwaad te ontkomen, heeft Rec. niet weinig verwonderd de bekentenis van denzelfden Hoogleeraar ‘dat de compensatie, bedaardelijk en gematigd verdedigd, zich veel beter, dan het strenge systhema van weber voordoet,’ alsmede het weder tot een rigtsnoer aannemen van zeker art. in de Instructie van den Hoogen Raad, waarbij, ten slotte, het compenseren uit goede merckelijke redenen aan den Regter wordt overgelaten. Zoo neemt dan de Hr. tijdeman hetgene hij met de eene hand heeft gegeven met de andere terug, en keert tot dezelfde onzekerheid en willekeurigheid weder, die hij te voren zoo sterk gegispt heeft. Inderdaad, Recensent kan zich deze onbestaanbaarheid met zichzelven in den Professor niet verklaren, ten zij dezelve, misschien, daaraan moet worden toegeschreven, dat de Hr. tijdeman zich volstrektelijk heeft willen ontlasten van een compliment aan eenen van Hollands uitmuntendste en beroemdste Regtsgeleerden, die aan den Hoogleeraar schreef, ‘dat de gevallen, dat de compensatie van kosten kan te pas komen, veelvuldig kunnen zijn’ - welke gevallen vervolgens ook door den Hr. tijdeman worden opgegeven, doch waarin de Rec. weinig nieuws heeft gevonden. De Hoogleeraar zal zeker zijne goede redenen voor het maken van dit compliment hebben; doch Recensent vindt hetzelve zeer overdreven en weinig kiesch. Hoe! het door den Hr. tijdeman vertaalde werkje zou door 't gezag van eenen enkelen naam verpletterd worden! Neen - neen! dat werkje is te
wél, te grondig geschreven; de naam, de geleerdheid en de roem van weber zijn te zeer gevestigd, dan dat Recensent aan zulk eene authoriteits-verplettering zoo gemakkelijk geloof zoude slaan.... eene geheele Regtsgeleerde Faculteit is daartoe niet in staat.
De Heer tijdeman spreekt ook nog over de kostbaarheid der Regtsgedingen, en vindt goed, om eene aanmerking des Hollandschen Vertalers der Luimen van Neef Jakob aan te halen en niet ongegrond te noemen, die waarlijk niet zeer malsch is. Hierover nog een enkel woord. Het geschreeuw over de kostbaarheid der procedures wordt niet zelden veel te slerk aangeheven. Het is waar, op vele plaatsen van ons Vaderland is het salaris der Advokaten te hoog, doch niet op alle; - en dat der Regters is vooral niet te hoog. Het luidt fraai,

{==33==} {>>pagina-aanduiding<<}
dat men zorgen moet, om den weg van regten zoo min kostbaar, als mogelijk is, te maken (*); doch men dwaalt, naar het oordeel van den Recensent, grovelijk, als men die onkostbaarheid door het besnoeijen der Emolumenten van de Regters en andere judiciele ambtenaren wil tot stand brengen. Ook de Advokaat moet niet te zeer beknibbeld worden. Recensent herinnert zich, bij deze gelegenheid, een gezegde van een' ook beroemd en uitmuntend Regtsgeleerde, die tevens een braaf en regtschapen man was. ‘Wilt gij goede justitie hebben, (zeide hij) - zorg dan, dat uwe procesorders stiptelijk worden nagekomen, dat de processen, zoo spoedig immer mogelijk, worden afgedaan, en betaal alle geregtelijke personen, Advokaten, Procureurs enz. genereus en rijkelijk!’ En waarlijk! er is niets verderfelijker, dan dat men deze lieden karig bedeelt. Geen ambtenaar moet beter bezoldigd worden, dan een Regter. De droevige gevolgen eener verkeerde bezuiniging in dezen zijn in andere Landen maar al te veel bekend, en het is voor ons geene geringe glorie (waarop Recensent, als Hollander, zich met fierheid verheft) dat eerlijkheid en onomkoopbaarheid in onze Regtbanken uitblinken. - Groote traktementen worden nu voor den Staat te kostbaar, en er blijft niets over, dan dat men de regtelijke daden aan belastingen onderwerpt. Laten nu die belastingen al wat hoog zijn, - is het niet oneindig beter, dat de gene, welke een proces verliest, wat veel betaalt, dan dat hij, die het regt op zijne zijde heeft, gevaar loopt, dat de Regter en zijn eigen verdediger door zijne rijker tegenpartij worden omgekocht?
De vertaling is vrij wel uitgevallen, op vele plaatsen echter wat stijf en gedrongen. Eenige woorden hebben den Recensent gestoten, als: vervordering van belangen; namalig; nogmalige tegendinger; niet onderkennelijke, voor niet te onderscheidene; bij andersoortige beschadigingen aanwendbaar; regtskrachtig enz. enz. Ook de spelling is niet geheel zuiver.
De bijgevoegde Verhandeling van den Heer martin over het regtmatig reserveren der Proceskosten behelst zeer goede aaneanmerkingen, en deskundigen zullen het gewisselijk den Franeker Hoogleeraar daukweten, dat hij de moeite heeft genomen, om dezelve uit het Latijn in onze moedertale over te brengen en bij die van weber te voegen.






{==34==} {>>pagina-aanduiding<<}

Brief aan den Inspecteur-Generaal bij den Waterstaat, J. Blanken Jansz, over deszelfs onlangs uitgegeven Stukje, getiteld: Nieuw Ontwerp tot het bouwen van minkostbare Sluizen, welke alle de verelschten der bekende Sluizen bezitten, en daarenboven de steeds ontbrekende, meer uitgebreide nuttigheden van dezelve vervullen kunnen; door zijnen Ambtgenoot A.F. Goudriaan. Amsterdam, bij J.S. van Esveldt-Holtrop. 1808. In gr. 8vo.

Antwoord aan den Heer Inspecteur-Generaal over den Waterstaat van het Koningrijk Holland, A.F. Goudriaan, tot wederbegging van deszelfs in druk uitgegeven Bedenkingen wegens een Nieuw Ontwerp der Sluizen van zijnen Ambtgenoot, J. Blanken Jansz. 's Gravenhage, bij de Gebroeders van Cleef. 1808. In gr. 8vo.

De verschijning der alhier aangekondigde twee Stukjes behoort, ongelukkiglijk, onder die niet zeldzame gevallen des levens, waarin elke nieuwheid, vooral in de mechanieke kunsten, bij mannen van éénen stand en van een zelfde beroep, de mededingende jaloerschheid, dikwerf tot overmaat, ontsteekt, en daardoor eenen partijgeest vormt, die voor de kunst zelve, vooral bij derzelver algemeene nuttigheid, niet anders dan schadelijk kan werken.
De Heer j. blanken gaf zijn Nieuw Ontwerp tot het bouwen van min kostbare, en echter voldoende, Sluizen uit, onder de eenparige toejuiching der Natie, en wij achteden ons even zoo verpligt, bij onze Reeensie (in No. IX. van 1808, bladz. 371 enz.) den verschuldigden lof aan den Uitvinder toe te wijzen, wanneer het naauwkeurige onderzoek de waarde der uitvindinge zelve staven mogt. Met bijzonder genoegen vernamen wij sedert, dat het den Koning terstond behaagd heeft, daarvan in de Benschopper Schutsluis, nabij IJsselstein, eene proeve te doen nemen, waarvan de uitslag nog niet bekend is.
Daar nu deze maatregel in het werk wordt gesteld, had de Heer blanken, onzes inziens, billijk mogen verwachten, dat zij, die, in dit vak van Waterwerkkunde ervaren, van hem in gevoelen mogten verschillen, dezen uitslag hadden verbeid, ten einde alsdan te beslissen, in hoe ver de praktijk met de theorie overeenstemde. Dan de Heer goudriaan begreep zulks anders, en zond den eersten, hier boven aangekondigden, Brief in het licht, waarin hij, reeds bij de inleiding, beweert, dat de uitvinding niet nieuw is, en ook bij hem, blijkens eenige getuigenissen, reeds voormaals bekend, doch, om naderhand aangevoerde zwarigheden, was opgegeven, en

{==35==} {>>pagina-aanduiding<<}
voorts die zwarigheden ontvouwt, bestaande, vooreerst, in de ontkenning, dat de uitwerking van dit zamenstel, op theoretische gronden, van voren (a priori), met zekerheid konde beweerd worden; ten tweede, in eenige praktikale zwarigheden, als het oppersen der grondslagen bij buitengewone wijde Sluizen, de noodzakelijkheid eener meerdere ruimte tusschen de onderkanten der Sluisdeuren en den vloer, in de onmogelijkheid, om, volgens de voorgestelde wijze van vereeniging der deuren, aan de achterharren den noodigen steun der puntdeuren tegen de muren van achter te geven, en, ten derde, in de bewering der mindere nuttigheid en grootere kostbaarheid.
Hiertegen, nu, verdedigt zich de Heer blanken, in het Antwoord, ontzenuwende, van punt tot punt, de gemaakte tegenbedenkingen, voerende wegens de wedersprokene nieuwheid der uitvinding tegengestelde getuigenissen aan, en bevestigende vooral de nuttigheid en mindere kostbaarheid uit de vergelijking van een aantal Sluizen, die sedert eenen geruimen tijd in dit Land gemaakt zijn: zoo dat vooral dit laatste eene gewigtige bijdrage bevat tot de Geschiedenis van den toestand des Sluiswerks binnen dit Land in de laatste jaren, voor welker mededeeling de Heer blanken allen dank verdient.
De Recensent wil ter dezer plaatse niet beoordeelen de gronden, door beide Mannen, ieder voor zijn onderscheiden gevoelen, aangevoerd, niet omdat hij voor zich zelf weifelt in de uitspraak der waarheid, zoo als deze hem beslissende voorkomt; maar omdat hij, door zulk eene uitspraak, niet verder geopend wil houden eene wonde, welke, welligt van eenen anderen kant, door middel van het Koninklijke Instituut, kan, en, zoo spoedig mogelijk, behoort geheeld te worden, opdat de publieke zake, in zulk een allerbelangrijkst vak, als dat van Waterwerkkunde, daarbij geene schade lijde. Alleenlijk had de Recensent van den Heer goudriaan eene meerdere bescheidenheid gewacht omtrent eenen Man van die kunde en ondervindinge, als den Heer blanken, wiens gereedheid daarenboven, em de harmonie te bewaren en te bevorderen, zelfs met het doen van opofferingen, zoo als in het Voorberigt van het Antwoord wordt opgogeven, zijn karakter allezins aanbeveelt. Elke strijd voor waarheid, met bitterheid gevoerd, kan uit zijnen eigen aard nimmer geschikt zijn ter harer stavinge, en is onwaardig den verlichten tijd, waarin wij leven.


{==36==} {>>pagina-aanduiding<<}

De Ring van Gyges wedegevonden, of Verzameling van Nederlandsche Karakters. IVde Deel. Met Platen. Niet vertaald. Te Haarlem, bij F. Bohn. 1809. In gr. 8vo. 346 Bl.

Bij de aankondiging van dit IVde Deel dezes met welverdienden lof meermalen vermelden Werks hebben wij onzen Lezeren iet noodlottigs te berigten. Den geachten Schrijver trof het, zoo wij vreezen, onherstelbaar verlies van zijnen gadeloozen Ring; verlies, hetwelk thans ook de hope des wedervindens niet overig liet, - hij brak in duizend stukken! Welmeenend condoleeren wij het Publiek zoo wel als deszelfs voormaligen Bezitter met deze ramp, welke dit Deel tot het laatste maakt eens Werks, hetwelk anders welligt nog in verscheidene Stukken zoude - immers voorzeker, door eenen Schrijver als dezen, konde voortgezet geworden zijn. Dat wij dan nu, mede voor de laatste maal, ons met de beschouwing van dit Werk bezig houden.
Het zij de Schrijver, aan eene open tafel in een Logement, de gasten karakterkundig beschrijft, - leerzame afgeluisterde gesprekken mededeelt, - den nuttigen Boerenstand handhaaft tegen de baldadigheid van een' verwijfden Stedeling, - morrende ontevredenheid op de treffendste wijze schildert, ten toon stelt, en tot dankbaarheid en blijmoedigheid tracht op te leiden; het zij hij een bevallig Landschap teekent, en in hetzelve ons verlustigt met een lagchend tooneel van echtgeluk en ouder- en kinder - min; of de dwaasheid der wenschen om eer, aanzien, rijkdom en schoonheid in welgekozene voorbeelden als 't ware aanschouwelijk maakt, en den éénigen wensch des Wijzen: ‘eene gezonde Ziel in een gezond Ligchaam,’ tot den onzen maakt; of, met frossard, den Slavenhandel met eene zwarte kole teekent; of, eindelijk, de grilligheden van anders brave menschen tot derzelver bron naspeurt, ontdekt en tracht te stuiten: overas blijft onze Schrijver zichzelven gelijk, is leerzaam en vermakend tevens. No eens maakt hij ons opmerkzaam op het Groeten, en deszelfs verband (hoe vreemd dit klinke) met het Karakter veler Groeters; straks weder geest hij den vuigen Laster der welverdiende verachting prijs. Nu eens stelt hij, met oordeelkundige gematigdheid, den dommen en onredelijken ijver voor het oude, alleen omdat het oud is, ten toon, - staaft der Italianen spreuk: die van de Hoop leeft, loopt gevaar van in het Hospitaal te sterven! - onderhoudt ons over de Loterij en het Fortuinbejag, wijst der Eigenliefde hare grenzen, en doet ons de laagheid der Vleijerije opmerken en gevoelen; dan weder betoont hij zich een treffelijk Verdediger van den Gehuwden Staat, en boe-
{==37==} {>>pagina-aanduiding<<}
zemt ons voor den vrijwillig en alléén uit verkiezing Ongehuwden billijke minachting en beklag, - tegen den Verachter van het Huwelijk, den ontduiker van deszelfs lasten, bij onwettige najaging van
deszelfs lusten, geregte verontwaardiging in; - staaft het merkwaardig gezegde van den beroemden hufeland: dat, van een gelijk getal, veel meer Ongehuwden dan Gehuwden sterven; ja dat schier nimmer onder de Ongetrouwden iemand een' buitengewoon hoogen ouderdom bereikt; - schetst de ouderlijke genoegens, brengende onder andere een gezegde bij van den jongen racine, die van zijnen Vader verhaalt: Il etoit de tous nos jeux: je me souviens de Processions, dans lesquelles mes soeurs etoient le Clergé, j'etois le Curé, et l' Auteur d' athalie, chantant avec nous, portoit la croix; - en besluit het voldongen pleit met deze taal van een' gelukkig Gehuwden: Wanneer ik door hoogen ouderdom of door ziekte verzwakt en afgemat ben, wanneer ik alsdan, door zonderlinge lotgevallen, niet meer in staat zijn mogt om mijzelven het noodig voedsel en deksel te verzorgen, zal ik bijstand, verkwikking en troost bij de mijnen vinden; hier zal ik leven, tot dat de dood mij wenkt, en ik mijnen laatsten adem geve in de armen van mijne kinderen!.... Dan, genoeg ter aanbevelinge. Wij besluiten ons verslag met de mededeeling van het luimig verhaal eens Offerfeests in den trant der Ouden.
De Heer gerrit bullentemmer, weleer Schout en Secretaris van Drimpelenbeek, een Dorp, eenige uren van Bergen op den Zoom gelegen, kreeg, onverwacht, eene groote Erfenis; dit deed zijner Echtgenoote, doortje hooghart, het hoofd draaijen, en door haren beslissenden invloed op haren goeden Man werd nu eene geheele hervorming daargesteld; hunne Namen zelve verwisselden zij voor die van geronte bulentimmer en dorinde, terwijl krelis en aaltje, hunne Kinderen, nu met die van corneille en adelaide prijkten. Ongelukkig geraakte Mevrouw in kennis met zekeren kalen Baron von poef, die, azende op het geld, zijn hof maakte bij de Familie, en, ter bereiking van zijne oogmerken, Mevr. dorinde weldra herschiep in eene sentimenteele Zottin. En nu zat zij, wie Vrouw Natuur in eene kwade luim scheen gevormd te hebben, in het gewaad van eene jeugdige Herderin van Arcadie, uren lang in den maneschijn te zuchten, doorkruiste heiden en duinen, schreef teedere brieven, maakte verzen, enz. Zoo vond haar de Schrijver (onder begunstiging van zijnen Ring) aan het einde van een bosch, op een verheven duin; een Schaap stond bij haar, hetweik met een breed blaauw lint om haar middel was vastgebonden; in hare linkerhand hield zij eenen herderstaf en in hare regterhand een boek. De Baron von poef zat, of liever lag digt bij haar in eene schuinsche rigting, leunende met zijn' rug tegen de duinen;

{==38==} {>>pagina-aanduiding<<}
hij had eene dwarsfluit in de hand, en blies, op het verzoek van Mevrouw dorinde, eene zeer teedere Aria, terwijl de tranen langzaam uit hare oogen vloeiden. Vervolgens liefkoosden zij elkander teederlijk, tot dat het geblaf van eenige Jagthonden de Gelieven eensklaps stoorde. Mevrouw dorinde stond schielijk op: een der dartele bende naderde al blaffende; het Schaap, niet wetende, welke voornemens deze keffer had, en eens door eenen baldadigen Beschutter in zijnen achterpoot deerlijk gebeten zijnde, nam de vlugt, zonder te bedenken, dat het met het zijden lint aan Mevrouw dorinde was vastgebonden. De goede vrouw kon zich tegen deze overmagt niet verzetten, maar was genoodzaakt te volgen; zij vloog door duin en dal, door heggen en struiken, tot dat eindelijk haar teeder voetje door den uitstekenden omgekromden wortel van eenen eikenboom werd vastgehouden, en zij, op eene deerlijke wijze, met haar bekoorlijk aangezigt in de struiken nederstortte. Bij geluk brak door den val het lint in stukken; dit deed het Schaap zijnen loop met meer spoed voortzetten, en wel met zulk eene gezwindheid, alsof alle de Jagthonden van meleager en atalanta, in de bosschen van Calydon, het om strijd vervolgden. - Maar wij dwalen af. Bij zekere plegtige gelegenheid kwam men op den inval, in een bosch bij het Buiten van den Heer geronte, eens een Bacchusfeest in den smaak der Ouden te vieren. De toebereidselen tot hetzelve, hier kluchtig beschreven, daarlatende, naderen wij den optogt. De oude Tuinman, voor God bacchus spelende, van een Satyr voorgegaan, opende den trein, gedost, in stede van een Tijgersvel, met het vel der Narrenslede; hem volgde de Heer geronte, als silenus, geheel in Nankingslinnen gekleed, en zittende, bij gebrek van
eenen Ezel, op een ond Karrepaard, welk men groote artificieele ooren aan zijn' kop vastgehecht, en de haren uit den staart zoo veel mogelijk had uitgetrokken; de Heer geronte had echter zijne staartpruik en zijn rond hoedje, als zeer aan zinkens onderhevig zijnde, opgehouden. Voorts Satyrs en Bacchanten; daarna de Offerpriester met twee Offerknapen, en eindelijk een Toortsdrager. Aldus gerangschikt, gebood de Offerpriester, dat de trein langzaam en met alle destigheid zoude optrekken, vooreerst langs het kippenhok, het bleekveld en den kooltuin, en vervolgens door de groote laan van het bosch tot aan de duinen; terwijl dezelve, op gelijke wijze en langs denzelfden weg, statig, in de grootste orde, en met alle geschiktheid, naar het koetshuis zoude terug keeren.
Nadat hij met het offermes een teeken tot den aftogt had gegeven, en één der Satyrs reeds moedig was vooruitgestapt, hegon God bacchus, die dadelijk volgen moest, eenige welmeenende complimenten te maken; hij zeide, schoon hij nu een bacchus was, dat hij toch inderdaad niets anders was dan

{==39==} {>>pagina-aanduiding<<}
arie krul, de knecht, om zoo te spreken, van zijnen Heer; dat hem de eer niet toekwam om vooruit te gaan. Silenus, die reeds op zijn paard was gestegen, merkte met veel scherpzinnigheid aan, dat hij het Feest niet hielp vieren qua arie krul, maar in qualiteit van Vader bacchus. Gij zijt thans een God, mijn lieve arie! zeide geronte met nadruk, terwijl hij hem vriendelijk toeknikte, en met zijne lans een' zwaai maakte om hem tot voortgaan aan te moedigen.
Nimmer zag ik eene plegtigheid, die mij zoo bespottelijk voorkwam, en mij, door het hevig lagchen, meer tranen gekost heeft, vooral toen de Bacchanten, met een verschrikkelijk geschreeuw, op hare trommels, en sommige, bij gebrek van eene trommel, op koperen ketels sloegen: dit geweld deed het Karrepaard, dat zeer netelig van humeur was, en de jonge Offerdieren, die nimmer zulk een vervaarlijk geluid gehoord hadden, zeer ontstellen; de vrees maakte hen schichtig. Dit belette echter niet, dat de trein in goede orde deftig voorttrok.
Men naderde de Offerplaats: de Satyr maakte ruimte onder het volk; God bacchus wipte voor zijne jaren nog al vrij gezwind op zijn voetstuk, en, zoodra dit verrigt was, plaatste de Offerpriester zich voor het altaar, en de offerdieren werden met plegtlgheid gebonden; het varken gilde geweldig, vooral toen hetzelve op het altaar werd getild; zoodra het een weinig zweeg, riep de Offerpriester met luide stemme uit: Evoe Bacche! Evoe Bacche! hetwelk door de Satyrs, de Bacchanten en Offerknechts werd nagegalmd.
De vergaderde menigte wist niet, wat hier van te denken; zij stonden in twijsel, of zij lagchen moesten, dan of zij deze plegtigheid nog verder op eene statige wijze moesten aanschouwen.
Op eens roerden de Bacchanten wederom hare trommels en koperen ketels; zij vermengden dit geraas met een vervaarlijk geschreeuw: het volk lachte; het paard schudde zijne achterover getrokkene ooren; men bemerkte aan de beweging van zijnen uitgeplukten staart den gemelijken toestand van zijn hart.
De Offerpriester geeft een sein om het vuur des Altaars te doen ontbranden: de Toortsdrager, uit al te grooten ijver om zijne taak met roem te volbrengen, zwaait met zijne fakkel ginds en herwaarts, om den brandstapel met glans te ontsteken, doch al slingerende verzengt hij bij toeval den staart van het paard, welke zoo gevoelig was geworden door het driftig uitrukken der haren. Niettegenstaande zijnen ouderdom gaf de pijn en de angst hetzelve de krachten zijner jeugd voor eenige oogenblikken weder; het springt, het steigert, het slaat als een onzinnige; eindelijk keert het zich om, en rent door de Satyrs en Bacchanten henen: twee Satyrs, drie Bacchanten en een Offerknecht werden neêrgeveld, en, hevig gekwetst

{==40==} {>>pagina-aanduiding<<}
zijnde, wentelden zij zich om in het zand en in het bloed, dat uit hunne geverwde neuzen stroomde.
Silenus verloor reeds bij den eersten sprong zijne staartpruik, zijn' hoed, zijne lans en drinkschaal; het volk liep hem al schreeuwende achterna; deze gelegenheid nam de Wijngod, die als tuinman de enge toepaden zeer goed kende, gretig waar; hij sprong van zijn voetstuk af, om zich achter de digte struiken der bosschen te verbergen.
Silenus, nadat hij nog eenige roeden, al waggelende, op eenen vollen galop was voortgereden, viel eindelijk, door de zijdelingsche sprongen en het schokken van het verschrikte paard, met eenen hevigen smak op den stronk van eenen elzenboom neêr: hij brulde als eene leeuwin in de woestenijen van Libie, die van hare jongen is beroofd: hij vervloekte zijn paard, den Wijngod, den Offerpriester, de Satyrs en de Bacchanten in 't algemeen, maar den Toortsdrager in het bijzonder; niemand dursde hem naderen. Door vier mannen in huis en te bed gebragt, volgde hem de Schrijver, en zag voorts van tijd tot tijd eenige kreupele Satyrs en gekwetste Bacchanten aankomen; zelfs zag hij, dat de zwarte bok, die zijne offerbanden, voor een gedeelte, door lang spartelen, bad weten te verbreken, insgelijks op drie pooten naar zijnen geliefden stal voorthuppelde: de kleine Satyrs en Bacchanten, die ongekwetst waren gebleven, droegen de lansen, eene drinkschaal, eene trommel, de staartpruik en het ronde hoedje van den Heer geronte, hetwelk zij op den weg hadden gevonden.




De Steenbergsche Familie, door Bruno Daalberg, M.D. IIde Deel. In den Hage, bij Immerzeel en Comp. In gr. 8vo. 274 Bl.

Bij de aankondiging van dit Deel hebben wij niets te berigten: de Schrijver blijft zich nagenoeg in alles gelijk, en over het geheel is alles van denzelfden slempel. Wij liepen met deze Steenbergsche Familie bij derzelver opzet reeds niet zeer hoog; ofschoon dit Werk ons beter beviel, dan het naastvorige, dat ons van dezen zelfden Schrijver ter hand kwam. Het doorgaans grappig verhaal wordt nu en dan veraangenaamd door een roerend tooneeltje, waarin men toch iets vindt voor het hart, mogen wij ook nu herhalen. De handelende personen leven nog allen, en de Freule en horatio zijn nog ongehuwd. - In hoe vele Boekdeelen deze Roman zal worden voortgezet, is nog niet vooruit te zien.


{==41==} {>>pagina-aanduiding<<}

Fabelkundig Kaartspel, bevattende een kort begrip der Fabelleer, versierd met de Afbeeldingen der Goden, ten gebruike der Jeugd. In den Haag, bij Immerzeel en Comp. 1809. (zal moeten zijn 1808.)

Dit Spel, bestaande uit 48 Kaarten op Karton gedrukt, elk met een Romeinsch Cijfer geteekend, met de Afbeelding des vergoden of verdichten Persoons versierd, en met de regels van het Spel, in een net gekleurd Katton kokertje van kl, 8vo. formaat gevat, bewijst weder, dat het vernuft nog niet is uitgeput in het verzinnen van 't geen den lust tot lezen, en ter vergadering van belangrijke kennis, bij de Jeugd kan opwakkeren. Hiertoe is ook dit Kaartspel uitgedacht, en verdient wegens het loffelijke des oogmerks aanprijzing. Immers van de oude Fabelleer, hoe vol van omgerijmdheden, kan men niet onkundig zijn, zonder verstoken te blijven van 't geen volstrekt noodzakelijk is tot goed verstand, niet alleen der vroegere, maar ook der latere voortbrengsels van Dichters en Redenaars. Daarenboven is de kennis der Fabelleer onmisbaar, ter onderscheiding, beoordeeling en waardering van tallooze meesterstukken der Teeken-, Schilder- en Beeldhouw - kunst, voor zoo verre derzelver onderwerpen of geheel of gedeeltelijk daarvan ontleend zijn. Dit Fabelkundig Spel heeft ten oogmerk, om der Jeugd een denkbeeld te geven, 1. Van de Geschiedenis der verdichte Goden en Helden; 2. Van de Godsdienstige eer, aan dezelve bewezen, met aanwijzing van derzelver Tempels; 3. Van de verklaring der beelden, gedaanten en zinteekenen, dezer Godheden toegeëigend. Dit oogmerk wordt dan ook bereikt door de beschrijvingen en aanwijzingen, welke op elk blad voorkomen. Men begrijpt, dat alles zeer kort, en van daar oppervlakkig moest worden. De Regels, volgens welke met deze Kaarten gespeeld wordt, zijn de volgende:

I.Het getal der Spelers is willekeurig.

II.Ieder Speler trekt eene Kaart, nadat zij door elkander geschud of vermengd zijn, en de trekker van het hoogste No. geeft het eerst.

III.De Speler, aan de regterzijde van hem, die geeft, speelt het eerst, en zoo vervolgens regts om.

IV.Het hoogste No. maakt den trek, voor welken men een viesje of een vooraf bepaald gedeelte uit den pot trekt.

V.Om regt op dezen prijs te hebben, moet de winner ieder der personen, waaruit het Spel bestaat, op het enkel noemen van deszelfs naam, door een karakteristieken trek van zijne Geschiedenis kunnen aanduiden.


{==42==} {>>pagina-aanduiding<<}

VI.De Speler, die de gevorderde uitlegging niet kan geven, moet zijn regt afstaan aan hem, die ter regterzijde naast hem zit, en zoo vervolgens, tot dat aan deze voorwaarde voldaan is.


Regel V en VI dienen dus, om de Spelers te verpligten, dat zij of vooraf met den inhoud der Kaartebladen bekend zijn, of zich onder het spelen nader bekend maken. Ieder der personen, waaruit het Spel bestaat - is wat onbepaald, en als het aanduidt alle de 48 personen, te moeijelijk; beter ware het, van die Kaarten dit te eischen, die te zamen in ééns om den trek spelen. Men begrijpt, dat er ook nog wel variatien op te vinden zijn, om het eentoonige te voorkomen.
Voor 't overige bevreemdt het ons zeer, dat de Autheur in één opzigt uit het oog verloren heeft, dat dit Spel voor de Jeugd moet dienen. Wij bedoelen het vermelden zoo van de geboorte sommiger Goden en Godinnen, als van derzelver minnarijen. Bijv. ‘Jupiter huwde zijne Zuster Juno, en had een aanzienlijk getal bijvrouwen, die hij verleidde door zich op onderscheidene wijzen te vermommen, nu eens onder de gedaante van een gouden tegen, om den toegang tot Danae te bekomen; dan onder die eener Zwaan, om Leda te verrassen; of van een Stier, om Europa te schaken.’ - Waartoe dit? Om kinderen nieuwsgierig te maken, en een' vraaglust op te wekken, waaraan men niet voldoen kan? - Nog onkiescher is dit volgende van Juno: ‘Naijverig dat haar Gemaal, zonder haar, Pallas het bestaan geschonken had, wilde zij ook zonder hem baren, en bragt Mars ter wereld.’ - ‘Onder den naam van Lucina staan de huwelijken en kinderbaringen onder haar beheer.’ Het gevalletje van Venus met Mars wordt ook vermeld, en van Adonis gezegd, dat hij zijne geboorte was verschuldigd aan de bloedschande van Myrrha met haren Vader Cynirus. Om deze reden zijn wij huiverig dit Kaartspel sterk aan te prijzen.

Almanach(k) der Musen en Gratiën, aan Vriendschap, Liefde en Kunst gewijd. 1809. Amsterdam, bij E. Maaskamp.

Het Tooneel eene School der Zeden, en een Almanak van waren Smaak - zie daar twee zaken, die tot nog toe wel onder de vrome wenschen mogen gerangschikt worden! Elke nadering intusschen tot zulk een wenschelijk einde vervult den Vriend van Smaak en Zeden met genoegen. Wij meenen van zulk eene nadering een blijk te vinden in het Jaarboekje, dat voor ons ligt; en 't is uit dien hoofde, dat

{==43==} {>>pagina-aanduiding<<}
wij, tegen onze gewoonte, van zulk een boekje thans gaarne melding doen. Hetzelve beveelt zich bij uitnemendheid - meer nog echter van den kant der Teeken-, dan wel van dien der Dicht-kunste. De Plaatjes zijn waarlijk allerliefst, en de Uitgever moge in een ruim vertier aanmoediging, en belooning voor zijnen kunstijver vinden.
Wij kiezen, tot eene uitlokkende proeve,

Den winter.

‘Alles zwijgt. Slechts Kraai en Reiger, Water-raaf en Zeemeeuw, vervangen, door hun krassen en tieren, de plaats des kwelenden Zangkoors. Zij zijn de aankondigers der onweêrsvlagen, die uit het Noorden losbarsten, en den Eik zelf zijnen vasten stand betwisten. Een droevig gelaat verspreidt zich over de gansche aarde. Een enkel Schaap ontrukt aan het bleeke groen der weide hare nog overige gras-scheutkens. Het Rund heeft reeds zijnen dampigen stal betrokken. Het Insekten-heer verschuilt zich in zijne slaap-holen of in zijn weessel, waaruit het, bij den koesterenden zonnestraal der Lente, zijne herfchepping verbeidt. De groeijende natuur verstijst bijkans geheel, en neigt alzoo, na haren gewigtigen arbeid, ter rust. Ongelukkig de mensch, die deze bekommerende toekomst, ook in zijn leven, niet vooraf berekende, of zich buiten staat bevond, om eenigen voorraad op te leggen! Doch ook zoo veel te gelukkiger hij, die, der menschheid getrouw, geen jammer ongehoord afwijst, den kelk des rampspoeds ledigt, het brood der ellende op nieuw ter verzadiging kruidt en de bevrozene naaktheid dekt! Zegen dan gij, die in overvloed leeft, de gelegenheid ter oefening der edelste deugd! ô Hoe zeer verlangen wijsheid en vriendschap naar de uren, waarin zij hare heillge gewaarwordingen in elkanderen overstorten, en geneugten zullen telen, door geen goud op te wegen! Uitgezochte Vrienden-kring, gij telt de oogenblikken, die u bijeen roepen, om het hart met den geest der gezelligheid te verwarmen, en in vrolijke opgeruimdheid nut aan vermaak te paren! Rijk zijn voor u, getrouwe Minnaar en Minnares, de berekeniugen op de Lente, welke uwe Echtkoets zal versieren! Wijsgeer en Geleerde, Koopman en Kunstenaar, welke reeks van afwisseling is voor u in de maatschappij niet beschoren, om, na volijverigen arbeid, uwe kennis aan de Zanggodinnen, uwen geest aan de Vriendschap te heiligen! Ook door u, Melinde, die eene gansche kunst-zaal met uwe hemelsche stem vervult, aan welker
betooverenden zang zich elke adem boeit, verspreidt zich eene vervoering, welke de zinnen kluistert, zonder de verbeelding te bezoedelen. Met u gaat Admetus volvrolijk ten reie; met hem snelt gij op de wieken des winds, en de

{==44==} {>>pagina-aanduiding<<}
kunst spreekt in elke buiging, zonder kwetsing van zeden. Hoe aangenaam en veilig zijn niet de reizen der jeugdige verbeelding bij de veen-zon, door alle landen des aardbodems, waaruit zij kennis en wijsheid puurt! Ja, ook de grijze landman herleeft, daar hij zijne jonge gasten op allerlei sprookjes onthaalt. Alzoo rolt de vale Winter heên in eene reeks van geneugelijke verwisselingen, zonder op de stormen te letten, die het hooge paleis, zoo wel als het nederige dak, bedreigen; en hoe vaak wordt het eentoonige door nieuwheid vervangen! Naauwelijks pakt zich de glinsterende luchtkring in één, of de ijs-wind oefent zijne kracht; eene keur van zoutdeelen vormt zich tot vlokken en bloemen van onbegrensde schoonheid; al het geboomte buigt zich onder de golvende veders; de morrende stroom, nog onlangs met Boreas spelende, vindt zich gestuit in zijnen loop; op zijne oppervlakte vormt zich een kristallen vloer, waarop alles wemelt. Snel als de wind, zweeft de Jongeling, op zijne klinkende schaatsen, naar een afgelegen oord, dat hij anders niet bezoeken kan, en voert zijne Bruid in de armen van verwijderde Magen, wier hart, bij hare ontmoeting, van vreugde gloeit. ô Welk een grondstoffelijk leven hernieuwt zich thans in de gansche Natuur! Kind en Grijsaard, Jeugd en Ouderdom van beiderlei geslacht! hoe krachtig spannen zich uwe zenuwen, versijnen zich uwe levens-geesten, tintelt uw bloed met een krachtiger vuur door de aderen, en verspreidt zich gezondheid en kracht voor de toekomst! Zegen zij dus, ô Winter, over uwen adem! want gij bezielt alles ter voorbereiding en ontwikkeling.’
In denzelfden schilderachtigen trant zijn ook de overige Saizoenen behandeld, welke wij voor eene waardige bijdrage tot dit bevallig Jaarboekje houden.
Wij hebben nog plaats voor de navolgende Anecdote:
‘De Fransche Vlootvoogd, Graaf guichen, eerbiedwaardig zoo wel door zijne bescheidenheid als door zijne heldendeugd, kwam, kort nadat hij den Admiraal rodney driemaal slag geleverd en den trots der gewaande Beheerschers van den Oceaan nadrukkelijk had vernederd, te Brest, alwaar hij met geestdrift ontvangen en met allerlei luisterrijke seesten vereerd werd. Onder andere had men den ingang van zijn verblijf met laurier-kransen versierd. Hij echter beval, dezelve weg te nemen. Een Grenadier, met dit werk belast, beklaagde zich in dezer voege: ‘Men heeft goed wegnemen; maar zij schieten terstond weder uit.’ (Jai beau les ôter; ça repousse toujours.)
Druk, papier en bindsel zijn in een' keurigen smaak.

No. XVI. des vorigen Jaars, Lett. bl. 679, reg. 10 v. ond. staat, door eene drukfeil, wieland, in plaatse van weiland.


{==45==} {>>pagina-aanduiding<<}

Algemeene Vaderlandsche Letter-oefeningen.

Vrijmoedige en Zedekundige Gedachten over eenige Waarheden in den Bijbel, door een' Protestant. 1ste en 2de Stuk. Te Leeuwarden, bij J.W. Brouwer. 1808. In gr. 8vo. Te zamen 126 bladz.

Het is voor ons eene welaangename taak, de beoordeeling ter hand te nemen van dit tweetal waardige Stukjes van Godsdienstigen en Zedekundigen inhoud, geschreven met eene betamende vrijmoedigheid en welversneden penne ter toelichting van den Bijbel. De onbekende Schrijver noemt zich een Protestant, omdat hij derzelver leerstellingen uit eene volle overtuiging is toegedaan. Als zoodanig afkeerig van de huidige denken handelwijze der Neologen, belooft hij, in zijn kort Voorberigt, geene onregtzinnige leeringen ter bane te zullen brengen, maar betuigt hij tevens in het geheel niet verslaafd te zijn aan menschelijke bepalingen in de Godsdienstleere, den Bijbel te willen verklaren volgens goede regelen der Uitlegkunde en de gezonde Rede, en de waarheid lief te hebben, onverschillig of hij die aantreffe bij eenen Sociniaan of regtzinnigen Lutheraan. Van eenen Man, die dus zich voordoet, beloven wij ons bij voorraad een nuttig onthaal, en zeer verblijden wij ons, in eenen Vaderlandschen Godgeleerde gezegde gevoelens aan te treffen. Wij vatten hem bij zijn gegeven woord, om zijne ledige uren ten vervolge van deze Stukjes te besteden, en willen door onze welverdiende aanprijzing gaarne medewerken, om hem de goedkeuring van het Publiek op deze proeve te doen erlangen; vertrouwende, dat eenige weinige aanmerkingen, ter plaatse waar wij van den Schrijver verschillen, zijne achting bij den weldenkenden Bijbelvriend niet zullen ondermijnen.
I. De vermaarde plaats, wegens de waarschijnlijke gelukzaligheid der Heidenen na dit leven, voormaals (ter gele-
{==46==} {>>pagina-aanduiding<<}
genheid der uitgave van marmontel's Belisarius) hier te lande in het breede beredentwist, nu een aantal jaren in de beroerten des tijds, te gelijk met andere Godsdienstige bespiegelingen, bij velen vergeten, is het waardige onderwerp van dit Iste Stukje. Hoe zeer overtuigd, dat ons Christenen ‘geen andere naam, dan dien van Jezus den gekruisten, gegeven is, door welken wij moeten zalig worden,’ wenscht de Schrijver nogtans, tot eer van God, en om zijne Geloofsgenooten menschlievende gevoelens te dezen in te boezemen, het toekomstig heil dier Heidenen aan te toonen, die getrouw en opregt geleefd hebben naar het licht aan hun geschonken.
1o. Aanvankelijk houdt hij zich dus onledig met te onderzoeken, wie zij zijn, die onder het woord Heidenen worden aangeduid, ook in het N.V.? Alle de Volkeren namelijk, en zoo velen als er leven bij het enkel licht der Rede, en die kennis ten meeste, welke bij overlevering tot hun mogt afdalen van den Aartsvaderlijken Godsdienst, in tegenstelling van Joden en Jodengenooten, of der zoodanigen, wien eene nadere Wet of Openbaring bestraalde. De gelukstaat nu, welke dezen en genen hier namaals verwachten mogen en bereiken kunnen, moet afgemeten worden naar de talenten en bedeelingen bij elk hunner ontvangen, en het gebruik derzelven. De Heidenen, waartoe een Job, Jethro en anderen te brengen zijn, schijnen alzoo niet uitgesloten van gegronde uitzigten op toekomstige zaligheid. Christenkinderen, gelooft men, mogen dus behouden worden, en eveneens acht de Schrijver, dat een aantal Heidenen, die, met opzigt tot Godsdienstkennis, zich in de kindschheid geplaatst vinden, niet zullen verloren gaan. De voorwaarden des heils acht hij voor hun drieledig te zijn: ‘de verzoening van Christus, den Middelaar, hun uit vrije genade, naar Gods beloften, toe te rekenen; hun geloof en deugd, naar den trap hunner verlichting; en eindelijk de vorderingen in kennis en heiligheid, waartoe zij, na den dood, bij de ontwikkeling in het volgend bestaan mogen opgeleid worden.’ Wat ons aangaat, wij zijn geenszins overtuigd geworden, dat de eerste dezer voorwaarden van toepassing is op de Heidenen, die, ‘als zonder de wet en het Evangelie zijnde, ook zonder dezelve staan geoordeeld te worden.’ Liever willen wij te hun-
{==47==} {>>pagina-aanduiding<<}
nen aanzien vertrouwen op de genadige ontferming en barmhartigheid zelve van den Vader der Schepping, die alleen goed is: gelijk ons de Heiland daarop te wijzen schijnt Luc. XII:48. Het is wel zoo, de Schrijver ondersteunt zijne meening door aanhaling van eene en andere plaats uit het
Werk van denj beroemden watts tegen het Ongeloof: maar dit gezag van den ervaren Godgeleerde mag bij ons niet opwegen tegen het Wijsgeerig en onzes inziens Schriftuurlijk denkbeeld, dat Christus lijden en sterven ter behoudenis en verzoening van eene zondige wereld, zoo min als eenige andere wet, niet terugwerkt, of zich uitstrekt tot hun, aan wien ‘die zaligmakende Genade Gods niet verschenen is,’ maar integendeel van nut is voor allen, ‘die geloofd zullen hebben en gedoopt zullen zijn.’ En zijn wij verre af, om, uit hoofde der aangeduide redenen, aan de behoudenis der Heidenen eenigzins te wanhopen.
2o. In de hoofdzaak zelve dus niet verschillende van den Protestant, mogen wij dit stuk thans niet breeder uithalen, en treden wij tot de opgave der bewijzen, voor zijne stelling bijgebragt.
God, zegt hij, heeft nimmer iets van de Heidenen tot hunne zaligheid gevorderd, dan de kennis van het Natuurlicht, ondersteund door hetgene zij halen mogten uit de aloude overleveringen, en een leven daarvolgens ingerigt: en niet te loochenen valt het, of er was er onder hun, die zich hierop toeleiden. Het geloof in den Middelaar Jezus Christus, beweert hier de verstandige, doch in dezen zichzelven wederleggende Schrijver zelve, was van hun niet te vorderen, en nimmer, ook niet onder de Evangelieleere, eischte het Opperwezen eene volmaakte gehoorzaamheid, onschuld en zedelijke regtheid. Opregtheid nu en uitnemende begrippen van vroomheid en deugd, kan men niet twijfelen, of werden er onder de Aartsvaderen voor en na den tijd van Noach, bij Grieken en Romeinen, en nog heden bij Heidensche Volkeren, aangetroffen. Dit laat zich niet moeijelijk voldingen, en daarop dan de hope gronden, dat de zoodanigen ook deelen mogen in de Goddelijke gunste, en een zalig lot na dit leven verwachten. Verder wordt dit aangedrongen door redenen, van de Wijsheid, Regtvaardigheid en Barmhartigheid van het Opperwezen ontleend,

{==48==} {>>pagina-aanduiding<<}
Het denkbeeld, dat de Heidenen, onkundig van de straffen door het Evangelie bedreigd, door eenen billijken Regter kunnen verdoemd worden, stelt onze Schrijver te regt als ongerijmd en afschuwelijk voor. Maar, vragen wij op onze beurt, hoe laat zich dan eenige toerekening van Christus zoenverdiensten te hunnen aanzien verwachten in den dag des Oordeels? Of zou de liefde van Hem, die de Liefde zelve en Vader der Barmhartigheid is, van hunnen Maker en Weldoener in dit leven, voor den Heiden niet genoeg zijn, om de strenge Regtvaardigheid bij God te lenigen, en alzoo menschelijke deugd, hoe gebrekkig, dan toch naar vermogen ontwikkeld, met zekeren trap van hemelsche heerlijkheid te vergelden, en op te leiden tot hooger heilgenot? Het gezag immers van ettelijke plaatsen en voorbeelden uit de H.S., die wij hier wel ter snede aangehaald vinden, en waarbij wij slechts de bijgebragte uit Lucas, de getuigenis van Christus, tot onze verwondering, misten, voldingt middagklaar, gelijk wij meenen, ‘dat God geen aannemer is des persoons, maar die hem vreezen en geregtigheid werken bij hem aangenaam zijn uit alle Volkeren;’ en aan het zalig uiteinde van Henoch en een aantal andere vrome Heidenen en Godvereerders voeden wij zoo weinig twijfel, dat wij het overbodig keuren de nietige tegenwerpingen hier te vermelden, hoe bondig anders wederlegd van onzen zelfdenkenden Protestant. Hij eindigt dit stukje, met, overeenkomstig zijn doel, het gewigt en de nuttigheid aan te toonen van het welgestaafd gevoelen, om liefde jegens God en den Naasten aan te kweeken onder de Christenen, waarvan er is, die over de uitzigten der Heidenen na dit leven te gruwzaam een vonnis zich veroorloven uit te spreken.
II. Te lang stonden wij stil bij het vorige onderwerp, om over de andere ook belangrijke taak, in het IIde Stukje bearbeid, ons met gelijke breedvoerigheid te uiten. Daar handelt hij over den Oosterschen stijl en het lokale in den Bijbel. In den beginne geeft hij een' beslissenden wenk, dat aan eene woordelijke Ingeving der H.S. niet te denken is: en toont hij voorts zijne bedrevenheid en bescheiden vrijmoedigheid in het toelichten van ettelijke plaatsen, woorden en gezegden uit de Gewijde Boeken, die uit den Oosterschen spreektrant en denkwijze behooren verklaard en verstaan to

{==49==} {>>pagina-aanduiding<<}
worden. Het is zoo, onder de meer oorspronkelijke en eigeh verklaringen van den Schrijver, ontmoeteden wij hier en daar eenige welbekende en elders voorkomende uitleggingen, waaromtrent wij terugwijzing tot geachte Werken verlangd hadden: ook wenschten wij, dat onze Schrijver, die, blijkens bl. 87, geen gewigt stelt in de bewijzen voor de Drieëenheid uit het O.V. ontleend, niet verzuimd had op te merken, hoezeer de herhaling van het woord Heilig, in den uitroep der Engelen bij Jesaias VI:3, niet meer te kennen geeft, dan het denkbeeld: Allerheiligst is de Heer der heerscharen, of de magtige God, naar ons taaleigen (*). Niet minder geviel ons, wat de Schrijver voorts ten hoofdpunt van zijn onderzoek in dit stukje gekozen heeft, en over het lokale en ook temporele in de H.S. ons mededeelt. Dan, ons bestek verpligt ons af te breken. Wij eindigen des met den hartelijken wensch, dat onze redelijk denkende en vrijmoedige Protestant volharde in mede te werken ter verlichting beide en stichting zijner Vaderlandsche Geloofsgenooten, voor welke wij gelooven dat dusdanig geschrijf eene behoefte is.

Het ongegronde van sommige vooroorde(e)len tegen de Gereformeerde Kerk, derzelver Leere, Leerwijze, Leden; en Inrich(g)ting; aangewezen in Gesprekken. Te Leeuwarden, bij P. Wiarda. 1808. In gr. 8vo. 307 Bl.

Men ziet, uit de Voorrede, dat dit geschrift zijn oorsprong verschuldigd is aan de verkeering van een warm voorstander van 't Genootschap der Hervormden met een verstandig en zelfdenkend Lid van de Gemeente der Doopsgezinden, en aan gesprekken door dezen met elkanderen gehouden. Deze, vol weetlust zijnde, sprak gaarne over godsdienstige onderwerpen met verschillende leden der Gereformeerde Gemeente, en ging bij dezelve een tijdlang veel ter kerke. De Gemeente vervolgens, zoo 't schijnt, van Leeraar veranderd zijnde, vond hij daarin dat genoegen niet meer, en werd te meer tegen de leerwijze van dit Kerkgenootschap ingenomen, naar-
{==50==} {>>pagina-aanduiding<<}
mate hij nu meer bekend werd met de schriften der oude Remonstranten, die omtrent den tijd van 't Dordsche Synode geleefd hebben, en in de toen plaats gehad hebbende twisten zijn ingewikkeld geweest. Dit gaf aanleiding tot onderhandelingen met den ons onbekenden Schrijver van deze Apologie der Gereformeerden, die, 't wezenlijke daarvan telkens opgeschreven hebbende, nu, door 't zelve in druk te geven, ook nog wel bij anderen eenig nut hoopt te stichten, zoo wel onder de Hervormden, als bij anderen, die zich van hun blijven afscheiden. 't Ontbreekt toch niet aan de zulken, die, ofschoon zij de belijdenis der Hervormden, waarin zij opgevoed zijn, en die hun over 't geheel nog meest behaagt, toegedaan blijven, echter sommige leerstukken, zoo als die meestal voorgedragen worden, niet gemakkelijk kunnen verduwen, en men vindt ook daarentegen onder hun nog zeer vele stijfzinnige voorstanders van zoodanige voordragt, die voorheen algemeenen ingang vond, maar in den tegenwoordigen tijd bij verstandige lieden minder goedgekeurd wordt.
't Goede oogmerk van den Schrijver, om de beste verdediging van 't leerstelsel der Gereformeerden, 't welk hij, uit overtuiging, voor 't meest gegronde houdt, te vervaardigen, straalt in alles duidelijk door. Beminnelijk is de gematigdheid, waarmede hij over anders denkenden oordeelt, en niet minder loffelijk de toegevendheid, die hij aan den dag legt, omtrent 't geen hij openhartig erkent in zijn Kerkgenootschap nog verbetering te vereischen. Als men dan nu alles zoo inziet, zoo veel, als tot de hoofdzaak niet behoorende, wegwerpt, of min belangrijk rekent, en zich alleen van zulke met gezond verstand gekozene bewijsredenen bedient, voor 't geen men evenwel in onderscheiding van anderen aanneemt, dan moet er in de daad veel van de vrij algemeene vooroordeelen tegen de leer, leerwijze en inrigting van 't Gereformeerde Kerkgenootschap wegvallen, en dan ontvangt bij den onpartijdigen Lezer de aangename hoop, dat eenmaal de middelmuur der afscheiding geheel zal weggenomen zijn, vrij wat voedsel.
De onderwerpen der Gesprekken zijn de volgende: De Leer der Voorverordinering, der Voldoening, der Verdorvenheid, der Onmagt, de Kinderdoop, de Predikwijze in de Gereformeerde Kerk, de Vromen, de Onverdraagzaamheid in de Gereformeerde Kerk, en de Formulieren.





{==51==} {>>pagina-aanduiding<<}

Het Leven van Jezus, een Geschenk aan de Jeugd. Door J.M. Schrant, Roomsch-Priester. Te Amsterdam, bij B.J. Crajenschot. 1808. In kl. 8vo. 412 Bl.

Niets strekt zoo zeer ten sprekenden bewijze van den zachten en weldadigen invloed, welken de meer en meer toenemende verstandsverlichting onzer tijden oefent, dan dat men ook uit den schoot der Roomsche Kerke, van welke de geest der Onverdraagzaamheid voorheen ten heerschenden karaktertrek diende, schriften ziet voortkomen, wier Opstellers toonen, om nu van andere goede hoedanigheden niet te gewagen, in bescheidenheid en zachtmoedigheid met vele Protestantsche Schrijvers wel te kunnen wedijveren. Het getal van zoodanige schriften moge wel nog niet zeer groot zijn, waarvan, misschien, de hoofdreden moet gezocht worden in de manier van godsdienstig onderwijs, welke, tot voor niet zeer vele jaren, in het Roomsche Kerkgenootschap gevolgd werd; betere inrigtingen, dat belangrijk onderwerp betreffende, doen voor het toekomende de beste uitzigten voeden, en leggen den grond der streelende verwachtinge, dat ook langs dezen weg de onzalige verwijdering tusschen de onderscheidene Christelijke Kerkgenootschappen zal wegvallen, en de banden van wederzijdsche verdraagzaamheid vaster zullen worden toegehaald.
Het Werkje, hetwelk thans voor ons ligt, beschouwen wij als eene dienstige bijdrage, om aangaande zulke betere tijden geene ongegronde uitzigten te mogen voeden. Hoewel aan zijn Kerkgenootschap getrouw, onderscheidt zich aldaar de Wel Eerw. schrant op eene loffelijke wijze van velen zijner Geloofsgenooten, zoo in taal en stijl, als in de orde, inrigting, en wending van voordragt en der behandelde zaken. In het Voorberigt tot het Werk, aan den Kroonprins van Holland opgedragen, na aan het verbeterde Schoolwezen in het algemeen zijne hulde gedaan te hebben, beklaagt hij zich over het gebrek aan de noodige Werkjes, welke door de Schoolleeraars van zijne Gezindte hunnen Kweekelingen met vrucht in handen kunnen gegeven worden: ‘Eenige Vlaamsche Bijbelsche Geschiedenissen, zoogenaamde Evangelie-boeken, en soortgelijke Schriften meer

{==52==} {>>pagina-aanduiding<<}
- hoe ellendig (schrijft hij) zijn dezelven veelal zamengesteld! Hoe onverstaanbaar op verscheidene plaatsen! welke walgelijke taal! en hoe ondoelmatig voor Kinderen!’ Om in dit gebrek te voorzien, besloot de Eerw. schrant, door eene loffelijke zucht voor het zedelijk heil des opkomenden geslachts gedreven, zijne krachten te beproeven, en, naar onzen dunk, met een zeer gelukkigen uitslag; als hebbende hij zich eeniglijk toegelegd, om, volgens den leiddraad der Evangelische Geschiedenisse, de Jeugd bekend te maken met het leven, de lotgevallen en de leer van jezus, met vermijding van alle geschilstukken, die, schrijft hij, zoo min mogelijk in een Werkje voor Kinderen passen. De Heer schrant heeft zijn Werk in zes Afdeelingen verdeeld, die wederom in Lessen, te zamen tweeënzeventig in getal, gesplitst zijn.

De Eerste Afdeeling behelst jezus Geboorte, Jeugd, en mannelijken Ouderdom, tot aan zijne Prediking.

De Tweede, de merkwaardigste van zijne Wonderen.

De Derde, den voornaamsten inhoud van zijne Leer.

De Vierde, zijne meest belangrijke Gelijkenissen.

De Vijfde, eenige trekken uit zijn zedelijk Karakter.

De Zesde, zijne laatste Levensdagen, Lijden, Dood, Opstanding en Hemelvaart.

Achter iedere Les volgt eene Toepassing, in welke het zedelijk gebruik, hetwelk van het in dezelve verhandelde kan worden gemaakt, kortelijk wordt aangewezen; zijnde tevens daarbij gevoegd een aantal Vragen, op welke het Antwoord uit de Les kan worden opgemaakt: eene schikking, tot welke het gebruikelijke in vele schriften, door de Maatschappij: Tot Nut van 't Algemeen, in het licht gegeven, onzen Schrijver aanleiding gaf.
Hartelijk en Evangelisch is 's Mans aanspraak aan de Kinderen, in welke hij hun het belang des onderwerps, het Leven van jezus, in de volgende gepaste bewoordingen onder het oog brengt: ‘Nooit was er iemand, die meerder regt op onze hoogachting en liefde had, dan jezus, in aanmerking genomen de oneindige voortreffelijkheid van zijnen Persoon, de hooge waardigheid, welke Hij bekleedde, en de uitmuntende diensten, door Hem aan de menschheid bewezen. Wie immers was jezus? Hij was meer dan eenig verlicht en deugdzaam Mensch: Hij was de waarachtige Zoon van God, voor vele eeuwen onzen

{==53==} {>>pagina-aanduiding<<}
Vaderen toegezegd, om ons Mensch geworden, en onder ons menschen verkeerende, om ons den weg der zaligheid, zoo door zijne Leer als Voorbeeld, aan te wijzen, de Waarheid en Deugd in haren waren luister te herstellen, en door zijn Lijden en Dood ons geluk voor altoos te vestigen.’
Gaarne willen wij iets ter proeve leveren; doch het veld is schier te ruim tot het doen van eene keuze. Wij slaan het Boek open, en aldaar valt ons oog op de uitbreiding van het Gebed des Heeren. Jezus, in zijne Bergpredikatie, doet hij zijne leerlingen aldus aanspreken. ‘Ik wil u eens eene schets mededeelen, waarom en hoe gij uwen Vader bidden zult. Bidt derhalve dus:
Onze Vader, Vader der menschen, die, in de Hemelen, boven alles verheven zijt! Uw Naam worde geheiligd, uwe heerlijke volmaaktheden worden van alle menschen gekend en verheerlijkt! Uw Koningrijk kome! Uw Rijk van Waarheid, Deugd en Gelukzaligheid, breide zich hoe langer hoe meerder uit! Uw Wil geschiede, gelijk in den Hemel, alzoo ook op de Aarde, worde zoo wel van menschen als zaligen geëerbiedigd! Geef ons heden ons dagelijksch brood, betgene wij tot ons bestaan, zoo naar ligchaam als ziel, noodig hebben! En vergeef ons onze schulden, misdaden, gelijk ook wij vergeven aan onze schuldenaren, aan hen, die ons beleedigd hebben! En leid ons niet in bekoring, laat ons niet in bekoring tot zonde geraken; maar verlos ons van het kwade, van al wat onzen gelukstaat kan hinderlijk zijn! Amen! Dit zij zoo!’
De Toepassing, welke de Eerw. schrant hiervan ten zedelijken gebruike zijner lieve kinderenmaakt, luidt aldus: ‘Het bidden zij en blijve u ook steeds eene genoegelijke verrigting! Gij hebt hetzelve noodig, om deugdzaam en gelukkig te leven. Maar laat uw oogmerk daarbij even zuiver zijn! Wilt nimmer door het gebed bedoelen, de gunst en het aanzien der menschen te winnen! Neen! begeeft u liever tot de eenzaamheid, en stort daar uw hart voor uwen Hemelschen Vader uit, die u in de verborgenste plaatsen gadeslaat, en tot op den grond uwes harte ziet.

{==54==} {>>pagina-aanduiding<<}
Bidt in den naam van jezus, door wien alleen gij moet zalig worden, en van den Vader kunt verkrijgen, hetgene gij vraagt, volgens de toezegging, door uwen Heiland u meermalen gedaan,’ enz.
Van de menigvuldige blijken van des Eerw. Schrijvers hartelijke zucht voor de voortdurende onschuld der jeugd en de opleiding van dezelve tot standvastige deugdsbetrachting, ontmoeten wij ook een voorbeeld in het toepasselijk gebruik van de Gelijkenis van den verloren Zoon: ‘Behalve deze troostvolle Leer’ (Gods vergeeflijkheid omtrent den berouwhebbenden Zondaar) ‘zoo bevat de overschoone Gelijkenis van den verloren Zoon ook nog voor u de voortreffelijkste Lessen, en kan nimmer van u te veel herlezen worden. Zij schildert u met de levendigste verwen af, welke rampen de ondeugd en een losbandig leven na zich slepen. Armoede, schande, afzigtige kwalen, dikwerf een vroege dood, zijn veelal de gevolgen van een jeugdig leven, in overdaad en wellust doorgebragt. Ja, wie is in staat om alle die rampen op te tellen? Hoe menig jongeling en jonge dochter, anderzins van de beste verwachting, de lust en vreugd hunner ouders, gingen dien weg op, moesten die gevolgen ondervinden, en stortten reeds vroeg in het graf! Hoe velen dragen de straf der ontucht, een krachteloos en verzwakt ligchaam, met zich om, gelijken meer naar uitgeteerde geraamten, dan naar menschen! Hoe menig een riep dan niet, doch veelal te laat, vol wroeging uit: Ach! hoe ongelukkig heeft mij mijne ligtzinnigheid gemaakt! Had ik den raad mijner Ouders en Leeraren wat meer gehoor gegeven, mijne lusten niet opgevolgd, gewis ik ware tot dit rampzalig uiterste niet gekomen! - Kinderen, welk eene waarschuwing dan voor u allen! Laat dit voorbeeld indruk op uwe harten maken, en u eene aanmaning zijn, van nimmer der ondeugd of der verleiding gehoor te geven, maar den raad uwer Ouders en Leeraren op te volgen! Vermijdt ook de ledigheid, vlucht kwade gezelschappen, eert en vreest God! Dan gewis zult gij u nimmer over soortgelijke gevolgen behoeven te beklagen.’
Recensent eindigt met den wensch, dat de verlichting van het verstand en de verbetering van het hart en de

{==55==} {>>pagina-aanduiding<<}
zeden der jeugd onder het Roomsche Kerkgenootschap, door den arbeid van den waardigen schrant, onder den zegen des Almagtigen, mogen bevorderd worden; en dat ook Protestantsche Leeraars en Onderwijzers dien arbeid ten nutte der han toevertrouwde jonge lieden wel zullen willen aanwenden.

Uitvoerige Wiskunstige Aardrijksbeschrijving voor de beschaafde Jeugd, en voor allen, die zich, zonder mondeling onderwijs, hieromtrent nader wenschen te onderrigten. Uit het Hoogduitsch van A.G. Walch, Hoogleeraar en Rector van het Gymnasium te Schleusingen, overgezet naar den derden druk. Te Amsterdam, bij W. van Vliet. 1808. In gr. 8vo. 374 Bl.

Niet zeer verkuischt zijn wij over het algemeen met dat slag van Leerboeken, waarin hoogere Wetenschappen, die, behalve Wijsgeerige proeven, eene Wiskunstige bearbeiding vereischen, voor ongeoefenden in laatstgemelde vak behandeld worden, met achterlating van dezen niet falenden toets der Waarheid. Wat anders toch kan het gevolg zijn van dergelijke opstellen, dan een verminkt en zeer gebrekkig onderwijs? - wat anders, dan dat de Wiskunst, wegens hare moeijelijkheid en schijnbare dorheid, vast meer en meer verwaarloosd en aan een kant geschoven worde bij de opvoeding der Vaderlandsche jeugd? Trouwens zoo de geachte Werken van eenen nollet en sigaud de la fond de mogelijkheid voldingen om lessen te schrijven over de Natuurkunde: en zoo al dit gedeelte der Wijsbegeerte uit beslissende proefnemingen eenigzins of genoegzaam voor eerstbeginnende en oppervlakkige Liefhebbers kan geleeraard worden: zulks belet niet, dat wij de onderneming, om der beschaafde Jeugd eene Wiskunstige Aardrijksbeschouwing zonder Wiskunstig betoog te leveren, voor eene vreemde gril en harsenschim aanzien. Maar stellen wij het vooroordeel ter zijden. Een Duitsch Hoogleeraar, dien het in zijn vak aan belezenheid niet ontbreekt, en wiens welmeenen wij gaarne erkennen willen, heeft deze zonderlinge taak aangeslagen, die een lulofs, varenius en andere vermaarde Mannen voor zich te zwaar keurden, of wel beneden

{==56==} {>>pagina-aanduiding<<}
zich achteden. Niet weinig intusschen staan wij verlegen, bij wien wij dezen Schrijver en zijn Boek, ons ter beoordeeling toegezonden, inleiden en aanprijzen zullen. Immers voor de beschaafde Jeugd der groote wereld, die liever aan de tooitafel en in de saletten verkeert, dan zich met kundigheden het verstand verrijkt, is het geene gangbare munt. Haar houden aangelegener zaken en luchtiger voorwerpen van goeden smaak onledig, om een ernstig Leerboek in te zien, dat haar den Wereldbol beschrijft, op welken zij leven enkel om zich te vermaken en weg te sterven! Anderen daarentegen, die op beteren aanleg en waardiger doel zich beroemen mogen, door op regtschapen wetenschap prijs te stellen, moeten wij naar elders henenwijzen, en bij voorkeuze een Wiskunstig onderzoek, schoon nu misschien onderwets genoemd door hedendaagsche betweters, als ware Letterminnaars aanraden. En is er iemand onder onze Lezers, wien het te dezen aan oefening mangelt, of die zich ook den toegang tot de Wiskunde niet te banen weet, voor den zoodanigen misschien zal onze walch wel niet geheel onnut, dan toch zijn Leerboek niet zeer gevallig zijn. Bij een opstel, als het zijne, was het ondoenlijk voor den Schrijver, het gebruik veler Wiskunstige benamingen en bekende waarheden te vermijden, die voor eene beschaafde, dat is hier niet grondig onderwezen Jeugd, toelichting vereischten, ook naar het oordeel des Hoogleeraars. Daaraan gevolgelijk besteedde hij ruim 14 bladz. ten slot der Inleiding, en moest al verders de verklaring van eene menigte onduitsche woorden en kunsttermen gedurig invlechten in het Werk zelve. Deze laatstgedachte ophelderingen komen voor in tusschenredenen, doorgaans van te langen adem of uitgestrektheid, om niet nadeelig te zijn aan duidelijkheid van stijl en regelmatige voordragt. Ook twijfelen wij, of wel het gezegde stuk aan het slot der Inleiding, hoe noodig tot eenig goed begrip der
voorkomende zaken, ten volle bevattelijk zijn zal voor Lezers, die geheel vreemdelingen zijn in de Wiskunde, en althans hare eerste gronden nimmer beoefend hebben. Dan, hoeveel dit alles hinderen moge aan het gebruik, waarvoor het Werk, zoo van den Maker als Vertaler, bestemd werd, nog sterker wederhouden ons de volgende bedenkingen van hetzelve bij ongeoefenden aan te prijzen. Behalve de reeds geopperde zwarigheden, mogen wij de verdienste

{==57==} {>>pagina-aanduiding<<}
van eene eenvoudige voorstelling, zoo belangrijk voor onervarenen, doorgaans den Heere walch niet weigeren. Een en andermaal nogtans is hij afgedaald tot het platte en lage, en zal zijn Werk, vermoeden wij, aanstoot geven aan de beschaafde Jeugd, kitteloorig als zij is om niet als lompe weetnieten en zotte onverstanden beschouwd te willen worden. Zoo keuren wij af, dat onze Schrijver (bl. 74) in eene vrij lange tusschenreden betoogd heeft, dat het tijdsverschil aan de Oostelijker of Westelijker gelegen plaatsen des aardbodems, uit den vroegeren of lateren op- en ondergang der Zonne ontstaande, niette wijten zij aan het verschil der stadsklokken! - Nog sterker belgen wij ons, namens onze beschaafdere Landgenooten, niet daarover alleen, dat de Hooggel. Schrijver het afgezaagd vooroordeel tegen de beweging der Aarde, dat zich op den Bijbel grondt, met noodelooze breedvoerigheid wederlegd heeft; maar wel inzonderheid hierover, dat hij ten laatste het domme bijgeloof tot zwijgen brengen wil met dit jammerhartig gesprekje tusschen eenen valentijn en zekeren Koster (bl. 169.)

V. Heer Koster! hoe? wat zegt Gij daar? 
Wij zouden draaijen om de Zon? 
Gij droomt. Heet Jozua niet aan haar 
Om stil te staan te Gibeon? 
K. Dat is 't juist, wat ik zeggen wil. 
Want, sedert dien dag staat zij stil. 
Bewijs nu uit de Schrift, zoo gij er kans toe ziet, 
Dat hij haar weder loopen liet. 

Wij schamen ons bijkans der aanhalinge, en des Hoogleeraars, die zulke dweepende weetnieten door eenen laffen trek van valsch vernuft onderneemt den mond te stoppen in eene Wiskunstige Aardrijksbeschrijving. In een Vaderlandschen Almanak of Kinderboekje zou dit sprookje beter passen.
Het gezegde evenwel, wij erkennen zulks, beslist weinig omtrent de eigenlijke waarde van het Stuk, dat ter beoordeeling voor ons ligt, en betreft veeleer deszelfs inkleeding. Gaan wij dus eenen stap verder, en merken wij nu aan, dat, hoe meer Opsteller en Vertaler dezen arbeid willen beschouwd hebben als eene handleiding voor ongeoefenden, zij dies te meer hadden moe-
{==58==} {>>pagina-aanduiding<<}
ten zorgen, dat men zich veilig op het gezag van dit Leerboek verlaten konde.
Intusschen, wie van beiden te dezen zij te beschuldigen, wij hebben ook bij eene oppervlakkige naziening sporen van achteloosheid of misslagen ontdekt, die ons meerdere doen vermoeden, en uit dien hoosde ons verpligten den Lezer te waarschuwen tegen een onvoorzigtig gebruik dezer handleiding. Te onregt toch wordt hier (bl. 33) de Planeet Mercurius zeventienmaal kleener gesteld dan onze Aarde, terwijl hij, volgens la lande en bode, rijkelijk 3/10 deelen grooter geschat wordt, en de vergelijking zijn zoude als 1:0,14228. (*) Andere dergelijke misslagen, of althans verschillende opgaven, betrekkelijk de Sterrekunde, tegen het gezag van beroemde Mannen inloopende, gaan wij met stilzwijgen voorbij. Alleen teekenen wij nog aan, dat (op bl. 51) de afstand der Wachters van Uranus, in dagen, uren en minuten, staat uitgedrukt, waar zeker de bedoeling was van hunnen omloopstijd te gewagen. Ook mogen wij niet af wegens den omloopstijd van Saturnus verstafgelegen Wachter deze grove drukfout te vermelden, dat aldaar (bl. 50) 19 Dagen 7 U. en 47 M. genoemd worden, in stede van 79 Dagen 7 U. en 47 M.
Even zeker is het ons, dat dit Werk in andere opzigten niet met de vereischte naauwkeurigheid werd bearbeid of nagezien. Want (om slechts dit in 't voorbijgaan aan te stippen) in de berekening van Aristoteles leeftijd (in eene noot op bl. 129 voorhanden) lezen wij, dat die vermaarde Wijsgeer in het 396ste Jaar voor Christus zou geboren zijn; welk getal, (het beloop van 99 Olympiaden, in welk tijdgewricht Aristoteles ter wereld kwam) van 774 jaren (den aanvang dier Grieksche spelen aanduidende voor 's Heilands geboortejaar) afgetrokken, het jaartal van 378 (of, gelijk anderen meenen, van 380) voor Christus uitlevert in het onderhavig geval.
Ons bestek verbiedt ons, eene aanhaling van belangrijken inhoud uit dit Boek over te nemen, en voor een uittreksel is het geenszins berekend. Om evenwel deskundigen in staat te stellen wegens de volledigheid te oordeelen van dit niet Wiskunstig Zamenstel eener Wis-
{==59==} {>>pagina-aanduiding<<}
kunstige Aardrijksbeschrijving, plaatsen wij, ten slotte, de opschriften der XVII Hoofdstukken, waarin het Werk is afgedeeld, behalve de reeds gedachte Inleiding (bl. 1-28). I. Over den stand der Aarde in het Zonnestelsel, met opzigt tot andere Wereldbollen (bl. 29-61). II. Over de gedaante der Aarde (bl. 62-120). III. Over de grootte der Aarde (bl. 121-144). IV. Over de beweging der Aarde (bl. 145-170). V. Over den Evenaar en de Aardrijkskundige Breedte (bl. 171-178). VI. Over den Meridiaan of de Middaglijn, en de Aardrijkskundige Lengte (bl. 179-213). VII. Over den Zonneweg, de Evenaarspunten en de Zonnestandpunten (bl. 214-228). VIII. Over den Horizon en de Hemelstreken (bl. 229-240). IX. Over de kleine Cirkels der Aarde, alsmede over de Keerkringen en Poolcirkels in het bijzonder (bl. 241-248). X. Over de verdeeling der Aarde in Halfronden, en volgens de drieërlei Spheren, of standen der Aarde (bl. 249-260). XI. Over de verdeeling der Aarde in Luchtstreken (Zonae) (bl. 261-281). XII. Over het onderscheid tusschen de bewoners der Aarde, met opzigt tot hunne schaduw (bl. 282-288). XIII. Over de Aardrijkskundige Klimaten, en de verdeeling der Aarde volgens dezelve (bl. 289-297). XIV. Over eenige benamingen der menschen, met betrekking tot hunnen verschillenden stand jegens elkander (bl. 298-326). XV. Over de Aardrijkskundige Maten (bl. 327-333). Hier zal men echter te vergeefs iets zoeken wegens de jongste bepalingen der Roede en Voetmaat door de Fransche Geleerden, omtrent den aanvang der tegenwoordige eeuwe. XVI. Over Landkaarten en Aardgloben (bl. 334-344). XVII. Over het gebruik van den Globe (bl. 345-374).
zonder dat evenwel hier eenige melding ons voorkome van de verbeteringen omtrent den Aardglobe van onzen Landgenoot covens, met welke en Schrijver en Vertaler onbekend schijnen geweest te zijn; waarom wij onze Lezers herinneren aan ons verslag deswege in ons Maandwerk voor 1803. D. I. bl. 16-19
Tot de volkomenheid van deze Handleiding draagt almede toe, dat men hier in aanteekeningen, doorgaans onder de bladzijden geplaatst, eenige voorname berigten aantreft wegens de meestberoemde Mannen, van welken de Schrijver gewaagt, en ook dit Werk, ten nutte van

{==60==} {>>pagina-aanduiding<<}
eerstbeginnenden, met eene uitslaande koperen Plaat, in drieën afgedeeld, verrijkt is, op welke nogtans in Fig. 1. de letter T (behoorende in het middelpunt des Cirkels) gemist wordt.




Natuur-tafereelen; met Wetenschappelijke Ophelderingen. Door Alexander van Humboldt. Naar het Hoogduitsch, door Gerrit Troost. Iste Deel. In den Haag, bij Immerzeel en Comp. 1808. In gr. 8vo. 258 Bladz.

Zeer eigenaardig is het, en ook zeer algemeen, dat Voorredens, Voorberigten, of welk een naam men ook aan die Boekgedeelten geve, welke het Werk voorafgaan, een verslag van de herkomst enz. des Boeks behelzen. Niet vreemd, dat ze doorgaans op eene aanprijzende leest geschoeid zijn. Zeldzamer is het, dat de Schrijver, als 't ware, Recensent zijns arbeids zij; en nog zeldzamer, dat hij het gebrekkige daarin gevoele, en met volle erkentenis er voor uitkome. Dit echter troffen wij aan in de Voorrede dezes Werks des Heeren van humboldt. Deze zeldzaamheid, gevoegd bij het onderrigtende en de kortheid, maakt het ons ten pligt, dezelve geheel mede te deelen.
‘Het is,’ schrijft van humboldt, ‘niet dan aarzelend, dat ik het Publiek eene reeks van waarnemingen aanbiede, die bij de beschouwing van groote Natuurvoorwerpen op den Oceaan, in de wouden van den Orenoco, in de wildernissen van Venezuela, en in de eenzame Peruaansche en Mexikaansche gebergten ontstaan zijn. Eenige fragmenten werden op de plaats der beschouwing zelve opgeteekend, en naderhand tot een geheel gebragt. Een algemeen overzigt der natuur, het bewijs van de zamenwerking der krachten, de vernieuwing van het genot, dat de onmiddellijke beschouwing den gevoeligen mensch verschaft, zijn de oogmerken, die ik getracht heb te bereiken. Elke Verhandeling zal een geheel op zichzelven uitmaken; in alle zal zich eene en dezelfde strekking tot een algemeen doeleinde openbaren. Deze aestetische behandeling van voorwerpen uit de Natuurlijke Historie stelt, ondanks de voortreffelijke kracht en buigzaamheid onzer vaderlandsche taal (de Hoogduitsche), den Schrij-
{==61==} {>>pagina-aanduiding<<}
ver groote zwarigheden tegen. De rijkdom der natuur verwekt eene ophooping van bijzondere beelden. Doch het is juist deze ophooping, die het rustige en den geheelen indruk van het Natuurtafereel stoort. Tot het gevoel en de verbeelding sprekende, wordt de stijl al ligtelijk een dichterlijk prosa. Ik behoef dit hier niet nader te ontwikkelen, daar helaas! de volgende bladen maar al te vele voorbeelden van zoodanige afwijkingen, van zulk een gebrek aan houding bevatten.
Ik wensch intusschen, dat mijne Tafereelen, ondanks dit gebrek, dat ik zelf ligter gevoelen dan verbeteren kan, den Lezer nogtans een gedeelte van het genot verschaffen mogen, dat de dadelijke beschouwing aan hen verzekert, die de schoonheden der Natuur bevatten kunnen. Daar dit genot toeneemt naarmate onze blik dieper in den inwendigen zamenhang der natuurkrachten indringt, heb ik aan elke Verhandeling wetenschappelijke bijvoegsels en ophelderingen toegevoegd.
Ik heb alles t'huis gebragt op den eeuwigen indruk, dien de physische natuur op de morele stemming en het lot van den mensch uitoefent. Vooral wijde ik deze bladen toe aan bedrukte gemoederen. Wie zich uit de door stormen beroerde levenszee gered heeft, zal mij gaarne in digte wouden, in onafzienbare woestijnen, en over de hooge spitsen der Andesketen volgen. Tot hem zegt het wereldrigtende koor:

De vrijheid zetelt op der bergen hoogen top. 
Geen damp van graven stijgt in 't zuivre luchtruim op. 
't Geluk blinkt overal in dorenlooze rozen 
Dààr, waar de snoode mensch nooit woonplaats heeft verkozen.’ 

Ziet daar 's Schrijvers plan, wijze van bewerking, en 't geen het heerschende is in elk der hier opgehangene Tafereelen. Schoon dezelve tot dat sombere, waarvan hij gewaagt, eene strekking hebben, zullen toch wel andere dan bedrukte gemoederen in deze bladen een veelvuldig en afwisselend onthaal aantreffen, daar zich waarnemingen en zeldzaamheden als opeenstapelen, bovenal voor hen, die, gelijk humboldt zich elders uitdrukt, ‘nooit ons Werelddeel verlaten, of de beoefening der algemeene Aardrijkskunde verwaarloosd hebben.’ Der zoodanigen twijfelingen tracht hij oplossing en voldoening te schenken. Vinden zij die

{==62==} {>>pagina-aanduiding<<}
niet in de veelal op hoogen toon gestemde Natuur-tafereelen zelve, zij zullen niet te vergeefs de Ophelderingen en Bijvoegsels raadplegen. Deze zijn veelvuldig, en van zulk eenen aard, dat ze des Schrijvers rijkheid in eigene waarnemingen en belezenheid in die van anderen, alsmede eene beoordeeling en te regtwijzing van vele verkeerde begrippen behelzen. Veel, dat wij er niet in verwacht hadden, is er ons in voorgekomen, soms met eene breedvoerigheid, welke naar eene Verhandeling zweemt.
Het eerste Tafereel, over de Wildernissen (Steppen) en Woestenijen, 35 bladzijden beslaande, wordt gevolgd door een vijftigtal Ophelderingen, die tot bl. 117 loopen. Daar de Schrijver zelf van Dichterlijk Prosa gewaagt, willen wij, uit vele daarvan ten bewijze strekkende gedeelten, er een ophalen. De Wildernis in Zuid-Amerika beschrijvende, vinden wij ten opzigte van de Luchtsgesteltenisse: ‘Wanneer onder de regtnederschietende stralen der nooit bewolkte zon het verschroeide gras in stof verkeerd is, spart de verharde grond zich op, even als ware hij door eene hevige aardbeving geschokt geworden. Waaijen er dan tegenstrijdige luchtstroomen overheen en plant zich deze botsende beweging voort, dan doet zich in deze wildernissen een zonderling verschijnsel op. Als trechtervormige wolken, welker spits langs de aarde heendrijft, stijgt het zand als een damp, welligt met electrike stof geladen, door de dunne lucht in 't midden van den dwarrelwind op, even gelijk de ruischende waterhoos, welke den ervaren zeeman met schrik vervult. Het schijnbaar nederhangend wolkenkleed laat nu niet dan een duister geelkleurig licht op den verdorden grasgrond nedervallen. De gezigteinder treedt plotseling nader. Hij vernaauwt de wildernissen gelijk het hart van den wandelaar. De heete stoffige aarde, welke als in nevelen gehuld in den dampkring zweeft, vermeerdert de verstikkende warmte der lucht. In plaats van koelte, voert de oostenwind, over den lang verhitten grond henen waaijende, nieuwen vuurgloed aan.
Ook verdwijnen allengskens de poelen, welke door de geel gebleekte waaijerige Palmboomen voor eene volkomene opdrooging beschut werden. Gelijk in het ijzige noorden het dier door koude verstijft, even zoo onbewegelijk sluimeren hier de krokodil en boäslang, diep in den verdroogden kleigrond gegraven. Dorheid verkondigt alom den dood,

{==63==} {>>pagina-aanduiding<<}
en overal volgt den dorstigen reiziger, in de speling der gebogene lichtstralen, het schijnbeeld van eenen golvenden waterspiegel. In dikke stofwolken verborgen, en geprangd door honger en heeten dorst, zwerven hier paarden en runderen rond, daar de eerste, met lang uitgerekte halzen, hoog tegen den wind insnuiven, om, mogt het zijn, in de vochtigheid der lucht de nabijheid van eenen nog niet gansch uitgedroogden poel te ontdekken.
Bedaarder en bedachtzamer trachten de muildieren, op eene andere wijze, hunnen dorst te lesschen. Eene bolvormige geribde plant, de melocactus, besluit in een stekelig bekleedsel een waterachtig merg. Het muildier slaat met zijn voorpoot de dorens ter zijde, en waagt het alsdan er de lippen met omzigtigheid aan te brengen, om het koele sap van dezen distel te drinken. Doch het drinken uit deze levendige plantenbron is niet altijd zonder gevaar; want dikwijls ziet men dieren, welke door de stekels van de cactus aan den hoef verlamd zijn.
Volgt eindelijk op de brandende hitte van den dag de verkoeling van den even langen nacht, nog dan zelfs kunnen paarden of runderen niet rusten. Verschrikkelijke vledermuizen vervolgen hen in den slaap, zuigen hen gelijk de vampire het bloed uit, en hechten zich klemmend aan hunne ruggen, alwaar zij etterende wonden verwekken, in welke zich muskiten, hippobosken en een heer van stekende insecten nestelen. Op eene zoo smartelijke wijze leven de dieren, wanneer de gloed der zonne het water op den aardbodem verdroogd heeft!
Nadert eindelijk, na eene lange droogte, de weldadige regentijd, dan verandert plotselijk het tooneel in deze wildernissen. Het donkere blaauw van den tot hiertoe onbewolkten hemel wordt lichter. Naauwelijks herkent men des nachts de zwarte ruimte in het sterrenbeeld van het zuidelijk kruis. De zachte phosphorike glans van de Magellaansche wolken verdwijnt. Zelfs het loodregt nederschijnende gesternte van den adelaar en den slangendrager schittert nu met een trillend en minder planeetachtig licht. Gelijk verafgelegene gebergten vertoonen zich eenige wolken in het zuiden, die zich nevelachtig over het zenith uitbreiden. - De in de verte rommelende donder kondigt de komst van den alles bezielenden regen aan.

{==64==} {>>pagina-aanduiding<<}

Naauwelijks is de oppervlakte des aardrijks bevochtigd, of de dampende wildernis bedekt zich met kijlling en ritselende paspalum, en verscheidene grassoorten. Opgewekt door het klimmende licht, ontvouwt de laag groeijende mimosa de sluimerende bladeren, en begroet de opgaande zon, harmonisch met het vreugdelied der vogelen en de ontluikende bloesems der waterplanten. Paarden en runderen verlustigen zich nu in het volle genot eens nieuwen levens. De schoongevlekte Jaguar verschuilt zich in het hoog opgeschoten gras, en werpt zich met een kattensprong, even als de Aziatische tijger, op het vreemdzaam voorbijweidend dier. - Naar luid van het verhaal der Inboorlingen, ziet men somtijds den bevochtigden kleigrond aan de oevers der moerassen zich langzaam en heuvelachtig verheffen, en dan weder de opgewoelde aarde met een hevig geluid, als bij de uitbarsting van een kleinen slikvolkaan, plotselijk als in wolken verstuiven. Wie dit verschijnsel kent, neemt de vlugt; want een reusachtige waterslang of geharnaste krokodil, door de eerste regenvlaag uit haren schijndood gewekt, stijgt uit deze groeve op.’
Het tweede Natuur-tafereel voert ten opschrift: Denkbeelden over den Gedaantevorm (physionomie) der Planten. Van humboldt bezigt het eigen schilderend penseel; dan de kleuren zijn naar den aard der stoffe gewijzigd. Wij vermelden alleen het slot. Den rijkdom en de schoonheid der planten onder de keerkringen vermeld en beschreven hebbende, schrijst hij: ‘Deze en meer dergelijke genoegens der natuur ontberen de noordsche Volken. Vele gesternten, vele plantengedaanten, vooral de schoonste, (palm-en pisangvormen, boomvormige grassoorten en sijn gevederde mimosa) blijven hun eeuwig onbekend. De treurige gewassen, die onze trekkassen in zich bevatten, geven slechts een flaauw denkbeeld van de majesteit des plantengroeis van de keerkringslanden. Maar in de volmaking onzer taal, in de verhitte verbeelding des dichters, in de navolgende kunst des schilders is eene rijke bron van schadeloosstelling geopend. Uit deze put onze verbeelding de levendige beelden van eene uitheemsche natuur. In het koude noorden, op de woeste heide kan de eenzame mensch zich datgene, hetwelk men in de verst asgelegene wereldstreken ontdekt heeft, eigen maken, en aldus zichzelven eene wereld scheppen, die, het werk van zijnen geest, even als deze, vrij en onver-
{==65==} {>>pagina-aanduiding<<}
gankelijk is.’ - Ook eene menigte van Ophelderingen en Bijvoegsels licht dit Tafereel toe.
Verscheidenheid is in deze opgehangene Tafereelen waargenomen. Het laatste hier aangebodene voert ten titel: Over de Watervallen van den Orenoco, bij Atures en Maypures. De treffende beschrijving van de rivier zelve en de watervallen heeft ten slot de vermelding van de begraasplaats van een verdelgd Volk, en eindigt met deze aanmerking: ‘Zoo verdwijnen de geslachten der menschen! Zoo vervalt de vermaardste kunde der Volken! Dan, wanneer iedere bloem van den menschelijken geest verwelkt, wanneer in den storm der tijden de werken van het scheppend vernuft vergaan, zoo ontspruit toch uit den schoot der aarde eeuwig een nieuw leven. Rusteloos ontvouwt de voortbrengende Natuur hare teedere knoppen - onbekommerd of de wrevele mensch (een nooit verzoend geslacht) de rijpende vrucht vertreedt.’ - Weinige Ophelderingen en Bijvoegsels vergezellen dit Tafereel.
Hoorden wij den Schrijver, ondanks de voortreffelijke eigenschappen, der Hoogduitsche tale toegeschreven, klagten uitboezemen om zich daarin naar eisch uit te drukken, de Nederduitsche Vertaler heeft dit ook gevoeld, dan over 't algemeen zich wel van zijn post gekweten. In de veelvuldige eigen vreemde namen zijn wel eenige misslagen; dan vele willen wij aan den Drukker of den Proevennaziener wijten. De werkzame Organische krachten laten wij voor 's Schrijvers rekening. Veelvuldig zijn zijne overwijzing en op andere door hem uitgegevene Werken, welker naslaan, veeltijds, voor den Nederduitschen Lezer onmogelijk is.





Leydens Ramp, door Mr. Willem Bilderdijk en Matthijs Siegenbeek. Met Afbeeldingen. Te Amsterdam, bij J. Allart en J. Ruis. 1808. In gr. 8vo.

‘Ons Vaderland heeft zich altijd, ook zonder aanmerking van deszelfs geringe uitgestrektheid, boven andere landen, op een groot aantal van verdienstelijke Geleerden mogen beroemen. De zeventiende Eeuw, in allen deele het roemrijkst tijdperk

{==66==} {>>pagina-aanduiding<<}
onzer geschiedenis, moge hierin bovenal hebben uitgeblonken; de roem van, in vele opzigten, de fakkel der verlichtinge voor ons werelddeel ontstoken te hebben, moge bijzonderlijk tot die Eeuw bepaald wezen; ook de achttiende Eeuw praalt met eene reeks van Mannen, welke door het gansche geletterde Europa, als de eersten in hun vak, geëerbiedigd worden.’ (*) Zoo eerbiedigt men thans een' bilderdijk, als Dichter en Taalkundige; zoo roemt men thans een' siegenbeek, als kenner en handhaver der Nederduitsche Letterkunde. Beider namen pralen aan het hoofd dezes Werks, bevattende een zoo treffend en ontzettend voorval, de ramp van Leyden. Niets is natuurlijker, dan dat de verwachting bij het in 't licht verschijnen zeer hoog gestemd was. Men had reeds roemer's beschrijving en eene reeks van Prenten, dit alles afbeeldende; men was meestal door beschouwing zelf ooggetuige geweest der afgrijsselijke verwoesting; voeg hierbij zoo vele Leerredenen en Staatsbemoeijingen dit voorval betreffende, en ieder zal ligtelijk begrijpen, hoe moeijelijk, hoe bijna onmogelijk het was, omtrent hetzelve iet nieuws aan het licht te brengen. Velen echter beklaagden zich, dat de Heeren kluit en luzac, zonder dat iets van derzelver leven den nieuwsgierigen tijdgenoot en nakomeling was overgebleven, ten grave gedaald waren; anderen hadden gaarne derzelver afbeeldingen, en de prenten, de ramp voorstellende, door eene juiste uitlegging, met vermelding van velerlei bijzonderheden, begeleid. Dit alles bragt den Boekhandelaar allart op den inval, zoodra hij vernam dat de Hr. bilderdijk een Gedicht op dit onderwerp vervaardigd, openlijk gelezen en ter drukpers gereed had, den verdienstelijken Hoogleeraar
siegenbeek te verzoeken, hetzelve met eenig Verhaal en de Levensberigten van de Heeren kluit en luzac te verzellen. Uit dit oogpunt beschouwe men het Werk, en wij schromen niet, aldus beschouwd, hetzelve gelukkig bewerkt te noemen. Dan treden wij eenigzins nader ter zake.
De Opdragt van den Hr. bilderdijk aan den geleerden de bosch heeft vele zachte en uitnemend volgehouden beelden; b.v.

{==67==} {>>pagina-aanduiding<<}


De bosch! gij hadt haar doen herbloeien, 
Die plant, die thands in 't stof vergaat. 
Gij hebt haar stengel op zien groeien; 
Gij, eerst ontschieten aan het zaad: 
Gij knop en bladers uit zien spruiten, 
En 't bloessemkroontjen zich ontsluiten, enz. 

Zulke trekken kenteekenen de pen van bilderdijk.
Zekere onderwerpen zijn uit hunnen aard zelf zoo krachtig, zoo sterk, zoo eclatant, dat de Dichter of Schilder er niet veel, om zoo te spreken, van zijne kunst kan bijdoen. Leyden op het oogenblik der uitbarsting heeft men in plaat gebragt; - het kon niet gelukken. Een groote, nare, zwarte wolk met wat bliksem in 't midden, en een enkeld voorwerp in de lucht of op den eersten grond; zie daar de uitdrukking, die nimmer voldoen kan! Even zoo is het ook met de Dichterlijke afbeelding; zij kon bijna niet voldoen, zij kon bijna niet behagen. Men kon zeker de tafereelen, die zich daarna vertoonden, schilderen; maar, daar dezelve wezenlijk alle bekend waren, als waarheid geboekt, en door duizende monden dagelijks verkondigd werden, konden zij ons niets nieuws voor den geest brengen, en dus de gespannen verwachting niet vervullen. Dit is, onzes oordeels, de reden, dat een gedicht op Leydens ramp, zoo gewenscht door velen, die dit niet regt inzagen, eene zeer gewaagde onderneming was. Arntzenius heeft er een gegeven, dat allezins lofwaardig is; dit van bilderdijk is ook uitmuntend, zulks duldt geene tegenspraak, en echter dat nieuwe, dat verrassende, dat spelende, hetwelk men van het dichterlijk vernuft vordert, ontbreekt. Men wijte dit niet aan de Dichters, maar aan het Onderwerp: het treft al te zeer door eigene kracht en werking, en laat te weinig aan den speelzieken geest des Dichters over.
Bilderdijk heeft zijne meesterlijke bekwaamheid hier niettemin weder getoond, en de treffendste tafereelen en beelden blinken overal uit. Men leze - neen! men zie en voele.

Ach! Weelde juicht in 't heil van welverworven schatten; 
Verblijdt zich in 't genot van d'afgeloopen' dag; - 
En, vaardig aan den disch den beker aan te vatten, 
Verzwelgt haar de open grond die opbarst met den slag. - 
De Vader dankt zijn' God voor 't aantal lieve telgen, 
Wier minnelijke kring zijn' zoeten disch omringt. 

{==68==} {>>pagina-aanduiding<<}

Hij rijst; hij ziet zijn kroost het spattend hoofd verdelgen, 
En vangt een' steen op 't hart, die voor zijn' boezem springt. - 
De Moeder deelt het brood met huisgezin en vader. 
Zij legt de handtjens saam van 't wichtjèn, thands verzaad. 
Waar is zij? - 't zelfde puin bestelpt hen al te gader; 
En stervend, weet er geen, wien 't noodlot overlaat. - 
De Werkman plengt zijn zweet om gade en kind te voeden. 
De dagtoorts snelt ter zee, het hongrend kluisjen wacht. 
Hij nadert. - Groote God, wat raag de onnoozle spoeden, 
Zijn hut, zijn gade en kroost -! voor hun is 't eeuwig nacht! 
De Nooddruft zoekt haar troost op 't stroo der legerstede, 
Of blaast op 't scherfjen steens een vonklend spaantjen aan. 
Nu heft zij 't oog tot God, in 't schaamle lot te vrede; 
En voelt zich ribbe en borst op eens te bersten slaan. 

Hoe natuurlijk en roerend zijn de woorden van eene moeder, wier kind bedolven ligt!

‘ô! (Snikt zij) wie ge ook zijt, geniet Gods rijksten zegen, 
Wie me uit dees scheurende aard mijn telgjen wedergeeft! - 
Neem me alles, neem 't kleinood dat me over is gebleven: 
Dus zegt ze en rukt de snoer van d'open boezem af.) 
Neen; neem mijn hartebloed, mijn' adem, en mijn leven, 
Maar red, ô red mijn kind, wien de Almacht kinders gaf!’ 
Zij zwijgt. Men andwoordt niet. - Zij scheurt de blonde hairen 
Uit bloote kruin en vlecht: ‘Redt, mannen, redt mijn kind! 
(Dus schreeuwt ze en zwiert in 't rond.) hergeeft het mij, Barbaren, 
‘Of - voegt mij bij mijn telg, eer u de wraak verslindt! - 
Is dan, ontfermend God, geen redding meer te koopen? 
Gebiedt ge uw' Englen niet, in dees afgrijsbren nood?’ - 

Overal vindt men dergelijke fraaije brokken, die den Hoofddichter van ons Vaderland doen kennen.
Het Historisch Tafereel, misschien beter eenvoudig Verhaal genoemd, is der waarheid getrouw en onderhoudend. Het beantwoordt derhalve aan het oogmerk, waartoe het vervaardigd is. Dat men, na het lezen van het krachtig gedicht van bilderdijk, hier die stoutheid, dat vuur niet vindt, dat velen gezocht hebben, is niet aan den Schrijver te wijten. Beter ware het misschien geweest, het Historisch Tafereel vooraf te laten gaan. Het eenige, dat wij zouden aanmerken, is hier en daar eenige ongelijkheid in den stijl, die nu eens de pen des Verhalers, dan weder de trekken eens Schilders vertoont.
De Levensschetsen hebben ons zeer veel genoegen ge-
{==69==} {>>pagina-aanduiding<<}
geven, en vervullen uitnemend den wensch van zoo vele bekenden van de geleerde kluit en luzac, terwijl zij tevens de nagedachtenis van deze Mannen der nakomelingschap getrouw zullen overbrengen. Het zijn kostbare bijdragen in de schatkamer onzer Letterkunde.
Wij danken de Heeren bilderdijk en siegenbeek voor hunnen welbesteden arbeid, en wenschen hun toe de noodige krachten van geest en ligchaam, om, zegepralende over zulken, die niet ongaarne berispen, daar zij geen gelijken gang kunnen houden, ons met meerdere lettervruchten te verrijken.
Dit Werk is door de beroemde Plaatsnijders vinkeles, vrijdag en portman kostbaar versierd. Het afbeeldsel van kluit is vrij wel gelukt; dat van luzac gaf ons slechts eene flaauwe herinnering.




Reizen in China, inhoudende: Beschrijvingen enz. gemaakt en verzameld gedurende het verblijf in het Keizerlijk Paleis van Yuenmin-yuen, en in eene daar op gevolgde Reis door het Land van Pekin tot Canton, enz. Door John Barrow, voorheen Geheim - Secretaris van den Grave Van Macartney. Uit het Engelsch. Iste Deel. Met Platen. Te Haarlem, bij F. Fohn. In gr. 8vo. 288 bl.

Indien de veelvuldigheid der Beschrijvingen van eenig Rijk ons hetzelve door en door deed kennen, dan, indedaad, moest het uitgebreide Chinesche Rijk ons, om zoo te spreken, even bekend wezen als naderbij gelegene Rijken, ja als ons Vaderland. Dat zulks echter verre van daar is, behoeft geen betoog. De wijze, waarop Vreemdelingen, schoon in statelijk Gezantschap derwaarts trekkende, ontvangen, omgeleid, bewaakt, bespied, en van veelvuldige begeerde kennisneming verwijderd en uitgesloten worden, is eene genoegzame reden, om vast te stellen, dat de waarnemingen van hun, die anderzins de noodige vereischten daartoe bezitten, gebrekkig blijven.
Niet vreemd, dat de Heer barrow, wiens Reize wij hier voor ons hebben en door toevallige omstandigheden te lang reeds onvermeld bleef, op den dorpel zijns Werks, in de voorafgaande Aanmerkingen, gewaagd hebbende van hetgene de Heer george staunton ons wegens China berigtte, wiens kostbaar Werk, ook in 't Nederduitsch vertaald, wij aankondigden, het denkbeeld van de overtolligheid zijns Werks, dat zelfde Gezantschap betreffende, te keer gaat, des vrij voldoende redenen bijbrengt, en reffens zijne be-
{==70==} {>>pagina-aanduiding<<}
paalde bedoeling vermeldt, ‘om dit zonderlinge Volk in deszelfs ware gedaante te vertoonen, niet zoo zeer als hunne eigen zedelijke leerstellingen hetzelve afbeelden, maar zoo als zij indedaad zijn, en het tevens te ontdoen van dat vernis en klatergoud, waarmede de Zendelingen goedgevonden hebben, om hunne geschriften, even als de paleizen van den Keizer, te bekleeden; - ook zal men trachten zulk eene schets te geven van de manieren, zamenleving, taal, letterkunde, de fraaije kunsten en wetenschappen, de burgerlijke wetten, den Godsdienst en deszelfs leerstellingen, de bevolking, de bevordering van den landbouw, het burgerlijk en zedelijk karakter van dit Volk, waardoor de Lezer in staat zal gesteld worden, om zelf te oordeelen, in welk een rang China onder de beschaafde Volken moet geplaatst worden.’ - Eene vrij zware taak, doch niet ongelukkig uitgevoerd, als men in 't ooge houdt de achterhoudendheid der Chinezen en den afstand, op welken Vreemdelingen gehouden worden.
Den Heere barrow, die zeker meesterlijk de pen voert, kleeft bestendig het gebrek aan, om anderen, bovenal wat niet Engelsch is, te verachten; hierin moet de Fransche Schrijver cossigny deelen, wiens Aanmerkingen men echter veelzins waardig gekeurd heeft, in de Nederduitsche vertaling van staunton, aan den voet der bladzijden te plaatsen, door hem een Fransche Berisper, een Betweter getiteld. Ons Hollandsch Gezantschap, met den Heere titzingh aan 't hoofd, door van braam, de tweede in die Bezending, beschreven, en waarvan wij ook eene Nederduitsche vertaling hebben, krijgt een ruim berispend aandeel; terwijl Lord macartney's en der Engelschen handelwijze, met niet weinig Britschen trots, wordt opgehemeld. Welk een ruim veld van welgegronde aanmerkingen doet zich hier op; dan wij willen er niet in uitweiden. De Portugezen en de Franschen loopen op verre na niet vrij.
Behalve 't geen wij reeds in 't algemeen aanmerkten, nopens de oorzaken van de onvolkomenheid der narigten het Chinesche Rijk betreffende, mogen wij als eene bijzonderheid, door barrow medegedeeld, hier opteekenen de bepaling van den Raad der Plegtigheden van veertig dagen voor het verblijf van een buitenlandschen Gezant, het zij in de Hoofdstad of elders, waar het Hof zulks mogt goeddunken; schoon die tijd, bij bijzondere gelegenheden, of bij toeval, wel eens tot het driedubbeld verlengd wordt. De verhalen der Gezantschappen, uit Europa, in de twee voorgaande Eeuwen, naar China gezonden, wijzen uit, dat geen derzelven tot het driedubbeld van den tijd, door het Hof der Plegtigheden daartoe bepaald, is uitgestrekt geworden, en dat twee er niet eens den bestemden tijd gebleven zijn. Het eerste Gezantschap

{==71==} {>>pagina-aanduiding<<}
der Hollanderen toefde er negentig dagen, - het tweede Hollandsche zes en veertig, - het eerste Russische Gezantschap honderd zes, - het tweede van daar honderd veertien, - dat van den Paus negen en negentig, - het Portugesche Gezantschap negen en dertig, - het Britsche zeven en veertig, - en het derde Hollandsche zes en dertig dagen. - Gemelde tijdsbepaling heeft, behalve de algemeene ongezindheid der Chinezen ten opzigte van vreemde Volken, den grond in de verbazende kosten voor het Rijk, door die Gezantschappen, welke gedurende al den tijd van derzelver verblijf voor Lands rekening onthaald worden, veroorzaakt.
Geschied- en oordeelkundig gaat barrow, in het IIde Hoofdstuk, de vroegere en latere getuigenissen wegens de Chinezen na. Vroeg zijn zij beschaafd geweest, doch blijven op denzelfden trap. Hij geeft de gronden aan, op welke men zoo hoog van dit Volk sprak, en teffens te kennen, op welke gronden zijne aanmerkingen over dit Volk rusten. ‘De begrippen,’ schrijft hij, ‘die in deze bladen gevonden worden, zijn opgemaakt uit de voorvallen en gebeurtenissen, die er gedurende den loop van een bezoek van acht maanden hebben plaats gehad, en uit zulken, die best berekend schenen tot verklaring des toestands van het Volk, van deszelfs Nationaal Karakter, en den aard en natuur der Regering.’
Dit alles met den aanvang des II H. vermeld hebbende, behelst het vervolgens de vaart des Britschen Gezantschaps door de Straat van Formosa, doormengd met aanmerkingen over de geringe vordering der Chinezen in de Zeevaart, en hoe verre deze zich hebbe uitgestrekt. - Dit geeft gelegenheid aan den Schrijver, om een denkbeeld, wegens de overeenkomst der Hottentotten en Chinezen, in zijne Reizen naar de binnenlanden van Afrika, 't geen de berisping der Schrijveren van het Critical Review niet ontgaan had, te verdedigen. Een bijgevoegd afbeeldsel van een echten Hottentot en een Chinees dient om die Berispers te overtuigen, dat de door hem gevondene gelijkenis geene harsenschim zij.
Onderrigrend is de scheepvaart; zeer lezenswaardig en 't Volk kenmerkende de hier en bij de landing gedane waarnemingen. Het dwingen der Ingezetenen tot het behulpzaam wezen op de Schepen doet hem eene aanmerking maken op de willekeurige regering. Doch welk eene zeldzaamheid in barrow! hij laat er op volgen: ‘Dan een Chinees zou mogelijk dezelfde ongunstige denkbeelden opvatten van onzen Regeringsvorm, indien hij onderrigt wierd van de maatregelen, die men somtijds genoodzaakt is te nemen om onze Zeemagt te bemannen!’ Het beschrevene Chinesche Zeekompas doet ons de minderheid van 't zelve bij 't onze kennen. Na

{==72==} {>>pagina-aanduiding<<}
de Reis op de Gele Zee, werd dezelve op Chinesche Jagten, tot binnenlandsch gebruik geschikt, voortgezet.
Tot nog toe heeft de Reiziger ons Chinesche Zeelieden doen kennen; thans geeft hij geen gunstig denkbeeld van 't Land of het Volk. Veel is er geschreven over de kleine en door kunst misvormde voeten der Chinesche Vrouwen. Deze krijgen hier geene kleine beurt. De Schrijver toont, dat die monsterachtige gewoonte in China niet altoos heeft plaats gehad, en hoe ze gewoonlijk aan de jaloezij der Mannen wordt toegeschreven. Indedaad, de begeerte, om over zijnen medemensch te heerschen, brengt dikwijls den mensch tot vreemde buitensporigheden. Op dit grondbeginsel is het, dat de Geleerden, of zij, die goedvinden zich alzoo te noemen, de nagels van hunne kleine vingers somtijds laten groeijen tot de verbazende grootte van drie duimen, enkel om te toonen, dat zij geene menschen zijn, die tot de handwerkslieden behooren; en op die zelfde wijze heeft men mogelijk de Juffers in China beduid, dat zij de gewoonte van het verminken hater vrouwelijke kinderen moeten volgen, om daardoor hare kinderen te onderscheiden van die der boeren, welke, in de meeste Provincien, tot slaafsch werk gebruikt worden. De minste afwijking hiervan wordt voor eene schande gehouden. - De kunstbewerking om de voeten zoo onbruikbaar te maken, de onzindelijkheid daarmede gepaard, doet ons borg staan, dat, welke vreemde Modes ook aangenomen worden, deze wel onnagevolgd zal blijven!
Dan de onzindelijkheid der Chinezen is verregaande, en wordt hier op eene walgelijke wijze beschreven. Met meer vermaaks zal men de groote drukte op het water en de talrijkheid der bewoneren van vaartuigen vermeld vinden.
Met het III H. zet men voet aan land. Het Gezantschap trekt naar Pekin. Eenig verslag van die Hoofdstad, alsmede het vermelden van een togt des Gezants naar het Landhuis van den Keizer in Tartarije, wordt gevolgd van 's Schrijvers verblijf te Pekin, om toezigt te hebben op de geschenken voor den Keizer geschikt, 't geen hem gelegenheid verschaft om de Chinezen in eenige werkzaamheden te doen kennen, alsmede het gedrag der Prinsen, gevolgd van een kort verslag van het Paleis en de Tuinen van Yuen-min-yuen; voorts het overleveren der Geschenken. - Zeer fraai is het slot dezes Hoofdstuks, behelzende Lord macartney's beschrijving van het Keizerlijk Park te Gehol, 't welk, met opzigt tot deszelfs uiterlijke gedaante, schoonheid en vermakelijkheid, nergens zijns gelijken heeft. Eene fraaije Plaat geeft ons een gedeelte van 't zelve te zien, en de beschrijving doet ons de hand eens Meesters in de kunst van tuinieren kennen. Ter overneminge is dezelve veel te breedvoerig.

{==73==} {>>pagina-aanduiding<<}

Zoo veel ons bekrompen bestek toelaat, moeten wij nog iets van het IV H. zeggen. Ter loops vernamen wij reeds iets van de Kaktertrekken der Chinezen. Dit Hoofdst. is bepaald om ons eene schets te geven van den staat der zamenlevinge in China - van de manieren, de gewoonten, de gevoelens in het zedelijk karakter van dat Volk. - De staat de schoone sexe zal niemand zonder afkeuring, zonder afgrijzen lezen; even zoo de uitgestrekte magt over slecht opgevoede kinderen. De liefde heeft in de huwelijken geen deel; zij zijn een koophandel. De veelwijverij, schoon geoorloofd, is verre van algemeen. De landswetten zijn voor de vrouwen nadeelig. De ondeugd der Grieken grijpt bij de Chinezen stand. Dronkenschap is onder hen geen heerschend gebrek; dan de aanzienlijken gedoogen in hunne huizen het gebruik van Opium. Geene openbare Godsdienstoefening heeft er plaats. Ongezelligheid maakt een hoofdtrek uit. Tot dobbelspel is de Chinees gereed; dit ook gaat soms van dronkendrinken vergezeld, en zij wagen vrouwen en kinderen aan het dobbelspel. Dierengevechten zijn bij hen geliefd. Zwaar zijn hunne kastijdingen en straffen. Wreedheid speelt er eene rol in. Aan onmenschelijkheid maken zij zich schuldig; de wetten geven er aanleiding toe. Kindermoord is te Pekin zeer algemeen, en wordt elders op eene ontzettende wijze gepleegd.
Zoo vele meestal ongunstige trekken in het karakter der Chinezen opgegeven hebbende, inzonderheid die van wreedheid, merkt hij op, hoe zeer dit te bevreemden is in een Volk, welks natuurlijke gesteldheid noch wreed noch wrevelig is, maar integendeel zachtzinnig, verpligtende en blijmoedig; dan vindt de oplossing van dit bevreemdende alleen in de gewoonte, waaronder zij gebragt zijn, of aan de zware hand der magt, die altoos over hen uitgestrekt is; en hij ontwikkelt dit denkbeeld. - Voorbeelden brengt hij bij van de bedriegerij der Chinesche Kooplieden in hunnen handel met de Europeanen, alsmede van hunne behendigheid om elkander te bedriegen. De Kooplieden zijn er daarom veracht; dan dit heeft zijne uitzonderingen, schoon anderen dan de Kooplieden door slinkschen handel zich ook verachtelijk maken. - Het onderscheid tusschen de Chinezen en Tartaren wordt wel in 't oog gehouden.
Alle deze opgesomde bijzonderheden worden hier wel uiteengezet; zij zijn zoo vele Bijdragen tot eene nadere kennis aan het Chinesche Rijk en deszelfs Inwoneren.





{==74==} {>>pagina-aanduiding<<}

Tien Lierzangen van Horatius, in de Nederduitsche Taal in dezelfde Dichtmaat overgebragt door P.H.A.J. Strick van en tot Linschoten, Vrijheer van Heekendorp. Te Amsterdam, bij P.J. Uylenbroek. 1808. In gr. 8vo.

Op het gevaar af, van door den Heer strick van en tot linschoten, Vrijheer van Heekendorp, gerekend te worden onder diegenen, die hij met een' echt Duitschen uitgang scholastikers noemt, betuigt de Recensent over de poging, om, op het voorbeeld der Duitschers, de Dichtmaten der Ouden in onze taal na te bootsen, geen gunstig oordeel te kunnen vellen. Hij zegt opzettelijk: na te bootsen; want tot eene volkomene navolging, overeenkomstig de regelen der Prosodie, die bij de Grieken en Romeinen de quantiteit der lettergrepen bepaalden, zal toch wel de ijverigste voorstander dezer nieuwe manier onze taal niet vatbaar rekenen. De vraag is dus niet, of men gaarne volmaakt Grieksche en Latijnsche hexameters en pentameters enz. enz. in onze taal zou zien, maar of, daar dit onmogelijk is, de kenner van het metrum der Ouden behagen kan vinden in zoogenoemde dactylen, spondeën enz. enz., waarin de quantiteit der lettergrepen, met veronachtzaming der voornaamste, zoo niet van alle regelen der Grieksche en Latijnsche Prosodie, alleen door het accent, 't welk bij de Ouden slechts in enkele gevallen besliste, bepaald wordt. Het ongunstige oordeel des Recensents grondt zich derhalve ook niet op de meening, dat dergelijk eene halfslachtige nabootsing van het metrum der Ouden in onze Taal onuitvoerlijk zou zijn, ('t welk ook wel niemand zal beweerd hebben,) maar op het weinig behagelijke, dat hij daarin vindt, en op zijne overtuiging, dat daarvan noch voor de Taal, noch voor de beoefening der Dichtkunde in dezelve, zoo oorspronkelijk, als bij de vertaling van de meesterstukken der Ouden, eenig voordeel
te hopen, maar integendeel veel nadeel te vreezen is. Men sla slechts het oog op Duitschland: sedert deze nieuwe manier, waarvan wij hier spreken, aldaar is doorgedrongen, is zelfs het proza van vele Schrijvers zoo onduitsch, dat is in dezen zin Barbaarsch, geworden, dat men het zonder walging niet kan lezen; en wat de poëzij betreft, zoo oorspronkelijk, als vertaling, van de meeste hedendaagsche Dichters onder de Duitschers geldt, 't geen onze bilderdijk (zeker een weinig te algemeen) zegt in zijne aanteekeningen op het Buitenleven, bl. 22: ‘Van de Hoogduitsche poëzij behoort thans onder degenen, die smaak en verstand hebben, geen gewag meer te zijn: zij moet het verderf der poëzij worden, overal waar

{==75==} {>>pagina-aanduiding<<}
men er smaak in krijgt.’ - En de reden hiervan is, behalve in de mysterieuze wartaal der nieuwere en nieuwste Wijsgeerige stelsels, ook in de verkrachting van het Taaleigen te zoeken, waartoe dit halsbrekend nastamelen der Ouden bij hen aanleiding gegeven heeft. Men zegge niet, gelijk wij hier in het Voorberigt lezen: ‘Het schoon(e) is en blijft eeuwig en onveranderlijk schoon, en eene schoone taal is voor al het schoone vatbaar.’ De eerste stelling toch, hoe waar ook in zekeren zin, kan in dit geval van geene toepassing zijn, dewijl het schoone der formen, (en daarvan toch wordt hier gesproken,) aan bepaalde formen verbonden is, zoodat hetgeen de eene form schoon maakt, aan de andere niet voegt. Zoo heeft een schoon man b.v. eene andere form dan eene schoone vrouw, en beiden zijn zij echter schoon. Doch geef aan den man de schoonheid der vrouw, en aan de vrouw de schoonheid van den man, en beiden zijn zij niet meer schoon. Hieruit blijkt tevens, dat de tweede stelling volstrekt valsch is.
Wat nu deze tien Lierzangen van horatius, zoo als die in de genoemde manier behandeld zijn, aangaat; het is Recensent voorgekomen, dat dezelve over het geheel vrij wel geslaagd zijn, en op nieuw een bewijs opleveren van die bekwaamheid, waarmede de Vrijheer het werktuigelijke der kunst weet te behandelen. Slechts op weinige plaatsen is voor het natuurlijk accent onzer taal, ('t welk, naar Recensents oordeel, in deze soort van versmaat alles beslissen moet, wil men dezelve niet nog onaangenamer voor Hollandsche ooren maken, dan zij reeds is, en wil men een' vasten regel volgen,) een kunst-klemtoon in de plaats gezet, die, zal het vers goed gelezen worden, aan de gewone uitspraak geweld doet. Bij voorbeeld: in den eersten Lierzang, die hier voorkomt, zijnde de negende van het eerste Boek, lezen wij:

En schenk - - - 
Rijkelijk, o Thaliarchus! u in. 

Wie zal dezen laatsten regel niet als een trippelvers lezen, to meer, daar de zin geen' bijzonderen klemtoon op u vereischt, ja naauwelijks gedoogt? En evenwel moet men lezen:


{== afbeelding 	==} {>>afbeelding<<}
    
jk
{== afbeelding 	==} {>>afbeelding<<}
    
l
{== afbeelding 	==} {>>afbeelding<<}
    
jk |, ō T
{== afbeelding 	==} {>>afbeelding<<}
    
a
{== afbeelding 	==} {>>afbeelding<<}
    
i | a
{== afbeelding 	==} {>>afbeelding<<}
    
ch
{== afbeelding 	==} {>>afbeelding<<}
    
s! | ū i
{== afbeelding 	==} {>>afbeelding<<}
    
. 

Van gelijken aard is, in denzelfden Lierzang:

- - Versmaad - - - - 
't Z
{== afbeelding 	==} {>>afbeelding<<}
    
t v
{== afbeelding 	==} {>>afbeelding<<}
    
 | 
{== afbeelding 	==} {>>afbeelding<<}
    
n 
{== afbeelding 	==} {>>afbeelding<<}
    
 h
{== afbeelding 	==} {>>afbeelding<<}
    
t | 
{== afbeelding 	==} {>>afbeelding<<}
    
nsv
{== afbeelding 	==} {>>afbeelding<<}
    
r | m
{== afbeelding 	==} {>>afbeelding<<}
    
k n
{== afbeelding 	==} {>>afbeelding<<}
    
t. 


{==76==} {>>pagina-aanduiding<<}

Gelijk ook in den vierden van dit tiental, den derden van het tweede Boek:

- - - en 't hoog op één gestapeld 
Goūd z
{== afbeelding 	==} {>>afbeelding<<}
    
 | schāt va
{== afbeelding 	==} {>>afbeelding<<}
    
 de
{== afbeelding 	==} {>>afbeelding<<}
    
 | 
{== afbeelding 	==} {>>afbeelding<<}
    
fg
{== afbeelding 	==} {>>afbeelding<<}
    
 | n
{== afbeelding 	==} {>>afbeelding<<}
    
m zi
{== afbeelding 	==} {>>afbeelding<<}
    
n. 

En eindelijk in den laatstgenoemden:

Toch zendt ons 't lot naar Charons bootjen 
Āll
{== afbeelding 	==} {>>afbeelding<<}
    
n t
{== afbeelding 	==} {>>afbeelding<<}
    
 | eēu
{== afbeelding 	==} {>>afbeelding<<}
    
ig
{== afbeelding 	==} {>>afbeelding<<}
    
 | bālli
{== afbeelding 	==} {>>afbeelding<<}
    
g | schāp h
{== afbeelding 	==} {>>afbeelding<<}
    
en. 

Weik Hollander zal hier op de lettergrepen, maak, naam en schap, een' klemtoon laten vallen? En echter moet men dit doen, om het vers goed te lezen. - In den tweeden Lierzang van dezen Bundel, den elfden van het eerste Boek, wordt van den naam 
{== afbeelding 	==} {>>afbeelding<<}
    
eu
{== afbeelding 	==} {>>afbeelding<<}
    
n
{== afbeelding 	==} {>>afbeelding<<}
    
, even als in het Latijn, een Choriambus gemaakt, terwijl ondertusschen, volgens onze uitspraak, die hier beslissend is, de tweede lettergreep lang moet zijn; gelijk ook de eerste in Chloë, hier nogtans, in den zevenden Lierzang, den negenden van het derde Boek, in navolging van het Latijn, driemaal kort gemaakt. Op andere plaatsen daarentegen maakt het accent, tegen de Latijnsche quantiteit, de lettergrepen lang of kort, gelijk behoort, en hier met voorbeelden getoond zal worden, opdat men niet zou kunnen zeggen, dat de Recensent dezen regel van de kracht des accents eigendunkelijk stelt. In den derden Lierzang, die hier voorkomt, den dertienden van het eerste Boek, lezen wij:

- - - - - - die 
Zoo barbaarsch uwe kusschen, zoet 
Vān pūik | 
{== afbeelding 	==} {>>afbeelding<<}
    
kt
{== afbeelding 	==} {>>afbeelding<<}
    
r, w
{== afbeelding 	==} {>>afbeelding<<}
    
ari
{== afbeelding 	==} {>>afbeelding<<}
    
 | 
{== afbeelding 	==} {>>afbeelding<<}
    
en
{== afbeelding 	==} {>>afbeelding<<}
    
s z
{== afbeelding 	==} {>>afbeelding<<}
    
 d
{== afbeelding 	==} {>>afbeelding<<}
    
p | 
{== afbeelding 	==} {>>afbeelding<<}
    
, hoōnt. 

Hier wordt de eerste lettergreep in Venus, om het accent, doch tegen de Latijnsche quantiteit, lang gemaakt, gelijk ook in Calaïs, in den reeds aangehaalden zevenden Lierzang, den negenden van het derde Boek. Immers het heet aldaar:

Van weêrkeerige liefde gloei 
I
{== afbeelding 	==} {>>afbeelding<<}
    
 v
{== afbeelding 	==} {>>afbeelding<<}
    
r|Ōrn
{== afbeelding 	==} {>>afbeelding<<}
    
t
{== afbeelding 	==} {>>afbeelding<<}
    
s Zōon |, T
{== afbeelding 	==} {>>afbeelding<<}
    
r
{== afbeelding 	==} {>>afbeelding<<}
    
u
{== afbeelding 	==} {>>afbeelding<<}
    
 Cā|laïs. 

Het Latijn heeft daarentegen:

- Thūrī | 
{== afbeelding 	==} {>>afbeelding<<}
    
 C
{== afbeelding 	==} {>>afbeelding<<}
    
 | 
{== afbeelding 	==} {>>afbeelding<<}
    
 O
{== afbeelding 	==} {>>afbeelding<<}
    
 | n
{== afbeelding 	==} {>>afbeelding<<}
    
. 


{==77==} {>>pagina-aanduiding<<}

Aan het slot van den achtsten Lierzang, den zevenden van het vierde Boek, heeft men deze vier regels:

N
{== afbeelding 	==} {>>afbeelding<<}
    
it kān | z
{== afbeelding 	==} {>>afbeelding<<}
    
fs Dī | aān H
{== afbeelding 	==} {>>afbeelding<<}
    
pp
{== afbeelding 	==} {>>afbeelding<<}
    
 | li
{== afbeelding 	==} {>>afbeelding<<}
    
 o
{== afbeelding 	==} {>>afbeelding<<}
    
 zi
{== afbeelding 	==} {>>afbeelding<<}
    
n | kuīschhe
{== afbeelding 	==} {>>afbeelding<<}
    
 b
{== afbeelding 	==} {>>afbeelding<<}
    
-| vr
{== afbeelding 	==} {>>afbeelding<<}
    
d
{== afbeelding 	==} {>>afbeelding<<}
    
 
Uit de spelonken der Nacht: 


Nōch 
{== afbeelding 	==} {>>afbeelding<<}
    
 | 
{== afbeelding 	==} {>>afbeelding<<}
    
ese
{== afbeelding 	==} {>>afbeelding<<}
    
s i
{== afbeelding 	==} {>>afbeelding<<}
    
 | stāat v
{== afbeelding 	==} {>>afbeelding<<}
    
or z
{== afbeelding 	==} {>>afbeelding<<}
    
jn' | wāard
{== afbeelding 	==} {>>afbeelding<<}
    
n 
{== afbeelding 	==} {>>afbeelding<<}
    
 | rīth
{== afbeelding 	==} {>>afbeelding<<}
    
ü
{== afbeelding 	==} {>>afbeelding<<}
    
 | o
{== afbeelding 	==} {>>afbeelding<<}
    
t t
{== afbeelding 	==} {>>afbeelding<<}
    
 
Slaaken de banden des doods. 

Hier wordt de eerste lettergreep in Hippolytus, Pirithous, en de laatste in Theseus, om de uitspraak, schoon tegen de Latijnsche quantiteit, kort gemaakt; gelijk ook nog een weinig vroeger in dezen zelfden Lierzang de eerste in Torquaat, schoon het daar niet volstrekt noodig was, dewijl men ook lezen en afmeten kon:

Z
{== afbeelding 	==} {>>afbeelding<<}
    
t g
{== afbeelding 	==} {>>afbeelding<<}
    
ens | d
{== afbeelding 	==} {>>afbeelding<<}
    
d, 
{== afbeelding 	==} {>>afbeelding<<}
    
or | quaat! e
{== afbeelding 	==} {>>afbeelding<<}
    
 | heēft eēns | 
{== afbeelding 	==} {>>afbeelding<<}
    
in
{== afbeelding 	==} {>>afbeelding<<}
    
 m
{== afbeelding 	==} {>>afbeelding<<}
    
 | lūist
{== afbeelding 	==} {>>afbeelding<<}
    
r; 

in plaats van 't geen er nu gevonden wordt:

Z
{== afbeelding 	==} {>>afbeelding<<}
    
t g
{== afbeelding 	==} {>>afbeelding<<}
    
ens | dōod, 
{== afbeelding 	==} {>>afbeelding<<}
    
 T
{== afbeelding 	==} {>>afbeelding<<}
    
r | qūaat! 
{== afbeelding 	==} {>>afbeelding<<}
    
 | hēeft ee
{== afbeelding 	==} {>>afbeelding<<}
    
s | 
{== afbeelding 	==} {>>afbeelding<<}
    
in
{== afbeelding 	==} {>>afbeelding<<}
    
s m
{== afbeelding 	==} {>>afbeelding<<}
    
t | lūist
{== afbeelding 	==} {>>afbeelding<<}
    
. 

Doch dit is denkelijk geschied, om tusschen zoo vele spondeën een' dactylus in te voegen, en daarom keurt Recensent het geenszins af. Men volge slechts een' vasten regel, en blijve zichzelven gelijk. - Dan het geheele onderwerp eener zoogenaamde Nederduitsche prosodie zal nader dienen behandeld te worden, wanneer de Verhandeling van den Vrijheer over dit onderwerp, en het bekroonde Prijsschrist van den Heer kinker in het licht zullen verschenen zijn.
Laat ons nu nog de vertaling op zichzelve beschouwen, zonder acht te slaan op de voetmaat der verzen: en dan moet Recensent betuigen, dat dezelve over het geheel vrij getrouw en gelukkig is, vooral die des dertienden Lierzangs van het eerste Boek: Cum tu, Lydia, Telephi &c., en des zevénden van het vierde Boek: Diffugere nives &c. Bij eene naauwkeurige vergelijking is evenwel aan Recensent eene en andere plaats voorgekomen, die door den Vertaler of niet goed begrepen, of ten minste ongelukkig uitgedrukt is. Zoo worden in den eersten Lierzang de woorden van horatius (Lib. I. Od. 9.):

- - - geluque 
Flumina constiterint acuto; 

vertaald:

- - - - hoe 
Spitzig van 't ijs de rivieren toe zijn. 


{==78==} {>>pagina-aanduiding<<}

Of, behalve baxter, eenig ander uitlegger van horatius, (Recensent heeft de Uitgaven van jani en mitscherlich niet bij der hand,) het gelu acutum aldus hebbe opgevat, weet Recensent niet; doch het is veel natuurlijker, met lambinus, torrentius en gesner, eenvoudig te vertalen: felle vorst; of letterlijk: scherpe vorst. - Aanstonds hierop luidt het:

- - steek 't vierjaarige wijnvat op, 
En Schenk uit de oorkruik uw' Sabiner. 

Her woord wijnvat is hier ongelukkig gekozen, dewijl het niet nalaten kan, zelfs bij den kundiger' Lezer het denkbeeld van een hedendaagsch vat of fust te verwekken, terwijl de Ouden hunnen wijn in kruiken bewaarden. Te meer moet men in dit verkeerde denkbeeld versterkt worden, wanneer men van schenken uit de oorkruik leest, welke kruik dan, in zamenhang met het vorige, onze flesch wordt; geheel tegen het gebruik der Ouden, die den wijn uit de kruik in het mengbekken (crater) goten, daarin met water mengden, en vervolgens in de bekers (cyathi) schepten. Door eene uitdrukking van het oorspronkelijke in twee op te lossen, (iets, 't welk op zich zelf bij deze soort van vertaling niet moest plaats hebben,) is deze dubbelde misslag veroorzaakt. Nog spreekt het Latijn van de sabijnsche kruik en niet van den sabijnschen wijn. 't Is waar, sommige uitleggers, b.v. baxter en gesner, vatten, bij omzetting van het epitheton, de plaats aldus op; doch torrentius merkt te regt aan, dat de sabijnsche wijn onder de gemeene wijnen gerekend werd, gelijk horatius zelf zegt (Lib. I. Od. 20. v. 1.):

Vile potabis - sabinum. 

En zou hij dan hier zijnen vriend zoo bijzonder aansporen, om zich te goed te doen met - gemeenen wijn? - In het laatste couplet
    van dezen zelfden Lierzang wordt gratus risus overgezet: u geneegen pieplagch, gedeeltelijk zeer juist, dewijl pieplach hier met den aard der zaak wonder wel strookt, gedeeltelijk verkeerd, dewijl gratus hier eenvoudig beteekent aangenaam, streelend.
In den tweeden Lierzang (horat. Lib. I. Od. 9. v. 5.) lezen wij:

Wiens stormwinter u toont, hoe hij de zee beukt en d'Etrurischen 
Puimsteenoever verzwakt. - - - 


{==79==} {>>pagina-aanduiding<<}

Hier is wederom eene uitdrukking van het oorspronkelijke:

Quae nunc oppositis debilitat pumieibus mare 
Tyrrhenum; 

In twee of zelfs in drie opgelost. Het toonen van den winter, hoe hij zijn geweld uitoefent, moet denkelijk dienen, om nunc uit te drukken: doch het is daartoe niet voldoende, dewijl geen Hollandsch Lezer, zonder het Latijn te verstaan en er bij te vergelijken, er hetzelfde bij denken kan. Het oogmerk van horatius is namelijk niet, om den winter, waarvan hij spreekt, als zoo bijzonder stormachtig af te schilderen, maar in den winter dezen Lierzang vervaardigende, gebruikt hij, in plaats van prozaïsch te schrijven: deze winter, eene dichterlijke schildering, die hij wel door het woordje nunc bijzonder maakt, doch die algemeen van alle winters waar is. Nu oordeele men, of het eerste, 't welk gezegd is het oogmerk van horatius niet te zijn, uit de opgegevene vertaling niet natuurlijk moet verstaan worden. Van het verzwakken van den puimsteenoever staat niets in het oorspronkelijke, 't welk eenvoudig beteekent: die nu de Tyrrheensche zee op den puimsteenoever doet breken. Dit had wel een weinig aangezet en verhelderd mogen worden, doch niet met eene geheele omkeering van het beeld en de uitdrukking.
In den derden Lierzang (horat. Lib. I. Od. 13. v. 2.) wordt de rozenhals van telephus in eene rozenwang veranderd. Is dit vergissing of opzet? verkeerd is het ten minste zeker.
Het derde couplet van den vierden Lierzang (horat. Lib. II. Od. 3. v. 9. seqq.) luidt aldus:

Waar de oude pijn en 't zilveren pappelloof 
Gastvrij hun schaauw zaam door het getak verspreidt, 
Waar 't beekjen doordringt langs het kronklend 
Oever en vlugtig het golfjen voortruischt. 

De woorden door het getak zijn hier, vooral om het volgende verspreidt, dubbelzinnig, zoo niet onverstaanbaar. Worden hier de takken van den pijn en populier zelve verstaan, en is door dus zoo veel als door middel van? of worden hier de takken van lagere struiken bedoeld, die onder den pijn en populier staan, zoodat door hier beteekent over of in? De Lezer, die het Latijn raadplegen kan, verstaat zeker het eerste: doch die zulks niet kan, moet het tweede gissen, dewijl hij het getak niet wel tot den pijn en populier kan brengen. En terwijl hij dan niet begrijpt, hoe horatius zijn' vriend kan uitnoodigen, om in de struiken te gaan zitten, zoo maakt natuurlijk de eerstgenoemde Lezer de aanmerking, dat de boomen niet anders dan door hunne takken hunne schaduw, in

{==80==} {>>pagina-aanduiding<<}
den hier bedoelden zin, verspreiden. Maar geldt dit alles ook niet tegen het ramis van horatius? Neen zeker; de woorden van dezen zijn duidelijk en schilderachtig: waar de hooge pijn en de witte populier, door het ineenvlechten hunner takken, waartoe zij zeer genegen zijn, hunne herbergzame schaduw gezamenlijk verspreiden. In de twee laatste regels van dit couplet is al weder eene uitdrukking in twee opgelost. Hoe schilderachtig is hier weder horatius? waar 't vlugtige golsje om de kromming van het beekje met moeite en al kabbelende voortvloeit. - In het volgende couplet van dezen Lierzang worden de woorden res et aetas overgezet door tijd en gelegenheid. Ondertusschen beteekent aetas hier ongetwijfeld jeugd, en res waarschijnlijk goederen, gelijk lambinus het opvat.
In den vijfden Lierzang (horat. II. Od. 6. v. 18.) vinden wij de woorden van horatius:

- - et amicus Aulon 
Fertili Baccho; - - 

aldus weêrgegeven:

- - en het gunstige Aulon, 
Rijk in wijnoogst. - - 

Doch de zin van het Latijn is: Aulon, gunstig voor een' rijken wijnoogst.
In den zesden Lierzang (horat. II. Od. 10. v. 9 & 10.) is in deze vertaling:

Vaak beweegt 's winds magt den verheven pijnstam, 
Hooge torens vallen met schrikbren plof neêr; 

de comparativus, die in saepius en graviore is, en waarop het hier vooral aankomt, verloren gegaan. Voorts zou de Recensent voor zich, te dezer plaats, met burman liever lezen: saevius, gelijk hij ook in den derden Lierzang (horat. I. Od. 13. v. 3.), met bentlei, in plaats van cerea, hier gevolgd, aan lactea, en in den volgenden zevenden Lierzang (horat. III. 9. 9.) aan Thressa, in plaats van Cressa, met lambinus, torrentius, bentlei en baxter, de voorkeur geven zou. Doch ieder behoort hierin zijne vrijheid te hebben, wanneer de lezing, door hem gevolgd, op gezag steunt, en geen' onzin behelst.
In den laatstgenoemden Lierzang lezen wij, aan het slot van het vierde couplet:

Indien 't noodlot zijn jeugd, hem maar in 't leven spaart. 

Dit is voor Recensent volstrekt onverstaanbaar. Hoe kan een

{==81==} {>>pagina-aanduiding<<}
jongeling, wiens jeugd gespaard wordt, nog bovendien noodig hebben, in het leven gespaard te worden? Het Latijn heeft: indien het noodlot den jongeling in het leven spaart.
In den korten achtsten Lierzang (horat. III. 13.) is den Recensent niets voorgekomen, dat aanmerking verdient: doch in den daarop volgenden (horat. IV. 7), alwaar de woorden:

- - - - et de te splendida Minos 
Fecerit arbitria; 

aldus vertaald zijn:

- - - - en heeft eens Minos met luister 
Over u vonnis geveld; 

is, naar des Recensents oordeel, het woord splendida, met een' oud' uitlegger en torrentius, op te vatten in den zin van naar waarheid. Alle de andere opvattingen zijn gewrongen en laf, gelijk ten aanzien van die, welke hier gevolgd is, zelfs aan den enkel Hollandschen Lezer blijken kan.
In den laatsten Lierzang van dezen Bundel (horat. Epod. 4.) had Recensent, in plaats van 't geen nu in den derden regel gelezen wordt.

Wiens rug nog van 't Iberisch kloptouw jeukt; - - 

liever overgezet gezien, volgens de verklaring van lambinus: wiens rug (of liever letterlijk: zijde) nog de striemen draagt enz. Doch dit is eene kleinigheid, terwijl Recensent voorts de vertaling van via sacra door tempelweg, en van triumviri door beulentrits, waaromtrent de Vrijheer zich in een Naberigt verantwoordt, om de aldaar opgegevene redenen volkomen goedkeurt. Insgelijks oordeelt de Recensent, dat de vier laatste regels van dezen Lierzang de ware meening van horatius uitdrukken, waarvan de Vrijheer, in het genoemde Naberigt, zelf met zedige twijfeling spreekt, tegen zijne vertaling die van den Heer van winter overstellende, en het oordeel aan den kundigen Lezer overlatende. Recensent moet bekennen, dat de vertaling van den Heer van winter, hier ter plaatse, indien hij dezelve wel verstaat, aan het doel des Dichters niet ten volle beantwoordt; doch de opvatting van het geheele denkbeeld, dat hier uitgedrukt wordt, is in beide de vertalingen dezelfde, zoodat er niet wel eene tegenoverstelling plaats kan hebben. 't Geen in de eene vragenderwijze, even als in 't Latijn, wordt voorgedragen, drukt de andere met schimpenden spot uit. Doch, zoo als gezegd is, Recensent weet niet zeker, of hij de woorden van van winter wel verstaat.

{==82==} {>>pagina-aanduiding<<}

Eene proeve der vertaling zal Recensent niet mededeelen, dewijl hij, in evenredigheid van dezen kleinen Bundel, reeds zeer uitvoerig geweest is, waarvoor hij, om het belang der zaak en ter liesde van horatius, verschooning verwacht.




Floris de Vijfde. Treurspel. Door Mr. Willem Bilderdijk. Te Amsterdam, bij J. Allart. 1808. In gr. 8vo. 116 Bl.

Het onderwerp dezes Treurspels maakt een te belangrijk gedeelte in de geschiedenis der Hollandsche Graven, dan dat het aan eenen onzer letterminnende Landgenooten vreemd zoude kunnen wezen. Het lijdt geen twijfel, of zulks is voor het Treurspel allezins bevoegd, daar hartstogten van hatelijke soort, minnenijd en laster, met derzelver gevolgen, boven alle anderen de fiksche pen en schilderingen van den Dichter behoeven, om ten afschrik van hun te dienen, die, in hooge Staatsbetrekkingen, daaraan bijzonderlijk zijn blootgesteld. Deze keuze alzoo is in zichzelve prijswaardig. Of de gelegenheid echter, waarbij dezelve door den Heer bilderdijk geschiedde, de intrede van onzen Koning binnen zijne Hoofdstad, zulk een onderwerp konde aanprijzen, meenen wij te mogen betwijfelen, daar zulk eene gebeurtenis veeleer een behagelijker tooneel vorderde; hoe gaarne wij tevens erkennen, dat ook de deugden van getrouwheid en standvastigheid, in dit Treurspel, zichzelve door hare waarde genoegzaam aanbevelen. Dan, wij stellen zelfs zulk eene berisping geheel ter zijde, om de kunst-verdiensten, welke in dit letter- en dichtkundig voortbrengsel van alle zijden doorstralen. Het oogmerk, ter aanprijzinge van belangrijke pligten, en ten afschrik van ondeugden, die te beklagelijker zijn, naar mate hare gevolgen een gansch Volk in wanorde en verderf storten; de waarheid, op daadzaak gegrond; de trapswijze ontwikkeling, welke van tooneel tot tooneel geleidelijk voortgaat tot op de laatste ontknooping toe, zonder eenigen merkelijken sprong; de vinding der kunst, welke hare sieraden van voorstelling en tegenoverstelling gepastelijk bezigt, telkens ongezochte verscheidenheid en afwisseling verschast; de voortreffelijke overgangen van bedrijf tot bedrijf, konstmatig en krachtig afgebroken en weder zamengevoegd; de verandering van het werktuigelijke des tooneels in ieder bedrijf, dat de zinnen boeit; maar bovenal de zoo moeijelijke bewaring der handelende karakters, juist zoo
voorkomende, als zij, naar hunne opvoeding, stand, vooroordeelen, begrippen en toestanden,

{==83==} {>>pagina-aanduiding<<}
moeten werken; de taal, in denzelfden trant voor ieder karakter gewijzigd, met alle die waarde, welke aan voorwerp en onderwerp behoort, ja, indien wij het zoo noemen mogen, de wijsgeerte der spraakwendingen, teeder en stout, schoon en verheven, al naar gelang het oogenblik vordert, en eindelijk het aestetisch schoone, dat het hart roert: dit alles, wat, door de kunst bijeengevoegd, het Treurspel tot de tijden der beste Grieken terugvoert, geeft aan dit stuk alle die innerlijke waarde, welke alleen van de hand eens Meesters te wachten is.
Zulk een meesterstuk in drie dagen tijds te ontwerpen en af te werken, gelijk de Heer bilderdijk, in zijn Voorberigt, van dit Treurspel getuigt, mag te regt het uiterste van gelukkige kunst-schranderheid heeten. De Recensent althans legt daarbij, in stille overpeinzing van eigen te kort schieten, de pen neder. Hij mag, bij zoo vele en echte kunst, geene geringe feilen noemen. Hij ontslaat zich van zijnen post, met de mededeeling der meesterlijke alleenspraak van Graaf Floris uit het 1ste Tooneel des laatsten Bedrijss, waarin de Dichter der oude kunst volkomen op zijde streeft; gelijk ook die van Gijsbrecht van Amstel, in het 4de Bedrijf, en van Machteld van Velzen, in deszelfs 10de Tooneel, dezelfde verdienste bezitten.

'k Ben eindlijk, 'k ben geboeid! in 't kerkerhol gesloten! 
En hoe? Door laf verraad. Van wie? Van Hollands Grooten. 
Van hun, aan wie mijn ziel het volst vertrouwen schonk! 
Wier deugd, wier heldenmoed my-zelv' in de oogen blonk! - 
Die, met mijn liefde en gunst en weldaân overladen, 
Belonen me alles goeds ondankbaar met verraden! - 
Is 't waarheid -? Heeft me een droom, een bittre droom misleid? - 
Doorzoeken we ons het hart in dees mijne eenzaamheid! 
Het onheil geve ons moed, maar 't leere ons-zelv' beproeven. 
De Hemel vordert dit als vrucht van 't zielsbedroeven. 
Welaan! - Wie ben ik, en wat schuld bezwaart mijn ziel? 
Wat is, wat is 't vergrijp, waar door ik dus verviel? 
Mijn boezem, schud u uit! hier baat geen zelfverschooning. - 
Geboren tot den staf, en Zoon van Duitschlands Koning, 
In grootheid opgevoed, heeft mooglijk de ijdle praal, 
De weelde, of 't voorbeeld my bedrogen zoo ik dwaal. 
Maar zuiver was mijn hart, en edel mijn bedoelen; 
Van deugd, van eer vervuld, van 't reedlijkst plichtgevoelen. 
Doordrongen voor mijn Volk van Vaderlijke zucht. 
Gy weet het, Hemel, gy! - ô Geef mijn droef heid lucht! 
 
Men schreeuwt van Dwinglandy. - Ik kon geen' dwang gedogen! 
De minste van mijn Volk was achtbaar in mijne oogen; 

{==84==} {>>pagina-aanduiding<<}

Ja, was me een hulploos kind, mijn zorgen aanbetrouwd, 
Wiens heil my drukte op 't hart, als heilig werd beschouwd. 
'k Heb overvloed en vreê gevestigd in mijn Staten. 
Is dit de bron van haat? Getroosten we ons dit haten! 
 
De Steden danken my heur opkomst, bloei en rust: 
De Landman, zeekre schuts, genot, en arbeidslust. 
De trotsche moedwil slechts eens Adels dien ik fnuikte, 
Wijt my 't bedwang eens rechts, dat hun geweld misbruikte. 
En mooglijk was ik hier, als Hollands Heer en Graaf, 
Meer Vader van mijn volk, dan van mijne eeden slaaf. 
 
Men werpt my 't schenden voor van plechtige verbonden. - 
Verbonden? - England, ja, beklaagt zich op dien voet; 
En mooglijk, dat de schijn... Gy, oordeel naar 't gemoed! 
'k Heb Eduard mijn recht op Schotlands kroon verbleven, 
Mijn' zoon door 't Echtverdrag als in zijn macht gegeven: 
Maar de uitslag...? Eduard, door geld- en heerschzucht blind, 
Verraadt me en brouwt den val van my en van mijn kind. 
'k Moest elders onderstand, ja 'k moest my steunsels zoeken, 
Eer Englands ontrouw my op 't schendigst mocht verkloeken; 
Ik vond ze - en Frankrijks Vorst werd Hollands bondgenoot. 
Hou England my 't verdrag! ik houde wat ik sloot. 
 
Maar Hemel! Gy, ô gy, doorgronder der gedachten! 
ô Laat me in dezen boei niet lavingloos versmachten! 
Ik vraag u 't leven niet, ik ben der dood getroost, 
Indien 't Uw Wil gehengt. Maar ô! vergeef mijn kroost! 
Dien Zoon, dien Eduard tot vadermoord mocht brengen, 
Wijt dien de misdaad niet, schoon hy mijn bloed doe plengen! 
Straf Holland (want ik weet, Uw recht gedoogt het niet, 
Dat strafloos Vorstenmoord en Staatsverraad geschied'); 
Maar matig in die straf de hardheid van uw slagen: 
Doe uit den nacht van ramp een' blijden morgen dagen! 
Schenk, schenk een' heerscher, die in 't wettige Gezag 
De Koningskroon op 't hoofd, en schittrend, dragen mag! 
Mijn' zetel drukken, maar met eedler glans omgeven 
Dan Koning Willem-zelf op Romens throon verheven; 
Die (moet mijn Stam vergaan, brengt uw besluit dit meê 
En baat aan 't schuldig kroost geen Vaderlijke beê) 
In 't eind de woestaardy en 't oproer moog vertreden; 
Een Rijk in Holland stichte, als Vader aangebeden; 
Zijn' throon bevestige tot 's aardrijks laatsten stond! - 
Hoor, Hemel! hoor dees bede uit Floris veegen mond! - 
 
(Hy zet zich neder, en na eenige tusschenpoozing zich weêr opheffende, vervolgt.) 
 
Mijn ziel is los van de aard - ik kan gemoedigd sterven! 

{==85==} {>>pagina-aanduiding<<}

Mocht Holland door mijn dood gewenschter lot verwerven! - 
Ja, 'k zie, ik zie van verr' dien blijden dageraad! 
Wat eedle Majesteit verkondt dit fier gelaat! 
Leef, Koning, leef en bloei! mijn boezem juicht u tegen! 
Uw' scepter! - heel uw' stam! - De Hemel regent zegen! 
Bloei welig, dierbaar Volk! Word machtig, groeijend Rijk, 
En voer tot 's warelds kim den naam van lodewijk! 
 
(Hy valt in eene soort van verbijstering, met het hoofd op de armen gebogen, tegen een stijl of tafel. Daar na, als uit de bedwelming te rug gekomen, herneemt hy:) 
 
Zie daar dan 't Graaflijk goud verkeerd in ijzren schalmen! 
De stilte van de dood verving de vreugdegalmen! 
Het leve en bloei' verstomt met beekrenklank en scherts 
Voor slot- en grendelkrak en grimmig deurgekners! 
Ik mocht my in mijn volk gelukkig, zalig heeten; - 
Een oogwenk boust my neêr, en 'k lig in 't stof versmeten! 
Wat is bestendig? wat, betrouwbaar op deze aard? 
Wat is de zucht van 't hart by 's warelds broosheid waard? - 
Verlaten van 't Heelal ...! Wat zegge ik, ach! verlaten? 
Neen, wijte ik niets aan u, trouwhartige Onderzaten! 
Hoe weinig weet mijn Volk van 't wetteloos geweld 
Dat hunn' geliefden Vorst in deze ketens knelt! 
Hoe zoude 't, wist het dit, tot mijn bevrijding vliegen, 
En brijzlen voor mijn' voet ...! Ach, ijdel zielsbedriegen! 
Wat welt, wat bornt daar op in 't binnenst van mijn hart? 
Neen, Floris, vlei u niet; maar overheer uw smart! 
Zie 't naadren van de dood met onverschrokken oogen - 
Verbeeld u dezen grond met lijken overtogen, 
U-zelven in 't geweer en strijdend voor uw recht! 
En sterf hier met den moed eens Krijgsmans in 't gevecht! 


Kleine Dichterlijke Handschriften. XIXde Schakéring. Te Amst. bij P.J. Uylenbroek. 1807. In gr. 8vo. 136 Bl.

Reeds lang hadden wij de voortzetting dezer onzen Landgenooten reeds genoegzaam bekende verzameling moeten aanmelden, alzoo de liefhebber der Dichtkunst ook hier wederom meer dan een zoodanig dichtstukje ontvangt, dat hij met genoegen in dezen bundel der vergetelheid ontrukt ziet. De overzetting van een en ander gezang uit horatius door den Dichter p. de grient dreux, die wij hier aantroffen, doet ons naar meer zoodanige proeven verlangen; en het Latijnsche van h. de bosch, warvan wij mede eene overbrenging, zijnde een extempore van den Dichter j.h. hoeufft, hier ontvan-
{==86==} {>>pagina-aanduiding<<}
gen, heeft in ons oog zoo vele roerende schoonheid, dat wij het voor onze Lezers willen afschrijven.

	In monumentum marmoreum, pie defunctis in amoena silvula positum.
Si quis amicitiae deplorat lumen ademtae, 
Naturae et didicit quam gravis ille dolor, 
Hoc adeat marmor, quod te meminisse docebit, 
Qualis in hoc luctu regnet amoena quies, 
Aspera dilectas animas cum fata tulerunt, 
Ne tibi in aeternum deperiisse putes. 
Pervenere locos, aperit quos conscia virtus, 
Et non fucatae relligionis amor. 
Ipse sed hoc studio si non agiteris honesto, 
In sacrâ fugias ponere valle pedem. 
Quem secat unda levis, quem fertilis aura serenat, 
Non nisi cum purâ mente videndus ager. 





Dorus, of het Wonderkind, eene Nosokomische Geestvrucht, voorgelezen in het Gezelschap Doctrina et Amicitia, en op nog drie andere plaatsen, door A. Fokke, Simonsz. IIde Stukje. Met eene Plaat. Te Amst. bij J. van der Hey. 1808. In gr. 8vo. 72 Bl.

Het schijnt dan toch de Schrijver geeft ons hier grootendeels den loop zijner denkbeelden gedurende zijne ziekte; in eene Narede gaf hij zich nu opzettelijk de moeite, om uit den aard eener Galkoorts reden te geven van deze zijne Verhandeling, en den gang zijner verbeelding na te sporen en op te lossen; en het Wonderkind, ons reeds uit het eerste Stukje bekend, blijkt dan nu te zijn de Genius van het gezond verstand, die hier in de gedaante van een stovenzetter, een oud vrouwtje, en van Rector eener publieke school, eene rol speelt, ja ook als Ds. Pictor, Ds. Polyhistor, Ds. Plat, Ds. Profundus, en Ds. Goedberaad, successivelijk op den kansel zijne gaven hooren laat. Dit deel des opstels van den reconvalescerenden Schrijver uit eene zware galzickte, of liever van den Schrijver, die zijne denkbeelden, welke hij gedurende deze ziekte had, verhaalt, raakt alzoo de openbare godsdienstige Redevoeringen der Geestelijkheid; en in de Inleiding ontvangen wij de verzekering, dat dit opstel indedaad eene der vruchten van 's mans langdurig ziekbed geweest is, en dat dus louter ernst, hooge en bezadigde ernst daarin heerscht, en dat hetgene een onwilligen lach zou kunnen opwekken, niet aan 's mans bedoeling, maar aan het dikwijls in het leven ook bij de ernstigste hande-
{==87==} {>>pagina-aanduiding<<}
lingen voorkomend contrast der menschelijke verrigtingen en zamenloop van omstandigheden is toe te schrijven. Naar het ons voorkomt, zal hetgene dit opstel leerzaams bevat hier op neêrkomen: ‘het is volkomen hetzelfde, op welk eene wijze het goede (op den Christelijken leerstoel) geleerd worde, als men het slechts zoo voordrage, dat de Toehoorders het aannemen.’ In zoo ver deze stelling waarheid bevat, is zij in ons oog niet
nieuw, en in zoo ver zij iets nieuws leert, is zij onwaarachtig, naar ons inzien; immers als men daaruit, met dezen Heer Genius van het Gezond Verstand, besluit, dat alle de straks genoemde Predikanten, welker personen zijn Ed. vertoond had, even goed predikten, en geen hunner anders konde en moest prediken, zoo verzoeken wij de vrijheid hierin van zijn Ed. te mogen verschillen, daar hun wel Eerw. zeer Gel. allen, in ons oog, eene wel broederlijke, maar toch zeer ernstige correctie voor 't minst verdiend hadden. Dan men leze, zegt de Schrijver, dit geheele Stukje, ten einde toe, door, alvorens eenig beslissend oordeel over hetzelve te vellen. Wij hebben het gedaan; maar ons oordeel is den Lezer geene wet, en wij gunnen hem dit vermaak.
Een boek zonder ongelijkheden in spelling, is (volgens het Voorberigt) een gewrocht van bestendige rust en ruime omstandigheden. Uit respect voor des Schrijvers meer dan dertigjarige ondervinding, die hem dit geleerd heeft, maken wij hierop geene remarque, en vergenoegen ons met te zeggen, dat het althans geen gewrocht van eene Galkoorts is.

Tafereelen van zonderlinge gebeurtenissen, wonderlijke spelingen in de Natuur, en verbazende merkwaardigheden; ter vermeerdering van nuttige kennis. Getrokken uit de geloofwaardigste Schrijvers der voorgaande en tegenwoordige Eeuw. Met Platen. Iste Deel. In 's Hage, bij J. Immerzeel, Jun. 1808. In gr. 8vo. 192 Bl.

Acht-en-vijftig onderscheidene bijzonderheden, indien wij wel geteld hebben. Een Allerlei, dat zich lezen laat; terwijl men somtijds met weinig moeite, en somtijds maar ter naauwernood, aan de hier gegevene berigten geloof zal slaan. Somtijds vindt men eene aanwijzing van de bronnen, waaruit de Schrijver of Verzamelaar geput heeft; somtijds, en dat wel eens wanneer men dit vooral verlangen zou, ook niet. Hetgene het Voorberigt aan den Lezer zegt, mogen wij toestemmen: ‘Alle de u hier toegediende spijzen hebben dit bijzonder voorregt, dat, hoe hartelijk gij van dezelve moogt eten, niemand uwer daarvan eene ongestelde maag zal krijgen.’ Maar hetgene hij er bijvoegt: dat het gebrek aan

{==88==} {>>pagina-aanduiding<<}
matigheid in derzelver gebruik het leven niet zal verkorten, maar veel eerder zal behulpzaam zijn om hetzelve zoo lang mogelijk uit te rekken, gaat boven ons begrip. Immers wij kunnen niet zien, dat het berigt van de besnijding der Coptische en Hottentotsche Vrouwen, en wat meer van dien aard is, veel zal kunnen bijdragen tot het genoemde einde. Of misschien worden de weinige bladzijden, onder den titel van ‘Zielkundige voorschriften om het leven te verlengen,’ bij uitsluiting bedoeld. Misschien ook heeft leven hier eenen figuurlijken zin. Wij vatten het niet, maar willen den Schrijver en zijne Lezers lange en genoegelijke dagen wenschen. Het afschrijven der opschriften gedoogt ons bestek niet, en 't geven eener proeve stellen wij uit tot een volgend Deel.

Roosjes Geheimen. Een Roman ter behartiging voor alle Rozen en Roosjes, van G. Schilling. Uit het Hoogduitsch vertaald. Amsterdam, bij L.A.C. Hesse. In 8vo. 243 Bl.

Ook onder den titel:

Nieuwe Romans van Wieland, Lafontaine, Schilling en Anderen. IIIde Deel.

Het is voorwaar een walgend, ondankbaar werk, de geschiedenis te schrijven van een meisje, dat met alle bekoorlijkheden, met allen aanleg om een parel van haar geslacht en de zaligheid van eenen braven man te worden, den hemel verlaat, en zich aan den stroom der zinnelijkheid, der zucht tot behagen en het laag verderf overgeeft. Ziet daar het oordeel van den Schrijver-zelven over dit zijn verhaal; en echter vond hij goed, hetzelve, - het is immers een Roman? - te verdichten! Een walgend, ondankbaar werk moet dan toch ook het lezen van deze zijne geschiedenis zijn voor nog onbedorvene harten. - Het is moeijelijk, zoo vervolgt hij, het belang, dat de Lezer in haar moet stellen, levendig te houden, maar noodzakelijk, hare zusteren in ons midden te toonen, hoe snel de eerste afwijking van het zedelijk schoon bergafwaarts geleide. Daartoe intusschen verlangen wij geheel andere geschriften dan de geschiedenis der ontucht van eene zoo uitlokkende schoonheid, en de ondeugd in haar met zoo veel verschooning als zwakheid, en evenwel zoo naakt en toch nog verleidende geteekend. - Kortom, wij verachten dit Roosje, verklaren de lezing harer geschiedenis bij den Jongeling voor contrabande, en zouden onze Hollandsche rozen en roosjes, indien zij zoodanige waarschuwingen, in zoodanig eene geschiedenis op die wijze ingekleed, voor zich vermakelijk en noodig houden en met goedkeuring ontvangen, almede moeten verachten.





{==89==} {>>pagina-aanduiding<<}

Algemeene Vaderlandsche Letter-oefeningen.

De biddende Christen. Of Verzameling van Gebeden, uit onderscheidene Verhandelingen bijeengebragt, met eene Voorrede door W.D. Grommé, Predikant te Voorhout. Te Leyden, bij J. van Thoir. 1808. In gr. 8vo. XLII en 422 bl.

‘Zoo ooit eene Voorrede, (van iemand niet onaardig genoemd: de sleutel van een boek!) immer noodzakelijk ware, zij is voorzeker noodig voor dit Gebedenboek, zal hetzelve in eene gevoegzame orde in de wereld verschijnen.’ Met dezen aanhef begint de Eerw. grommé zijn verslag van de aanleiding der uitgave van dit lijvig Gebedenboek, als ook van de wijze, op welke deze gebeden zijn bijeengebragt: waarbij dan ook nog eenig onderrigt omtrent de manier, om daarvan het best nuttig gebruik te maken, en voorts iets tot aanprijzing van hetzelve gevoegd is.
Men erinnert zich eene zekere bekendmaking, waarbij een Gezelschap Christenen, binnen ons Vaderland, deszelfs verlangen betuigde naar een nieuw Gebedenboek, ten dienste van de Huisgezinnen der Hervormden in Nederland, geschikt naar den tegenwoordigen stijl en taal, en naar de behoeften van 't hart, op de beste gronden van dit Kerkgenootschap bearbeid, en om de meeste Godsvereering in te boezemen. Van negen ingekomene Verhandelingen had die van den Predikant te Barsingerhorn, h. oudenhoff, de eere, dat aan dezelve de Gouden Eereprijs werd toegewezen. Do. grommé geeft aan dezelve geen geringen lof. ‘Bijaldien,’ zegt hij, ‘beknoptheid zonder duisterheid, mannelijke stijl zonder noodeloozen zwier, warm godsdienstig gevoel zonder dweepzieke of sentimentele inmengselen, een Werk verdienstelijk maken, wie zal oudenhoff dan den Eereprijs betwisten?’ Hiermede was nu evenwel aan 't verlangen van het Gezelschap nog niet voldaan. Het ging gedrukt door twee zwarigheden, welke eene rijpe over-
{==90==} {>>pagina-aanduiding<<}
weging verdienden. De eerste zwarigheid bestond in het klein getal der gebeden in de bekroonde Verhandeling, terwijl de Schrijver zich het doel van 't Gezelschap niet zoo uitgebreid had voorgesteld. Met dankbaarheid aan God erkende men, dat door de andere Verhandelingen in dit gebrek kon voorzien worden. Maar nu was er nog eene tweede zwarigheid, die geboren werd uit de verschillende leiding der gedachten over de manier van voordragt in het godsdienstig gebed. De een laat den bidder de sterkste taal van het geloof spreken; de ander durft die niet overnemen in het gemeenschappelijk gebed, waarin men niet kan vooronderstellen, dat alle de bidders of bevoegd of genegen zijn, in de taal van den sterkgeloovenden Christen tot God in het gebed te spreken. Deze
verscheidenheid ook bespeurd zijnde in de ingezondene Verhandelingen, werd men, om elk genoegen te geven, te rade, uit die allen een meer uitgebreiden bundel van allerlei foort bijeen te verzamelen, en daartoe een ander te verzoeken: 't welk dan de Eerw. grommé, hoe zeer overtuigd van het gewigt van zoodanige zijne krachten anders te bovengaande taak, evenwel, uit liefde voor 't belang van den Godsdienst, met den vromen wensch, om daardoor nuttig te zijn, en geenszins te rade gaande met vleesch en bloed, zediglijk heeft willen op zich nemen. En nu koos hij dan uit den grooten voorraad, die in de ingekomene Verhandelingen voorhanden was, waaronder die van Do. van lil alleen zeshonderd bladzijden in quarto groot was, alle zulke gebeden, welke, naar zijne gedachten, de meest nuttige waren, en hield daarbij, zoo veel mogelijk, de verscheidenheid in acht, opdat elk, bij onderscheidene onderwerpen en gelegenheden, zich van zulke gebeden zou kunnen bedienen, welke hij het meest geschikt oordeelt te zijn voor zijn eigen toestand, dien van zijn huisgezin, voor zijn eigen hart, godsdienstig gevoel en smaak. Wezenlijke veranderingen zijn door hem niet gemaakt. Men telt in dit Gebedenboek ruim tweehonderd en zestig gebeden. Ten dienste van huisgezinnen, waar, bij den huisselijken Godsdienst, 't zingen van Psalmen en Liederen in gebruik is, heeft de Uitgever er eene lijst bijgevoegd van Psalmen en Evangelische Liederen, waarvan men zich bij deze gebeden zou kunnen bedienen. Achter de Voorrede vindt men nog, bij wijze van Fragmenten,

{==91==} {>>pagina-aanduiding<<}
het een en ander over het gebruik van formuliergebeden, en andere daarmede verbondene onderwerpen, ontleend uit de Voorredenen, welke de Schrijvers bij hunne gebeden gevoegd hadden. Tot geruststelling van eenvoudigen, die meermalen afgeschrikt werden van het gebruik van een of ander Gebedenboek, omdat zij daarin wel eens iets voorgedragen vonden, dat van de aangenomene leerbegrippen geoordeeld werd af te wijken, wordt nog gemeld, dat dit Gebedenboek met de Kerkelijke goedkeuring te voorschijn treedt. Intusschen erkent de Uitgever de waarde van andere Gebedenboeken, ook van zulken, die uit den schoot van andere Kerkelijke Genootschappen zijn voortgekomen, en maakt met name loffelijk gewag van de gebeden van pictet, mel, lavater, zollikofer, sailer, en het hooggeroemd Roomsch-Katholijk Gebedenboekje van natter, waaruit ook een gebed op den Zondag tot eene proeve wordt medegedeeld, gelijk ook, uit de Voorrede voor 't Gebedenboek van den Roomschgezinden sailer, eene gepaste vermaning omtrent het verstandig gebruik van formuliergebeden.
Behalve den bovengenoemden Predikant oudenhoff, die den prijs wegdroeg, zijn, als Opstellers der verzamelde gebeden, met name gemeld, j. boekaard, Lidmaat te Middelburg, j.h. jolink, Predikant te Franeker, j.h. van lil, Predikant te Schalkwijk, en p. rank, Lidmaat te Oudbeijerland. De overigen hebben niet kunnen goedvinden hunne namen te openbaren. De gebeden van boekaard en rank hadden wel achterwege mogen blijven. In die van Do. jolink zal men ook te vergeefs heldere en reine godsdienstbegrippen zoeken. Veel opgeklaardheid hebben wij ook niet kunnen ontdekken in de gebeden van Do. van lil, die zich voornamelijk door vervelende langdradigheid onderscheiden. In allen, in die van oudenhoff zoo wel, als in de overigen, ontbreken doorgaans gelouterde begrippen omtrent de ware eigenschappen van Gode welbehagelijke gebeden. Schier overal ontbreekt die korte, krachtige, uit de ziel voortkomende en zielverheffende uitdrukking, die aan 't regte bidden zoo natuurlijk eigen is; schier overal die warme, met den diepsten eerbied voor God vervulde, en zoo wel de zuiverste zedelijkheid als redelijke godvruchtigheid ademende,

{==92==} {>>pagina-aanduiding<<}
treffende en roerende zeggingskracht, die men zalving gewoon is te noemen.
Wij roemen gaarne den goeden wil, zoo wel van den Uitgever, als van de Opstellers dezer Gebeden, en vertrouwen, dat, door derzelver vervaardiging en gemeenmaking, niet alleen genoegzaam voldaan is aan 't verlangen van dat Godvruchtig Gezelschap, waaruit het voorstel, tot het bijeenbrengen van een nieuw Gebedenboek, ten dienste van Godsdienstige Huisgezinnen in 't Hervormde Kerkgenootschap, is voortgekomen, maar dat ook hier en daar deze arbeid met genoegen zal ontvangen, en tot stichting gebruikt worden. Wenschelijk intusschen ware het geweest, dat zoodanige allerbelangrijkste onderneming met meer overleg en zuiverder godsdienstbegrippen tot stand gebragt ware, waarvan men zich zoo veel meer goeds, tot aankweeking van waar Godsdienstgevoel en vermeerdering van Christelijke deugd, had mogen beloven.

God is de reinste Liefde: mijn Gebed en mijne Overdenking. Door K. van Eckartshausen. Te Groningen, bij J. Oomkens. 1808. In kl. 8vo. 258 Bl.

Een Gebedenboek voor Roomschgezinden. - Wij vinden het in zijne soort voortreffelijk, als bijzonder wel geschikt, om verhevene gevoelens wegens de Majesteit, Magt, Overaltegenwoordigheid, Wijsheid en Goedheid Gods in te boezemen, en het gemoed te vervullen met menschlievende en alle edelaardige neigingen. Ook datgeen, 't welk bepaaldelijk betrekking heeft tot den Roomsch-Katholijken Kerkdienst, heeft eene blijkbare strekking om zedelijke pligtsbetrachting te bevorderen, en is vrij van eigenlijke bigotterie. Hartelijk wenschen wij, dat dit Boekske eene meer gezuiverde, eene meer liberale en meer liefderijke denkwijze onder de Leden van dat Kerkgenootschap moge verspreiden. Daar de meeste Overdenkingen en Gebeden niets behelzen van hetgeen de Roomsche Kerkleere karakterizeert, kunnen ook Protestanten een goed gedeelte van dit Werkje tot stichting gebruiken. - Uit het Hoogduitsch vertaald, is hetzelve daardoor van eene Fran-
{==93==} {>>pagina-aanduiding<<}
sche overzetting, bij Holtrop uitgekomen, onderscheiden, dat in de Nederduitsche vertaling de laatste uitgave van het oorspronkelijke gevolgd is; weshalve men hier verscheiden stukken ontmoet, die in de Fransche overzetting ontbreken, zijnde deze naar eene oudere Hoogduitsche uitgave vervaardigd. De stijl is vloeijende, en slechts weinige taalfouten zijn ons voorgekomen. Tot eene proeve willen wij afschrijven een gedeelte van het Gebed eens Gehuwden. ‘Mijn God! Gij gaaft mij de Vrouw tot gezellinne van mijn leven, tot deelgenoote mijner lotgevallen, tot reisgenoote op den weg van dit leven. Laat mij bedenken, mijn God! dat Gij mij dit schepsel toevertrouwd hebt, toevertrouwd als eene bloem, die tot mijn vermaak en genoegen zijn zal. Laat mij altijd bedenken, dat, gelijk schoonheid, teederheid en bloei het deel van dit geslacht zijn, het ook in de natuur der Vrouw ligt, dat zwakheid, verandering en wisselvalligheid haar aandeel zijn. Laat mij dus niet onregtvaardig jegens
mijne Gade zijn, en dingen van haar eischen, die in de natuur van haar wezen niet liggen. Laat mij van de roos niet verlangen, dat zij over haren bepaalden tijd bloeijen, en van het viooltje, dat het sterk zijn zal als een eik. - Laat mij de Vrouw, die Gij mij gaaft, altijd met goedheid en zachtmoedigheid behandelen, en als zij struikelt met teederheid weder trachten op te rigten. Verdelg uit mijn hart de trotschheid des Mans, of het wilde regt des sterkeren, die een arm zwak schepsel mishandeit, 't welk de liefde in zijne armen wierp, en de wetten nog aan hem verbinden, wanneer deze liefde reeds uitgebluscht is.’ [Hoe waar en treffend?] ‘Laat mij altijd bedenken, dat het onedel is eenen weerloozen te onderdrukken, en schandelijk, als de tuinman de bloemen vertreedt, die in de dagen der lente zijne vreugde uitmaakten.’ [Schoon!]
Welke zuivere denkbeelden de Schrijver van den Godsdienst koestere, kan blijken uit den volgenden aanhef van een Gebed bij het intreden van den Tempel Gods. ‘Geef mij, ô God! bij het intreden in uwen Tempel, de noodige kennis om U in geest en in waarheid aan te bidden: boezem mij zuivere denkbeelden in van de hoogheid van uw Wezen, opdat mijn hart U niet als eenen mensch aanmerke, wiens grootheid alleen in het uiterlijke bestaat. Geef mij te bedenken, dat onschuld

{==94==} {>>pagina-aanduiding<<}
der zeden en een zuiver hart het eerste offer zijn, dat Gij van ons eischt, en dat goud en zilver in uwe oogen geen waarde hebben. Leer mij uwe Grootheid kennen, en verlicht mijne ziel, opdat ik leere inzien, dat een rein hart het schoonste geschenk, dat berouw het beste zoenoffer, en dat broederliefde de waardigste gave is, die een sterveling U kan toebrengen.’
Nog dit:

‘Gij breekt uw pligt, uw woord, uw trouw, 
En laat dan maar een Misse lezen, 
Als of die 't weer uitwisschen zou? 
Rampzaalgen! is dat Christus-leere? 
Gebruikt gij zoo Gods huis ten spot? 
Bouwt liever altaars in uw harte; 
Dat, dat alleen behaagt aan God! 
Vergeeft uw vijand, mint de broeders! 
En hebt gij uwen pligt gedaan, 
Komt dan eerst in den Tempel weder, 
En steekt voor God het offer aan.’ 





Het Elfde Hoofdstuk van Paulus Brief aan de Romeinen, in Zeven Leerredenen; door Bernardus van Marken, Predikant te Hoorn. Te Amsterdam, bij J. van der Hey. 1808. In gr. 8vo. 198 Bl.

De Eerw. van marken, ook als Schrijver, door de uitgave van Leerredenen over het Leven van Jozef, en over de beoefening van den Christelijken Godsdienst, bekend geworden, en aangemoedigd door het genoegen en nut, waarmede hij weet dat dezelve gelezen zijn, liet zich daardoor te eerder overhalen, om, op aanzoek van zulken, welken hij dit kon noch mogt weigeren, ook deze Leerredenen over Rom. XI. in druk te geven. Dat dezelve door velen met genoegen gehoord zijn, willen wij gaarne, op 's mans berigt, aannemen. Evenmin twijfelen wij aan de goedkeuring, waarmede dezelve, niet alleen in de Gemeente van Hoorn, maar ook wel elders, ontvangen zijn. Zij overtreffen, zoo in geleidelijke orde en wijze van voordragt, als in uitlegkundigen smaak en geheelen leertrant, een aantal oude, en ook nieuwe Leerredenen, die in veler handen zijn. Niet, als of wij dezelve daarom voor zoo uitstekend

{==95==} {>>pagina-aanduiding<<}
houden, dat ze boven zoo vele andere Kerkelijke Redevoeringen van bekwame Predikers, waaraan 't in onzen tijd geenszins ontbreekt, tot algemeener gebruik verdienden gemeen gemaakt te worden. 't Verwondert ons veeleer, dat de Opsteller er die waarde aan gehecht, of althans aan de loftuigingen van eenige Vrienden, die er hem toe aangespoord hebben, zoo veel gehoor gegeven heeft, dat hij zich heeft laten overhalen tot de uitgave van Leerredenen, waarvan toch 't voornaamste uit een Boek, dat in veler handen is, ontleend werd; waarom wij ons ook ontslagen achten van een breeder verslag.




De Eerste Brief van Paulus aan Timotheus; benevens die aan de Ephesiers, de Collossensen en Philemon. Door W.E. de Perponcher. Te Utrecht, bij J. van Schoonhoven. 1808. In gr. 8vo.

Wederom eene dergelijke nieuwe Vertaling van eenige Apostolische Brieven, met Ophelderingen en uitweidingen van verschillenden aard, zoo als wij er al verscheidene aangekondigd hebben.
Meermalen hebben wij ons verwonderd over de aanhoudende werkzaamheid en meer dan gemeene kunde van den Heer de perponcher in dit vak, ofschoon 's mans aanleg nimmer daarhenen schijnt gerigt geweest te zijn. Met al 't zonderlinge evenwel, en min of meer oorspronkelijke, dat men ginds en elders in zijne Bijbelverklaringen aantreft, bespeurt men in dezelven niet zelden nog zeer veel gehechtheid aan deze en gene eenmaal aangenomene schoolsche leerbegrippen en daarmede verbondene verklaringen, die wij, naar onze wijze van inzien, met de regte regels eener gezonde Bijbeluitlegging niet hebben kunnen overeenbrengen.


{==96==} {>>pagina-aanduiding<<}

Geest en sirekking der Christelijke Zedekunde: Ideaal eener Akademische Redevoering, naar het Hoogduitsch van J.L. Ewald, Hoogleeraar in de Godgeleerdheid te Heidelberg. Te Leyden, bij D. du Saar. 1808. In gr. 8vo.

Het is ons uit den titel niet duidelijk, of deze Redevoering al dan niet werkelijk gehouden zij; voor den Lezer kan dit echter om 't even zijn, en zij gaf ons groot genoegen. Het doel, de natuur en het gewigt der Zedekunde in het algemeen, en van de Christelijke in het bijzonder, wordt hier voorgedragen. De Zedekunde is eene wetenschap, maar niet enkel wetenschap, immers de Christelijke is het niet enkel; zij is eene aanleiding, om, naar de voorschriften van Jezus en zijne Apostelen, de grondbeginselen van zedelijkheid op te wekken, te ontwikkelen, in werkzaamheid te brengen, en zoo te bestieren, dat daardoor 's menschen bestemming verkregen wordt. Uit deze bepaling blijkt haar doel, en Redenaar wijst aan: de mensch heeft zedelijke krachten; deze kunnen geoefend worden; er zijn nog meer andere dan zedelijke krachten in den mensch; ook deze kunnen tot het oogmerk der zedelijkheid geleid worden; en dit alles geschiedt door de Christelijke Zedekunde. De ontwikkeling dezer stellingen bevat nagenoeg de helft van dit klein geschrift. Wat de natuur der Zedekunde betreft, zij werkt 1) op 's menschen vrijen wil; 2) zij moet daarom noch op de rede noch op 't gevoel alleen, maar op den geheelen mensch berekend zijn; 3) zij moet in den mensch de krachtigste drijfveren ten goede opwekken, en deze zijn vertrouwen en liefde; 4) zij moet den zedelijken zin leiden en beschaven. Alle deze eigenschappen heeft de Christelijke Zedeleer boven alle andere. Het gewigt dier Zedekunde is nu van zelve duidelijk: de Redenaar dringt hier aan, 1) dat zedelijkheid en vatbaarheid voor gelukzaligheid onafscheidbaar verbonden zijn, (zij, die helvetius en kant volgen, vallen
beiden in uitersten;) 2) dat de mensch zonder zedelijkheid zijne hoogste bestemming (betrekkelijke volmaaktheid) niet bereiken kan. Maar hooren wij een oogenblik den Redenaar zelven:
‘Ik heb u, zegt hij, aangetoond, hoe zij (de Chr.

{==97==} {>>pagina-aanduiding<<}
Zedekunde) den geheelen mensch in bezit neemt, de grondbeginselen aller zedelijkheid, dankbaarheid, vertrouwen en liefde, op de natuurlijkste wijze weet op te wekken en te ontwikkelen, welk een verheven en voor den mensch zoo beminnelijk Ideaal zij vertoont, hoe nabij zij hetzelve aan het menschelijk hart brengt, door hulp en weldaden, welke zijne tijdgenooten van Hem ontvangen hebben, en die alle zijne aanhangers van Hem verwachten kunnen. Ik heb u eenen wenk gegeven, en gij zult het in 't vervolg zelve gewaar worden, hoe juist menschelijk, en tevens aan God gelijk, de Zedeleer van jezus den mensch zoekt te maken, en welk een verheven doel zij aan zijne zedelijkheid stelt. De ondervinding heeft ook de weldadigheid en hooge waarde dezer Zedeleer ten volle bevestigd. Hoeveel misbruik ook heerschzucht, dweeperij en valsche staatkunde van het Christendom gemaakt hebben; hoe zelden de hooge geest van deze Zedekunde, en het verheven karakter van haren Verkondiger, zuiver gekend en innerlijk gevoeld is geworden: zoo is het nogtans onloochenbaar, dat in de Christelijke landen nog de meeste ware verlichting, zedelijkheid en menschelijkheid heerscht. En hij, die gelegenheid heeft, om in de hutten der armen, aan het smartelijk krankbed, bij de stille, opregte, deugdzamen van het vrouwelijk geslacht, welke hun leven en krachten opofferen voor huisselijken pligt en huisselijke verdrukking, - den werkzamen invloed van het Christendom op te merken; hij twijfelt geen oogenblik of de Zedeleer van het Christendom is verheven boven alles, wat bij den mensch eenige waarde heeft, of waarde verdient te hebben.’
‘Mijne Heeren!’ zegt hij een weinig verder: ‘ik heb met vuur tot u gesproken.’ Indedaad dat deed ewald met het hem eigen vuur en wegslepende hartelijkheid; en wij achten den Jongeling gelukkig, die zijne Voorlezingen hooren, en wien hij dit vuur mededeelen kan. Warme ijver voor het zedelijk goede kenmerkt den waardigen Schrijver overal.






{==98==} {>>pagina-aanduiding<<}

Heelkundige Waarnemingen, door F.J. ter Borgh, Heel- en Vroedmeester te Groningen, Lid van 't Genootschap ter bevordering der Heelkunde te Amsterdam. Met eene aanprijzende Voorrede van P. Driessen, Med. Doct., Lid van het Koninklijk Instituut, Hoogleeraar in de Geneeskunde, enz. Met Platen. Te Groningen, bij W. Wouters. 1808. In gr. 8vo. 137 Bladz.

Zoo wel de Hoogleeraar driessen als de Heel- en Vroedmeester ter borgh verdienen met de uitgave dezer Heelkundige Waarnemingen den dank van de beoefenaren der Genees-, maar meer bijzonder der Heelkunde, te meer omdat men in dit laatste vak thans zeer weinig oorspronkelijks in 't licht ziet komen. Den eerstgenoemden zij onze dank gewijd, dat hij zijnen Vriend heeft overgehaald, om ons op deze Waarnemingen te vergasten, en voor dezelve eene Voorrede voegde, die niet alleen aanprijzende en allezins vereerende is voor den Waarnemer, maar tevens veel belangrijks tot eer van de Groningsche Hoogeschool en de studerende Jeugd bevat, en verschillende belangrijke aanmerkingen mededeelt, omtrent de bereiding van onderscheidene scheikundig te vervaardigen Geneesmiddelen, als van het oleum en axungia oxygenata, het ung. oxyduli hydrargyri, het ung. nitratis hydrargyri en de murias hydrargyri enz., der lezinge overwaardig. Den laatsten komt tevens onze dank toe, daar hij, aan de uitnoodiging des Hoogleeraars gehoor gevende, ons geene Waarnemingen onthield, welke der Kunst, door hem uitgeoefend, niet dan tot eer strekken kunnen, en omdat zijn voorbeeld andere Heelkundigen kan en moet aanmoedigen, om de vruchten hunner ondervinding niet achterwege te houden, waartoe zeer velen, uit eene verkeerde vrees voor beoordeelingen en aanmerkingen, geneigd schijnen. De verzekering van den Hoogleeraar driessen, wien Rec., in de onderscheidene takken der Geneeskunde, eene groote mate van kunde toekent, dat men in deze Waarnemingen overal den man van kunde, doorzigt, oordeel en groote ondervinding zal aantreffen; den man, die met de beste en nieuwste Werken bekend is, en die, niettegenstaande zijne uitgestrekte practijk, onophou-
{==99==} {>>pagina-aanduiding<<}
delijk werkzaam is, om door derzelver lezing zijne kundigheden te vermeerderen; deze verzekering deed Rec.
reeds het Werkje met eene zekere vooringenomenheid in de hand nemen, maar vond na de lezing deze lofspraak geenszins overdreven. Men vindt in hetzelve vijf Waarnemingen bijeengebragt; 1o. betrekkelijk tot den Olifants-voet, door de amputatie gelukkig weggenomen, met behoud van den Lijder; (men vindt de Beschrijving door 3 zeer naauwkeurig geteekende en net uitgevoerde Platen opgehelderd;) 2o. tot eene ontaarding der opperhuid, door sommigen gehouden voor ichtiosis, of vischschubachtigen uitslag; (even eens van eene fraaije Afbeelding voorzien;) 3o. tot eene hernia incarcerata, of beklemde breuk, door de operatie gelukkig hersteld; 4o. tot eene verzwering in het antrum Higmori, of het hol van Higmor, gelukkig genezen; en eindelijk tot de onderscheidene soorten van huid-uitslag, en in welke derzelven het ung. of ol. oxygenatum de beste werking getoond heeft. Deze laatste Waarneming is Rec. ook daarom bijzonder belangrijk voorgekomen, daar zij bepaaldelijk tot dat ung. of ol. oxygenatum betrekking heeft. Over 't algemeen heeft men aan dit geneesmiddel, in onderscheidene huidziekten, die ongetwijfeld zeer moeijelijk te onderkennen zijn, den wezenlijksten dienst te danken; dan dit zelfde middel schijnt bijna in vergetelheid geraakt te zijn. Wel is waar dat Rec. hetzelve meermalen vruchteloos zag toedienen, maar hij gelooft met den Hoogl. driessen en met den Schrijver, dat het voornamelijk op eene goede bereiding van hetzelve aankome. Rec. wenschte dus, dat de Apothekers zich bijzonder op deszelfs goede bereiding toeleiden. Men dient, zegt de Hoogl., wanneer men volgens de Pharm. Batav. werkt, en vier ponden bij voorbeeld vervaardigt, om eene goede, witte, harde axungia oxygen. te verkrijgen, ten
minste 4 dagen, bestendig onder eene zachte warmte, roerende te besteden. De bijzondere zwaarte van het ol. oxyg. houdt, naar ons inzien, de Hoogl. te regt voor het beste kenmerk van deszelfs deugd; radende daarom, het voorschrift van de Pharm. Batav. te vermeerderen met het bijvoegsel, sit adeo ponderosum ut in aqua subsideat; hetzelve moet zoo zwaar zijn, dat het in water bezinke. - De Heer ter borgh koestert, naar ons inzien, een zeer juist begrip omtrent, en heeft eene genoegzame verdee-
{==100==} {>>pagina-aanduiding<<}
ling, aangaande de onderscheidene soorten van huiduitslag, gemaakt. Het fraaije Werk van den Heer alibert, over de Huidziekten, is voorzeker het volledigste, dat Rec. kent; en daar hetzelve zeer kostbaar is, en waarschijulijk, zoo als ter borgh in zijn Naschrift aanmerkt, bij zeer weinigen zijner Lezeren zal voorhanden zijn, zoo willen wij bij deze gelegenheid zijn Ed., indien hem zulks onbekend mogt zijn, en onze Lezers mededeelen, dat een zeer bekwaam Duitscher, de Heer muller (*), eene verkorte en gedeeltelijke Beschrijving van dat genoemde fraaije Werk geleverd en met eenige Afbeeldingen der tinea verrijkt heeft; hetwelk in vele opzigten voldoende kan geacht worden.
Wij eindigen met den wensch van eerlang eenige nieuwe Waarnemingen van deze zelfde kundige hand te mogen ontvangen, geen oogenblik twijfelende, of zij zullen, even als deze, billijke aanprijzing verdienen.

Reis van Humboldt en Bonpland. Iste Gedeelte. Algemeene Natuurkunde en Historisch
    Berigt der Reis. Iste Deel, behelzende eene Proeve over de Aardrijksbeschrijving der Planten, vergezeld met
        een Natuurkundig Tafereel der Landen omtrent den Equator - en strekkende tot eene Inleiding voor het Werk. Met Platen. Uit het Fransch vertaald. Te Haarlem, bij A. Loosjes, Pz. 1808. In gr. 8vo. 178 Blz.

Hoe gering, oppervlakkig beschouwd, de Kunst van Waarnemen ook schijnen moge, hoe velen zich voor Waarnemers uitgeven, zal elk, het stuk van naderbij beziende, weldra overtuigd worden, dat dezelve zeer veel inhebbe, en dat onder het groot getal der genen, die zich voor Waarnemers uitgeven, maar weinigen ge-
{==101==} {>>pagina-aanduiding<<}
vonden worden, dien naam waardig. Breed zouden wij hierover kunnen uitweiden; dan wij mogen ons beroepen op hetgeen des zoo schoon als bondig elders voorgedragen is (*). Met een enkel woord dit aan te roeren, konden wij niet voorbij, daar wij, het opgemelde Werk ontvangende, dat van zeer keurige Waarnemers in handen kregen. Immers de Heeren humboldt en bonpland hebben zich, voor een geruimen tijd, als zoodanig bekend gemaakt. Maand-, Week- en Dagbladen hebben zich om strijd gehaast ter mededeeling van eene en andere bijzonderheid. De Uitgever dezes Werks leverde ons reeds, ten jare 1805, dier Reizigeren Waarnemingen omtrent de Dierkunde en vergelijkende Ontleedkunde (†). J.c. delamethrie gaf van de Reis dier Heeren naar de Keerkringen een zeer kort verslag, veeleer geschikt om den lust tot de Reis zelve te ontvonken, dan om denzelven te voldoen (§).
Thans mogen wij de Inleiding tot die Reis, in het opgemelde Boekdeel vervat, aankondigen. Hoe vele vroeger gegevene beschrijvingen van plaatsen en voorwerpen deze Reizigers, in de kunst van waarnemen zoo volkomen ervaren, ook opgeven, spreekt de Heer humboldt altoos met heusche bescheidenheid van zijne voorgangeren, en met voegelijke zedigheid van zichzelven; waar hij het niet verder dan tot het waarschijnlijke gebragt heeft, neemt hij nooit een verzekerenden toon aan.
Bij de aankondiging eens Werks, 't geen met volle regt den naam van Classiek mag dragen, voegt het ons, van den aanleg en de uitvoering te gewagen, en het een en ander uit humboldt's Voorrede over te nemen. Hij vangt dezelve in dezer voege aan: ‘Sedert vijf jaren verwijderd van Europa, Gewesten doorkruist hebbende, van welke verscheidene nooit door Natuurkundigen bezocht waren, had ik mij, mogelijk, moeten haasten, om een verkort berigt van mijne Reis naar de Keerkrin-
{==102==} {>>pagina-aanduiding<<}
gen, en de reeks van verschijnselen, die zich achtereenvolgende aan mijne naspeuringen aanboden, bekend te maken. Ik zou mij hebben kunnen vleijen, dat deze drift zou zijn goedgekeurd door het Publiek, waarvan een gedeelte het edelmoedigst belang getoond heeft te stellen, zoo in mijn persoonlijk behoud, als in den goeden uitslag mijner onderneming. Dan ik heb geoordeeld, dat, eer ik van mijzelven, en van de moeijelijkheden, met welke ik, gedurende den loop mijner werkzaamheden, te worstelen had, sprak, het beter ware, de aandacht der Natuurkundigen te bepalen bij de groote verschijnselen, die de Natuur in de Gewesten, die ik bezocht heb, oplevert. Het is derzelver geheel, dat ik in deze Proeve beschouwd heb.’ - Humboldt verkoos den titel van Proeve over de Aardrijksbeschrijving der Planten, dewijl, gelijk hij zich uitdrukt, ‘alle andere min zedige benaming, de onvolmaaktheid van mijnen arbeid te meerdoende in het oog loopen, denzelven ook de toegevendheid van het Publiek te minder waardig zou hebben gemaakt.’
Het Werk, 't geen humboldt thans aanbiedt, is gegrond op zijne eigene waarnemingen en die van zijnen Reisgenoot en Vriend bonpland. De Reis is gedaan in de jaren 1799-1804. Zints zijne terugkomst van Philadelphia in Frankrijk, heeft hij zich met de herziening zijner Werken bezig gehouden, en, om er alle volkomenheid aan bij te zetten, de toevlugt tot de beroemdste Geleerden moeten nemen. Met onderscheidenden lof gewaagt hij van de hulpe, hem geboden door den Heer laplace. De Heer biot had hem, bij het vervaardigen dezes Werks, tot eene tweede bron van onderrigting gestrekt, en de goedheid gehad, om de Tafels der horizontale Straalbrekingen, en der verdooving van het Licht, bij dit Tafereel gevoegd, te berekenen. - Ten aanziene der Vruchtboomen, erkent hij zijne verpligting aan het Werk van den Heer sickler: terwijl de Heer decandolle hem belangrijke bouwstoffen voor de Aardrijksbeschrijving der Planten op de Hooge Alpen, de Heer ramond ze hem mededeelde omtrent de Flora der Pyreneën; andere heeft de Schrijver getrokken uit de Classieke Werken van den Heer wildenow, dewijl het van belang was, de verschijnselen der groeizaamheid onder den Equator te vergelijken met die, welke onze Europische grond oplevert. - De Heer delambre had de goedheid zijn Tafereel te verrijken met de metingen van

{==103==} {>>pagina-aanduiding<<}
verscheidene hoogten, nog nooit openlijk bekend gemaakt. - Een groot aantal zijner Barometrische waarnemingen zijn door den Heer prony, naar het voorschrift van den Heer laplace, den invloed der zwaarte in het oog houdende, berekend.
Van een Werk, door de Heeren humboldt en bonpland, met de hulp van in hun vak zoo beroemde Mannen, in 't licht gebragt, kan men geene dan gunstige gedachten opvatten; en zal men zich in die verwachting geenszins bedrogen vinden.
Uitgebreid in haren aard is de Aardrijksbeschrijving der Planten. ‘Het is,’ zoo drukt zich humboldt uit, ‘de wetenschap, die de gewassen beschouwt, in betrekking tot derzelver plaatselijke vereeniging in de verschillende luchtstreken. Uitgebreid, even gelijk het voorwerp, dat zij bevat, schetst zij met groote trekken de onmetelijke uitgestrektheid, die de Planten beslaan, van de hoogste, met eeuwige sneeuw bedekte, streken af, tot op den bodem des Oceaans, en tot in het binnenste van den Aardkloot, waar, in donkere holen, Cryptogamen groeijen, even zoo weinig bekend als de Insecten, die zij voeden.’ - ‘Het is deze wetenschap, die onderzoekt, of men, in het midden der oneindige verscheidenheid van groeizame gedaanten, eenige oorspronkelijke gedaanten kan ontdekken, en of de verscheidenheid van soorten moet worden aangemerkt als de uitwerking van eene ontaarding, die, met den tijd, aan verscheidenheden, welke eerst alleen toevallig waren, bestendigheid gegeven heeft.’ - Veelvuldig zijn de nasporingen, door welke de Aardrijksbeschrijving der Planten zich verbindt met de Aardrijkskunde. Het is door licht te verspreiden over de oorspronkelijke geschiedenis des Aardkloots, dat zij, gelijk onze Schrijver aantoont, voor de verbeelding van den mensch een veld ontsluit, welks bearbeiding zoo rijk als belangvol is. Dit ontwikkelt de Schrijver op eene allerbelangrijkste en schoonste wijze, die ons wel ter overneming uitlokt, maar welker breedvoerigheid ons zulks verbiedt.
Alleen nemen wij het slot over. Van de groeijende gedaanten der Planten in de Equinoxiale Gewesten gesproken hebbende, en hoe treffend schoon zij zich daar voordoen, vervolgt humboldt: ‘De Bewoners van Europa genieten geenszins hetzelfde voorregt. De kwijnende Planten, die de zucht tot wetenschappen of een

{==104==} {>>pagina-aanduiding<<}
verfijnde smaak in hunne Oranjerijen doet kweeken, toont hun niets dan de schaduw der Equinoxiale Planten; vele gedaanten blijven hun altijd onbekend; maar de rijkdom en volmaaktheid hunner talen, de verbeelding en de gewaarwording der dichters en der schilders zijn voor ben middelen van vergoeding. Het zijn de nabootsende kunsten, die aan ons oog het onderscheiden en veelvuldig tasereel der landen omtrent den Equator schetsen. In Europa kan de man, afgezonderd op eene dorre kust, in zijne gedachten het gezigt der afgelegenste gewesten genieten. Indien zijne ziel vatbaar is voor de werken der kunst, indien zijn beschaafde geest groot genoeg is om zich te verheffen tot de uitgestrekte begrippen der algemeene Natuurkunde, dan eigent hij zich, in den schoot zijner afzondering, zonder zijne haardstede te verlaten, alles, wat de onversaagde Natuurkundige, de lucht en den oceaan doorzwervende, tot in de onderaardsche holen doordringende, of de bevrozene toppen der bergen beklimmende, ontdekt heeft. - Het is ongetwijfeld hierdoor, dat de verlichting en beschaving den meesten invloed hebben op ons individueel geluk. Zij doen ons gelijktijdig leven in het tegenwoordige en in het verledene; zij verzamelen rondom ons alles, wat de Natuur in de verschillende luchtstreken heeft voortgebragt, en doen ons gemeenschap hebben met alle volken der aarde. - Ondersteund door de reeds gedane ontdekkingen, kunnen wij in het toekomstige zien, en, de gevolgen der verschijnselen berekenende, voor altijd de wetten bepalen, aan welke zich de Natuur heeft onderworpen. Het is in 't midden dezer nasporingen, dat wij ons eene verstandige genieting bereiden, eene zedelijke vrijheid, die ons versterkt tegen alle slagen van het noodlot, en op welke geene uitwendige magt, welke ook, in staat is, eenige inbreuk te doen.’
Het Werk, hier aanvankelijk voorhanden, kan den Nederlander, dien het aan geene weetgierigheid ontbreekt, die genoegens, dat geluk, dat voorregt verschaffen. Hij ontvouwe het Natuurkundig Tafereel der Landen omtrent den Equator, ingerigt naar metingen en waarnemingen, gedaan op de plaatsen, van den tienden Graad Noorderbreedte tot den tienden Graad Zuiderbreedte, gedurende 1799 tot 1803. Het zal hem uitlokken, om de vermelding van het daar aangeduidde breeder te lezen. Daar dit Tafereel het grondwerk dezes Deels uitmaakt, willen wij iets van de

{==105==} {>>pagina-aanduiding<<}
herkomst en den inhoud zeggen. De Heer humboldt heeft beproefd, om in een enkel Tafereel het geheel der natuurkundige verschijnselen zamen te voegen, welke de Equinoxiale Gewesten, van het waterpas der Zuidzee tot aan den top der hoogste kruin van de Andes, opleveren. Voor de eerstemaal heeft hij dit Tafereel geschetst in 1803. Hij zond een afschrift van dit ontwerp aan den Heer mutis, te Santa-Fede-Bogota, een Man best in staat om over de juistheid zijner waarnemingen te oordeelen, en dezelve te vermeerderen met die, welke hij gedurende een veertig jarig rondreizen in het Koningrijk van Nieuw Grenada gemaakt had, de gewassen der Keerkringen op alle hoogten waargenomen hebbende; en vond zich deze beter dan eenig Kruidkundige in staat, om zeer belangrijke waarnemingen over de Geographie der Planten te kunnen bijeenzamelen. - Het eerste door hem vervaardigde ontwerp is te Parijs uitgevoerd door den Heer schoenberger, en voorts in den staat, in welken hij hetzelve aanbiedt, door den Heer turpin vervaardigd. Het bevat, om zoo te spreken, alle de waarnemingen, met welke hij zich gedurende zijn' togt naar de Keerkringen heeft bezig gehouden. Het is belangrijk, niet alleen door 't geen 't zelve dadelijk aan het oog van den Natuurkundigen voordraagt, maar nog veel meer door de zamenvoegingen en bijeenbrengingen, die hetzelve doet ontstaan in den geest van allen, die zich met de algemeene Natuurkunde bezig houden. - De veel omvattende geest des Vervaardigers van dit Tafereel oordeelde, en te regt, dat, zoo hetzelve onverwachte zamenvoegingen en vereenigingen kon doen geboren worden in den geest van hun, die er de bijzonderheden van zullen bestuderen, het gelijktijdig zou geschikt zijn, om tot de verbeelding te spreken, en aan deze een gedeelte op te leveren van de genoegens, die de beschouwing eener
zoo majestueuze als weldadige Natuur doet genieten.
De Heer humboldt bestemde het Natuurkundig Tafereel der Landen omtrent den Equator niet enkel, om de Geographie der Planten, welke hier voorkomt, te ontwikkelen. Hij oordeelde, dat hetzelve te gelijk kon dienen ter bevatting van het geheel onzer kundigheden aangaande hetgene veranderlijk is ten aanzien der hoogten, tot welke men zich boven het waterpas van den Oceaan

{==106==} {>>pagina-aanduiding<<}
verheft. Hieruit werden geboren de veertien Schalen, den uitslag opgevende van de vermenigvuldigde waarnemingen omtrent de verschillende takken der algemeene Natuurkunde. De Schalen, welke de Lnchtsgesteldheid, den Hygroscopischen staat en de Electrieke spanning der Lucht, de blaauwe kleur van den Hemel, de Geologische Gezigten, de Cultuur van den Grond, en de verscheidenheid der Dieren volgens de hoogten, welke zij bewonen, aanwijzen, zijn opgemaakt naar de waarnemingen door humboldt en zijnen Reisgenoot gedurende dezen togt gedaan, en de bijzonderheden daarvan znllen nader ontwikkeld worden in het verhaal zijner Reize naar den Equator.
Hoe veel vreemds en nieuws de korte opgave van hetgeen die Tafereelen den oogen bieden ons schenke, verlangen wij ten sterkste naar het Reisverhaal zelve. Onze Lezers begrijpen ligt uit deze opgave van het voor ons liggend Deel, dat er veel in voorkome, 't welk zonder de Tafereelen duister en voor overneming onvatbaar is. Echter ontbreekt het, ondanks den zamenhang des geheels, niet aan stukken, welker bijbrenging het gunstig gevelde oordeel volledig zouden staven, en van eenen anderen aard zijn, dan bloote Naamsopgevingen van Planten of van Getallen enz. Veel, zeer veel is er voorhanden, in staat om onze verbeelding bezig te houden, en ons op te voeren tot de verhevenste denkbeelden en bevattingen. Het is dus, dat een Tafereel van meergemelde Landen, te gelijk tot het hart en tot de verbeelding sprekende, niet slechts voor de zoodanigen, die zich met Natuurkundige Wetenschappen bezig houden, belangrijk is, maar ook de zulken tot deze beoefening kan aansporen, die niet weten, welke genoegens er aan de ontwikkeling van ons verstand verknocht zijn.
Eene goede Vertaling en keurige Uitvoering wordt tot een Werk van dezen aard bovenal vereischt; en zal men beide aan het Stuk voorhanden niet kunnen ontzeggen. Geen alledaagsche Vertaler is er toe opgewassen, en het is ook in geheel andere handen gesteld. Over de uitvoering kan men niet dan een gunstig oordeel strijken. Te wenschen is het, dat het vertier aan de moeite en kosten beantwoorde.
Wij worden onderrigt, dat dit Werk met vier, ten hoogste met vijf Deelen compleet zal zijn, en dat de

{==107==} {>>pagina-aanduiding<<}
volgende Deelen het Historisch Berigt dezer Reize, éénig in hare soort, zullen bevatten. Na zoo veel goeds van den aanvang gezegd te hebben, is het bijkans geheel overtollig te melden, dat wij naar de voortzetting hartelijk verlangen.




Werken der Bataafsche Maatschappij van Taal- en Dichtkunde. IIIde Deel. Zijnde het Antwoord op de Vraag: Welke zijn de vorderingen, welke is de verachtering der Nederduitsche Dichtkunde, gedurende de XVIIIde Eeuw, in vergelijking van vroegere tijdperken? Door Jeronimo de Vries, Eersten Stads Klerk ter Secretarij van Amsterdam enz. Aan welke Verhandeling de Gouden Eerepenning is toegewezen. Iste Deel. Te Amsterdam, bij J. Allart. 1808. In gr. 8vo. X en 322 Bl.

De geleerde en krachtige Dichter pieter huisinga bakker betuigde, in zijne schoone Beschouwing van den trant onzer Nederduitsche Verzen (*), met reden zijn verlangen naar eene Historie van onze Belgische of Nederduitsche Taal- en Dichtkunde, en beschouwde het gemis hiervan als een wezenlijk nadeel voor onze Letterkunde. Elk verstandig beminnaar van dezelve vereenigde zich wel met deze betuiging, dan hij durfde er bijna niet naar wenschen, om den grooten omvang van dit werk; en toen door de Bataafsche Maatschappij van Taal- en Dichtkunde, in 1803, de gemelde Prijsvraag werd opgegeven, die eene strekking had, om dit gemis voor een gedeelte te vergoeden, waren er velen, die zich over deze keus verblijdden, dan weinigen, die zich durfden vleijen, dat de Maatschappij dezelve immer naar eisch zoude beantwoord zien, als gaande deze Vraag, naar het oordeel der meesten, de perken eener gewone Prijsvraag verre te buiten.
Zeer verrassend was dus de uitslag, dat de Maatschappij haren wensch in dezen vervuld zag. Elk beloofde zich reeds dadelijk veel goeds, toen men den naam van jeronimo de vries, als overwinnaar in de-
{==108==} {>>pagina-aanduiding<<}
zen edelen strijd, zag vermeld; dan, hoe ook later de verwachting door uitstel der uitgave gespannen werd, nu het Werk is in het licht gekomen, heeft elk nog meer ontvangen, dan hij hoopte, en nu zien wij het als onzen duren pligt in, om van deze ongewone Prijsverhandeling een ongewoon uitgestrekt berigt te geven.
Wijsselijk heeft de Schrijver, in eene fraaije inleiding, den geest der Vrage ontwikkeld. Zoude de Vraag regtstreeks beantwoord worden, dan had hij zich vooraf over vele zaken, in dezelve vervat, moeten uitlaten, ten einde hier omtrent met de Uitschrijvers eens te zijn; b.v. over de vragen: Wat verstaat men door Dichtkunst? wat door verdiensten omtrent haar? wat is vordering? wat is verachtering? enz. en hij begreep derhalve, op het voorbeeld van zijnen beroemden Oom, jeronimo de bosch, die de Vraag van teylers Tweede Genootschap, over de Regelen der Dichtkunst, niet beantwoordde met kunstmatige koele redenering, maar op voorbeelden wees, nu ook den loop onzer Dichtkunst, van de vroegste tijden af, te mogen en te moeten nagaan, en alzoo proefondervindelijk, door voorbeelden, derzelver meerderen of minderen bloei voor oogen te stellen. ‘Zoo doende,’ zegt de Maatschappij, en wij met haar, ‘vervulde hij in eens een dubbel gebrek onzer Letterkunde, en gaf niet alleen eene Geschiedenis onzer Dichtkunst, maar ook eene Bloemlezing uit de Werken onzer Dichteren.’
De Schrijver begint met de dertiende Eeuw, wanneer de Nederduitsche spraak begonnen is eene taal te worden, en bedient zich in dit tijdperk met oordeel van de nasporingen van den geleerden van wijn. Het ontwaken van Europa uit den ijzeren slaap der Middeleeuwen was natuurlijk de dageraad onzer Dichtkunst. Jacob van maerlant is eigenlijk de eerste, die alhier breedvoerig gedacht wordt; met reden wordt hij de Vader der Duitsche Dichteren genoemd. Melis stoke en van helu volgen; en hoezeer men in die Eeuw wel eenig licht zag, bleef echter de lucht bewolkt, de zon bleef onder de kimmen, en men mogt zich zoo min toen, als in de veertiende, vijftiende, ja zelfs in het grootste deel der zestiende Eeuwe, over eenig helder licht verheugen.
Met veel oordeel is de invloed der Vaderlandsche Geschiedenis bij dit alles aangewezen. De gunstbewijzen

{==109==} {>>pagina-aanduiding<<}
der Vorsten aan de Kamers der Rederijkers, die dagelijks in getal toenamen, bragten nog geene verbetering aan, vermits de smaak niet gezuiverd was. Onze taal was onkenbaar door de bastaardwoorden, door vreemden herwaarts gebragt. Speling met valsch vernuft heette Dichtkunst, en deze werd in allerlei vormen gewrongen; en hoe veel invloeds erasmus ook had op het herleven van den smaak voor de Latijnsche en Grieksche Letterkunde, en de Hervorming van den Godsdienst op de ontwikkeling van der menschen geest in het algemeen, onze taal trok de aandacht der Geleerden toen nog niet tot zich, en casteleyn en dergelijke Factoors of Prinsen der Kamers bevestigden hunne barbaarsche wetten met de schoolmeesterlijke plak. Wat mogt men hopen van Wetgevers, die stelden

Hat een heghel buert / ongheteld / onghemeeten 
Also langhe als 't eenen aesseme heerben mach. 

Anna bijns en cornelis van ghistele worden, als niet zonder geest en vinding, met lof vermeld. Eindelijk kwamen er heldere stralen door de dikke wolken van onkunde en wansmaak, en dirk volkertz. coornhert, roemer visscher en henrik laurenszoon spieghel, vormden het doorluchtig Driemanschap, hetwelk de taal zuiverde, en der Kamer: in Liefde bloeijende, te Amsterdam, vooral tot eer verstrekte. Breedvoerig is de Schrijver over dezen, zonder echter carel van mander, petrus dathenus, philip van marnix, jan baptist houwaert, peeter heyns, jan fruytiers, te vergeten. Eenigzins verwonderde het ons, dat laurens jacobszoon reael hierbij niet gedacht is, die, door zijn aandeel aan het Geuze liedeboek als anders, zich bij de Dichtkunst waarlijk verdienstelijk heeft gemaakt. Janus dousa en jan van hout behoorden ook vermeld te zijn. Eenigzins ongepast, dunkt ons, brengt de Schrijver den lof voor de uitmuntende Dochters van roemer visscher, anna en tesselschade, en dien van zacharias heyns, hier bij dien van de Vaders, daar dezelve, na het doorbreken van de Zon onzer Dichtkunst, in den heldersten glans leefden, en dus tot later tijdvak behoorden. Aangaande die Zusters zeggen wij met den Schrijver: ‘Oogelijns uwer Eeuwe! Wie uwer Zusteren over-
{==110==} {>>pagina-aanduiding<<}
trof u in latere tijden?’ Die volle dag verscheen in 1601, na de terugkomst van pieter corneliszoon hooft uit Italië; en hier zijn wij nu genaderd, zoo wel tot het belangrijkst gedeelte van dit Werk, als tot het luisterrijkst tijdvak in de Geschiedenis van ons Vaderland. Hoogstbelangrijk is de Inleiding tot de opgaaf der Dichters van de zeventiende Eeuw, en het doet ons leed, dat wij geen
gedeelte hiervan kunnen invlechten. Het is eene Verhandeling op zichzelve, over den roem door Nederlanders gedurende die Eeuw in het Rijk van Wetenschap en Kunst behaald, in verband beschouwd met hunne hooge waarde om wijze maatregelen in de Raadzalen en doorluchtige bedrijven in den Oorlog zoo ter Zee als te Lande. - Zouden wij van dit voortreffelijk overzigt eenig berigt geven, naar mate van het gevoel van Vaderlandsliefde, hierdoor opgewekt, zeker nam dan onze hand te warmen stijl op. Wij melden derhalve alleen, dat de stijl des Schrijvers ons hierbij vooral behaagde. Dezelve evenaart, wel is waar, in kracht en deftigheid, niet dien van hooft, maar dezelve is ook vrij van hardheid en stroefheid; wij zien er eene goede navolging in van dien van brandt, die insgelijks eenen rijkdom van zaken voorstelde met levendige klaarheid en reine eenvoudigheid. Inzonderheid heeft ons het vak der Schilders bevallen, en de eer der Hollandsche Schilderschool is hierbij volledig gehandhaafd; ... dan het wordt tijd dat wij ons tot de opgave der Dichters begeven.
Met reden staat hier in den eersten rang pieter corneliszoon hooft. Meesterlijk zijn hier de lof en de verdiensten geschetst van den man, bij wien onze gebrekkelijke versmaakkunde eindigt en de beschaving begint; zijne waarde wordt met afdoende voorbeelden bewezen, en hoe hij de taal kneedde tot allerlei buigzaamheid en minzaamheid. Gepast volgt jacob cats, de tweede groote beschaver onzer Poëzij, doch langs een geheel anderen weg; keurig zijn de eigene verdiensten van den laatsten met die des eersten in vergelijking en tegenstelling gebragt, en hierbij is een uitstekend gebruik gemaakt van hetgeen huisinga bakker over beider betrekkelijke waarde voorheen gezegd heeft. De eer van cats wordt hier vooral gehandhaafd tegen die bedillers, die, om ik en weet niet wat voor kleine gebreken, de grootste deugden voorbijzien, en al het goede wordt door dadelijk be-
{==111==} {>>pagina-aanduiding<<}
wijs gestaafd. Uit de Herdersklagt: Galathea, nam de Schrijver de meeste voorbeelden, waartoe hijte grooten voorraad had. Hij draagt cats tevens voor als den besten Zededichter, en offert hierbij de krachtigste lofspraak, zoo wel aan 's mans hart, als aan deszelfs geest.
Min bekend zijn de verdiensten van laurens reael als Dichter, die hier bewezen worden uit zijn' Oorsprong der Kusjes, de Maagdenklagt enz. - dan volgen gerbrant adriaenszoon bredero, samuel coster, daniel heinsius, casparus barlaeus en hugo de groot. De drie laatsten maakten zich tevens vooral verdienstelijk door het hanteren van de Latijnsche lier. De Schrijver zegt, dat sommigen waarschijnlijk petrus scriverius bij deze drie zouden gevoegd hebben; wij behooren onder dezen. Al had de man niets anders geschreven, dan de overzetting, of liever uitbreiding, van den Brief van Prinses amelia aan haren Echtgenoot Prins fredrik hendrik, door barlaeus in het Latijn vervaardigd, dan zouden wij nog aan hem den naam van Nederduitsch Dichter toekennen. Het begin diene ter proeve:

Mijn Heer, zo nu misschien geen trommels u beletten, 
Noch 't ijsselijk geraas der klinkende trompetten, 
En zo gij nu ter tijd niet dicht bij 't ongeval, 
En onder het kanon gaat rijden na de wal: 
Wend herwaards uw gezigt, en wilt den brief doorleezen 
Van uw beangste Vrouw, (hoe kan 't doch anders wezen?) 
Gebied een kleine rust, en stilstand van geweer, 
En dat geen donderkruyd de huyzen slaa ter neêr. 
Ik met uw Zoon den Prins, en Dochters, uwe erven, 
Die zullen licht bij u zo korten tijd verwerven. 
En ziet, dewijl mijn pen loopt over dit papier, 
Zo maakte in de wieg Charlotte kinds getier. 
Wilhelmus ligt in 't bedd' in stede van zijn Vader, 
En roept dien hij niet ziet: Louisa komt mij nader. 
Zij vliegen om mijn hals, en kussen met haar tween; 
Ik krijge kus op kus; de Vader krijgt er geen. 
Dit kladdige geschrift, dit vreemd fatsoen van woorden, 
Komt bij, om dat uw Zoon mij in het schrijven stoorde; 
Hij stiet mij aan den arm: mijn hand, die beevend' schreef, 
Omdat gij u zoo waagt, 't een door het ander wreef. 
Maar dat gij ziet den brief met vogtigheyd betoogen, 
En hier en daar besprengt, dat komt uyt mijne oogen. 
't Is niet dan traanendaau, enz. 


{==112==} {>>pagina-aanduiding<<}

Na de groot volgt de verdienstelijke Zededichter, dirk rafaelszoon kamphuyzen, en op dezen de Prins onzer Dichteren, joost van den vondel. Zeer breedvoerig is de Schrijver over dezen; dan hij put geenszins deszelfs lof uit. De keus der voorbeelden doet zijne bedrevenheid in des Dichters werken kennen, en zijn verstand en smaak eer aan. Hij eindigt met den beroemden Rei der Klarissen: O Kersnacht enz.
De verdiensten en gebreken van huygens worden hierop vermeld en naar waarde uiteengezet. Ook hier zijn de voorbeelden zoodanig gekozen, dat een ieder wordt aangemoedigd om zich te verlustigen in 's mans

Gestoffeerde Galerijen 
Vol van kunst en wetenschap, 

en bloemen te plukken in dit

Bloemhof mild van geur, 
Rijk door zijn verscheidenheden 
Van gedaante en levend kleur. 

Gaarne zouden wij gezien hebben, dat de Schrijver bij deze afdeeling eenigzins had uitgeweid, om ook de werken van minbekende Dichters in het licht te stellen. Op bl. 149 zijn simon van beaumont en lenard peutemans wel in het voorbijgaan gedacht, en op bl. 220 en 221 vele anderen; dan proeven uit de werken van dezen zouden meer aangenaam zijn geweest, en er was stoffe te over voor nuttig vermaak. Het meest speet het ons, dat wij niets vonden uit de werken van van der burg, brosterhuizen of doublet, die, benevens huygens, door den onbekenden maker van het bevallig Dichtstuk de Minnekunst, bij het uitdooven van het groote licht in den Loevesteinschen kerker, geoordeeld werden, dit verlies voor onzen Zangberg te zullen vergoeden.

Dan troost U, soete Jeught, dat, daer Ghy een siet legghen, 
Euterpe weder vier heeft met zijn geest bedeelt, 
Vier Vogheltjes als uyt des Phoenix asch geteelt, 
Die, soo men 't beesjen kent aen zijn gepiep en veeren, 
Een heldren bovenzang in korten zullen leeren. 
De vlugste van hun is die huyghens, wiens gefluyt 
De Nymphies van den Haag in zijn Voorhout lokt uyt; 

{==113==} {>>pagina-aanduiding<<}

Drie and're zijn doublet, verburg en brosterhuysen, 
Wien dit alleen ontbreekt, dat sy in duystre kluysen 
Nog hangen in de kooy, van niemand nog gekend, 
Van niemand nog gezien, als die daer zijn omtrent; 
Doch mag men hunnen zang in 't open woud eens hooren, 
Ik weet hun soete stem zal alle man bekooren. 

Dit schreef men in 1620, en wat zij naderhand waren, zoude te bewijzen zijn geweest, vooral aangaande verburg of van der burg, uit zijn lofdicht op de Kusjes van westerbaen.
Op huygens doet de Schrijver johan de brune, jan van der veen, jan six en jeremias de decker volgen. Elk Lezer, die de schoon bewerkte afzonderlijke Verhandeling des Schrijvers over den laatsten, dien zoo beminnelijken Dichter, kent, verwachtte met reden bij zijnen lieveling eene bijzondere wijdloopigheid; dan hij heeft zich hierin terug gehouden, en behandelt hierop den minbekenden daniel joncktys op gelijke wijze. Bijzonder bevielen ons de proeven van dit edel vernuft, en niets wenschen wij liever, dan dat de Schrijver, of iemand anders, voor deze taak berekend, den schat van juweelen, in 's mans thans onbekende werken te vinden, in den dag bragt, en zijn lot en leven vermeldde. Hoe steekt het zachte en stille van hem af bij het stoute, ja brommende van jan vos, van wien het goede zoo wel als het kwade gemeld wordt. Jan harmenszoon krull, die zijne lier meer naar die van cats stemde, en reinier anslo, de Dichter van sierlijke netheid, die vondel volgde, zelfs in het omhelzen van het Roomsch Kerkgeloof, worden daarna geprezen, en hierop volgt eene lange naamlijst van Dichteren van mindere verhessing, die, zonder proeven van hun werk te geven, worden voorbijgegaan. Wij zullen geene aanmerkingen maken op de verkeerde spelling en snijding van sommige namen; dan wij missen er nog verscheidene personen, die zeker melding, en misschien zelfs aanhaling, verdiend hadden; bij voorbeeld, johan van paffenrode, Heer van Gusigny, cornelis en willem de bevere, cornelis van oversteege, jacob de witt, den Vader van het beroemd ongelukkig Broederpaar, samuel naeranus, pieter godewyk, gerardus staeckmans - rochus van den honert, hendrik corneliszoon hooft, daniel mostert, enz. enz.

{==114==} {>>pagina-aanduiding<<}

Hieronymus sweers en johan van someren zijn vervolgens naar waarde gedacht, en na iets over jan de brune de Jonge gezegd te hebben, staat hij langer stil bij gerard brandt den Vader. Min verheven dan zijn stoute voorganger vondel, is hij te prijzen om rijkdom van denkbeelden en kracht van woorden; dit wordt bewezen door bijschriften enz., en hierna vergoedt de Schrijver een verzuim, van jacob westerbaen en pieter de groot te zijn voorbij getreden. Beiden worden naar waarde ten toon gesteld: misschien hadden echter de gebreken van den eersten wel meer mogen aangewezen worden, vooral zijne zucht om al te veel te willen zeggen, waardoor hij wel eens tot platte en onvoegzame redeneringen vervalt. Wij hebben zijn uitmuntend Hosdicht: Okkenburg, wel eens bij Okkenburg zelve vergeleken: zijne voorafgaande langgerekte rijmen over den Loosduinschen weg, het Loosduinsch kinderbed enz. veroorzaken dat men moede wordt eer men het hek bereikt; doch dan wordt de moeite rijkelijk vergoed. Wij zouden de tegenstelling van den Leeuwrik met den Nachtegaal, op bl. 71, liever als eene proef hebben zien bijgebragt, dan het verhaal van de Schilderijen uit de Zaal. De Schrijver had hier ook wel eenig berigt en proeven kunnen geven van die aardigheden en sijne trekken van vernuft, die westerbaen zoo keurig uit ovidius, tibullus, en vooral van de Italiaansche Dichters, heeft ontleend, en zoo dikwijls inweeft; bij voorbeeld het slot van zijn berigt aangaande zijnen Boomgaard:

Ick kan met moes en fruyt my en mijn vriend geryven; 
Ick eet, ick geve wegh, noch kan er overblyven; 
De musch, de spreeuw, de kaeuw en exters eeten meê; 
Maer tegen sulck gespuys houd ick den snaphaen reê, 
Daer past mijn polver op en schut van hagelkogels, 
Behalven op een slagh van schaedelijcker vogels, 
Van Bestemoeders aert in stuck van snoepery; 
Die grijp ick levendigh, en laetse weder vry, 
Doch voor een kleyn rantsoen; en, Meysjes, wilt Ghy weeten 
Waer voor Ghy in mijn Hof mooght alle fruyten eeten, 
Vraeght aen den Echo hier, wat geeft men voor rantsoen? 
Met maer vier lettertjes sal zy U antwoord doen. 

Bij pieter de groot wordt deszelfs Oom willem voorafin 't voorbijgaan gedacht, en de wensch te kennen gegeven, dat men eens de dichterlijke verdiensten van de le-
{==115==} {>>pagina-aanduiding<<}
den van dit beroemd geslacht verzamelde en in het licht stelde; daarna wordt de waarde van den Neef bewezen. Als Nederduitsch Dichter won deze het van zijnen Vader, vooral in kracht en zwier; men vindt hiervan voldoende bescheiden.
De vermaarde Kerkleeraar j. vollenhove, joachim oudaen en anderen worden hierna met schuldigen lof vermeld; dan men ziet in hunne werken reeds die vermindering van vuur en gloed, welke de oorzaak werd van die verkleuming, die bij pels en andere slaafsche navolgers der Franschen wordt waargenomen. De Dichtgenootschappen, waar men destijds over stippen en streepjes kibbelde, en de kracht liever uit de verzen miste, dan de minste overtreding der schoolwetten duldde, drukten den geest van elken aankomenden Dichter. Pluymer, monen, dullaert, onttrokken zich maar gedeeltelijk aan dit juk; dan zij gaven echter proeven, wat zij in beter tijden zouden geweest zijn. Antonides hield zich geheel van dien band ontslagen, en van hier dat hij den naam van Zoon van vondel waardig was. De Schrijver weidt voortreffelijk uit in zijnen lof, door welgekozene voorbeelden, zoo uit het dichtstuk Bellona aan bandt, als dat des IJstrooms enz. De weldoener van antonides, dirck buysero, petrus francius en joan van broekhuizen (de beide laatsten meer beroemd door het osferen aan de Latijnsche Musa) worden hierop gedacht, en na verscheidene anderen genoemd te hebben, staat hij nog stil bij katharina leskailje, jan luyken, lucas rotgans, kaspar en johannes brandt en jan baptista wellekens, en eindigt hierna dit Deel met een besluit van de opgaaf der Dichters dezer Eeuwe, dat als het ware de slotsom is van des Schrijvers redenering. Het verval van de kunst in de laatste helft der Eeuwe, in vergelijking van den weligen bloei derzelve in den aanvang, wordt hier wijsgeerig nagespoord en opengelegd. - Dat het beoefenen der Ouden minder noodig werd, na de voorbeelden van hooft, vondel en anderen te bezitten, wordt als eene
reden opgegeven, waardoor de Nederlandsche Dichters minder oorspronkelijk werden. De min gelukkige toestand van het Vaderland, na 1672, werkte ook bijzonder mede tot verval; bij het gevoel van afhankelijkheid en het zien van de vleijerij der Regenten verslapten natuurlijk de krachten van den geest.

{==116==} {>>pagina-aanduiding<<}

Na dit overzigt zullen wij geene lofspraak behoeven te houden over den rijkdom en de volledigheid van het Stuk zelve. Bijzonder zouden wij nog kunnen uitweiden over de keurige wijze der behandeling, in het aaneen hechten der deelen; dan bovendien zien wij in alles zoo vele fijne punten van oordeel en vernuft, dat ons bestek het ons niet toelaat om onzen lust naar eisch in te volgen. Hoe gaarne zouden wij het oordeel van den Schrijver over dezen en genen hebben medegedeeld! Gezegd hebbende, dat de stijl van brandt hierbij geëvenaard is, meenen wij dit alleen om onzentwille te moeten bewijzen, en kiezen des, op het openslaan van het boek, ter proeve een gedeelte van hetgene hij aangaande antonides zegt:
‘Wij roemen in antonides de stoute vlugt, de krachtige verbeelding, de beeldenrijke schildering, en ongewone hoogdravendheid van uitdrukking, waarin hij alle Dichters van zijnen leeftijd achter zich laat; wij roemen in hem die stoutheid van gedachten, dien zwier van uitdrukking, die levendige en juist geteekende gelijkenissen; wij roemen eindelijk in hem die zachtheid en liefelijkheid, waartoe zijn hoogstijgende geest zich stemmen kon: doch wij laken in hem, dat hij zijn vernuft ook dan, wanneer het als wild en woest aan het hollen sloeg, niet genoeg beteugelde; zoodat de Dichter, door al te hooge vlugt, als in het zand ter neder valt. In dit gebrek van zijnen tijd heeft hij gedeeld, schoon hij zich boven andere gebreken, die toen begonnen veld te winnen, als daar zijn gelijkvloeijende eentoonigheid en middelmatige gang van denkbeelden met spaarzame versiering en dun gezaaide bloemen, stoutmoedig verhief. Had hij langer geleefd en zijne al te jeugdige hoogdravendheid door mannelijke ernsthaftigheid getemperd, zijne Gedichten, die ook nu nog met reden in groote hoogachting bij bevoegde kunstregters staan, zouden nog meerderen lof en standvastiger roem verworven hebben. Niet dat ik in hem afkeure zulk eene kracht, als hij b.v. ten toon spreidt in zijn Oorspronk van 's Lants Ongevallen.

Nu is met hun gezang de dolheit uitgelaten. 
Men trapt den zwangren buik te barste, propt de straten 
Met maegden-lijken, eerst ontuchtig geschoffeert, 
Gebrant, geblakert, vuil mishandelt en onteert. 
De drempels kraken van gekneusde bekkeneelen, 
De lijken grijnzen aan de takken van abeelen 

{==117==} {>>pagina-aanduiding<<}

En linden, en de moort, die vrouw noch zuigling spaert, 
Maekt Alva, Neerlants vloek en geessel, zacht van aert. 

Een matig gebruik van dergelijke krachtige schilderijen is boven berisping verheven; maar wij misprijzen duisterheid van uitdrukking en al te verwarde zamenstelling van zinsneden; wij misprijzen die vreemde en gezochte spreekwijzen van metalen vuurbrakende monden, gloeijende robijnen der Zon, stroomtapijt, levend kristalijn, en honderd dergelijke onnatuurlijke en harde uitdrukkingen - dan het is schier onvergeeslijk, in zulke heerlijke tafereelen van wel geronde en stout geteekende beelden, waarvan zijn dichtwerk vol is, een enkel hard en plat voorwerp te berispen.
De IJstroom, het uitvoerigste, en, mijns oordeels, beste zijner Gedichten, heeft zoo veel oorspronkelijks en krachtigs, dat de keurigste bij de lezing van weinige regels naar genoegen te gast gaat, even als op eenen maaltijd, waar stevig rundervleesch ons wel schielijk, maar krachtig voedsel bijzet. Het eerste boek, in zijnen aanleg eene eenvoudige beschrijving van den IJkant te Amsterdam, dat bij zoo vele andere Dichters eene dorre en koude beschrijving zoude opgeleverd hebben, is hier eene verrukkelijke en stoute schildering van de levendigste en geestigste werkingen. Bij de woning b.v. van den Zeeheld de ruiter zingt hij aldus in geestverrukking:

Bedrieg ik mij, of klimt het water aan die streek 
Ten boorden hooger op, en bruist, terwijl ik spreek, 
Met open keel vooruit. en lekt de hooge randen 
Met zijne zachte tong?’ enz. 

Over de doorgaande keuze van voorbeelden zoude men misschien eenige aanmerking kunnen maken; dan een ieder, die den Schrijver, en de zachte stemming van zijn hart en gestel kent, zal het natuurlijk vinden, dat de eerste aandacht, bij het naslaan van de verschillende werken der Dichters, viel op het zachte en teedere, en van hier, dat hij zoo vele voorbeelden, daartoe betrekkelijk, bijbrengt; een ander, tot stouter gevoel en bedrijf gestemd, zoude zeker meer door de voorbeelden van het stoute en verhevene getrokken zijn geworden, en deze dus hebben bijgebragt.

{==118==} {>>pagina-aanduiding<<}

Over enkelde Historische misvattingen in het lot en leven van eenigen zullen wij niet vallen; dan het heeft ons eenigzins leed gedaan, dat de Schrijver, die zeker in den tijd tusschen de bekrooning in 1805 en de uitgaaf in 1808 aan het beschaven en invullen is gebleven, geene melding heeft gemaakt van die werken, welke inmiddels zijn uitgekomen, en waarbij berigt van het bedrijf, lot en waarde van eenigen dezer Dichters gevonden wordt. De lust, om dit belangrijk vak onzer Letterkunde te bewerken, kan niet genoeg bevorderd worden, en een Schrijver ziet zijnen naam in zulk een klassiek werk niet gaarne vergeten. Wij hopen, dat de Schrijver dit verzuim bij een aanhangsel tot het tweede Deel zal verhelpen.
Na dit een en ander zal ons gevoelen over dit Werk niet meer twijfelachtig zijn; doch ons schieten woorden te kort, om ons dankbaar gevoel als Nederlanders naar eisch uit te drukken. Wij wenschen onze Natie derhalve alleen geluk met het erlangen van dit voortreffelijk en ons geheel ontbrekend lettergeschenk; - wij bedanken de Maatschappij van Taal- en Dichtkunde, nu die van fraaije Kunsten en Wetenschappen, voor haren ijver, om onze Geleerden tot zulken nuttigen arbeid aan te sporen; - wij verheffen ons op onzen ijverigen Landgenoot, die deze gewigtige taak zoo uitstekend heeft bewerkt; - wij wenschten gaarne aan den dubbeld verdienden Eerepenning eene dubbelde waarde te kunnen hechten; dan, wetende dat een nuttig gebruik van zijn Werk hem nog aangenamer zal zijn, raden wij elken beoefenaar onzer Dichtkunst, vooral den aankomenden, om hetzelve niet alleen zich aan te schaffen, maar ook om het te doen doorschieten, ten einde daarbij aanteekeningen te houden van alles, wat tot de Letterkundige Geschiedenis der Kunst behoort, de goed- en afkeuring-waardige voorbeelden op te teekenen, en hiervan een bestendig gebruik te maken. Om dit te bevorderen, zouden wij tevens gaarne zien, dat dit Werk door de Maatschappij, afgescheiden van hare andere Werken, en met den Titel, dien de Schrijver voor de weinige prezent-exemplaren aan zijne Vrienden heeft gebezigd: Proeve eener Geschiedenis der Nederduitsche Dichtkunst, wierd uitgegeven. Reikhalzend zien wij naar het tweede Deel uit, en wenschen den Schrijver lust en gezondheid toe, ter spoedige bezorging van hetzelve.





{==119==} {>>pagina-aanduiding<<}

Corinna, of Tafereel van Italië, door Mevrouw van Stael Holstein. Met eenige bijgevoegde Ophelderingen. Iste Deel. Met Platen. Te Haarlem, bij F. Bohn. 1808. In gr. 8vo. 368 Bl.

Wij zijn in waarheid verlegen, boe wij onzen Lezeren het juiste denkbeeld geven zullen van de waarde eens Werks, waarvan iedere bladzijde ons de duidelijkste bewijzen gaf van de voortreffelijke talenten der Schrijfster. Het bekoorlijke Italië, zoo rijk in Natuur, en Kunst, en Oudheid, geteekend door de pen eener Vrouw van zulk eenen wijsgeerigen waarnemenden geest, van zoo gevoel en vernuft, ons zoo geheel vreemde zeden en levenswijze betooverend en uitlokkend geteekend door zoodanig eene Dame, die geheelenal en met geestdrift ingenomen is voor haar onderwerp; waarlijk dit moest een uitmuntend, onderhoudend, leerzaam Boek opleveren. Dan hier hebben wij Italië nog bekoorlijker en treffender geteekend; wij zien deze zeden zigtbaar daargesteld in zeker zonderling voortreffelijk wezen, corinna, door de uitmuntende Schrijfster dezes Werks opgesierd met alle de eigenheden van dat Land, en alle voortreffelijkheden van ligchaam en geest; eene jengdige Italiaansche Schoonheid, die iederen Lezer bekoort, en als 't ware betoovert; en uit eenen zoo schoonen mond, met zoo veel levendig gevoel, vernuft en geest, ontvangen wij hier, omtrent iedere merkwaardigheid, belangrijke berigten. Daarenboven heeft Mevrouw van stael aan dit meesterstuk harer pen alle de schoonheden en het roerende van een' Roman gegeven, eene liefdesgeschiedenis, die de aandacht boeit, en de zachtste en zoetste aandoeningen van het hart gedurig uitlokt, streelt en voedt.
Dit Eerste Deel is in Tien Boeken afgedeeld. I Boek. Oswald, Lord nelvil, een Schotsch Edelman, reist naar Italië, een man van het echte Engelsch Nationaal karakter, een uitmuntend mensch. Zijne ziel is krank; de dood van eenen waardigen Vader, en het grievend gevoel van niet volkomen jegens dien beantwoord te hebben aan zijne verpligting, maakt hem diep droefgeestig en somber. Spoedig vindt hij een' reisgenoot, een' echten, vrolijken Franschen Edelman, de Graas d'erfeuil. Een zonderling contrast! - Te Ancona werden zij getuigen van een' geweldigen brand, en waren de redders en weldoeners der ongelukkigen. Zij komen te Rome - II Boek. Corinna op het kapitool. De beroemdste Vrouw van Italië, eene der grootste Schoonheden en eene Improvisatrice, zou op het Kapitool gekroond worden. Het geschut, het luiden der klokken, alles kondigde dit Feest aan; de

{==120==} {>>pagina-aanduiding<<}
Reizigers waren ooggetuigen. De beschrijving is uitvoerig en treffend; en corinna maakt op het hart van den Lord eenen onuitwischbaren indruk. Deze corinna is een allerbekoorlijkst schepsel, begaafd met iedere voortreffelijkheid, eene geborene Italiane naar het schijnt, maar hare afkomst en stand is een diep geheim. - III Boek. Corinna. De luchtige Fransche Graaf heeft den Lord spoedig bij corinna ingeleid. ‘Oswald vond in corinna eene voor hem geheel nieuwe bevalligheid. Een groot, een ijsselijk tijdstip in zijn leven was door eene zeer bevallige, zeer geestige Fransche Vrouw gekenmerkt, doch naar deze geleek corinna in geenerlei opzigt; hare gesprekken ademden zoo wel alles, wat men vernuft kan noemen, als geestdrift voor de schoone kunsten, wereldkennis, scherpzinnigheid, en diepe gevoeligheid; in één woord, alle betooveringen van een' vluggen, levendigen geest waren daarin te vinden, zonder dat hare gedachten of aanmerkingen daardoor iets 't minste in volledigheid of gewigt verloren. Oswald was tevens bekoord en opgetogen, weggesleept en ongerust; hij kon niet begrijpen, hoe één mensch zoo veel in zich vermogt te vereenigen, als corinna werkelijk deed; - hij stond in twijsel, of 't de hoogste verhevenheid, dan wel een sterke graad van wuftheid was, die haar ten band van zoo vele bijna tegenstrijdige hoedanigheden strekte,’ enz. Natuurlijk vond hij iederen avond bij deze corinna het uitgezochtst gezelschap, en over menig onderwerp hooren wij uit haren mond het belangrijkst gesprek. - IV Boek. Rome. Ook corinna onderscheidde oswald, en de Italiaansche vrouwen ontveinzen hare liefde niet; met dat al tot eene verklaring kwam het in lang nog niet. Zij noodigt
oswald uit, om met haar Rome op te nemen; zij bezoeken eerst het Pantheon, voorts het Kasteel van St. Angelo, de Kerk van St. Pieter, het Kapitool, het Forum, de Zeven Heuvelen. ‘Ik heb u, zeide corinna bij het einde der wandeling, vlugtig eenige sporen der oude Geschiedenis vertoond; gij kunt daaruit eenig denkbeeld opvatten van 't vermaak dier geleerde zoo wel als dichterlijke onderzoekingen, welke beide tot het hart en tot den geest spreken.’ Maar men moet in het Werk zelve opzoeken, wat en hoe zij doet opmerken; trouwens zij deed dit nu ook met een bijzonder doel, het hart van den man namelijk, dien zij beminde, aan zich te verbinden. Oswald intusschen gevoelt hoe zeer hij reeds aan haar gehecht was, en ontwijkt haren omgang; dan zijne afwezigheid maakt haar diep ongelukkig; een toeval brengt de gelieven bijeen, en zij zijn nu vaster, echter zonder stellige beloste of vaste bedoeling, verbonden. - V Boek. De grafplaatsen, de kerken en paleizen. Eene onderrigtende, belangrijke wandeling, waarop wij echter de gelieven niet volgen, maar

{==121==} {>>pagina-aanduiding<<}
geven liever deze, voor de Romangeschiedenis belangrijke, uitboezemingen van corinna bij eene der grafsteden. ‘Men heeft, zegt corinna, eene Elegie van propertius, welke, beter dan eenig ander stuk uit de Oudheid, die waardigheid der vrouwen bij de Romeinen schetst, welke, bij meerdere zuiverheid, nog grootere achting inboezemt, dan zelfs de glans, die haar in de Riddertijden omstraalde. Cornelia, in hare jeugd overleden, zegt haren echtgenoot het teederste vaarwel, terwijl zij hem troost over haar verscheiden, en men gevoelt bijna met elk woord al het heilige, al het achtingswaardige der huisselijke betrekkingen. In die edele, mannelijke taal van de Heeren der wereld, welke, even als zij zelve, onzen eerbied afdwingt, leest men den schoonen trots van een onschuldig leven. Ja, zegt cornelia, van de bruidtoorts tot den brandstapel heeft geene smet mijn leven bezoedeld; de plaats tusschen die beide fakkels bleef zuiver. Welk eene heerlijke uitdrukking! riep corinna uit, welk een verheven beeld! en hoe benijdenswaardig is 't lot der vrouw, die zoo eenvormig deugdzaam mogt leven! - Bij deze laatste woorden biggelden er tranen van het schoone oog der spreekster af; tranen, die eene wreede verdenking in oswald's hart deden oprijzen. Corinna! riep hij, heeft uw kiesch gemoed zich niets te verwijten? zoo ik meester mijner hand ware, en u die kon aanbieden, zou ik dan geen medeminnaar in het voorledene hebben? zou ik trotsch kunnen zijn op mijne keuze? zou geen wreede minnenijd immer mijn hart behoeven te verscheuren? - Oswald, antwoordde zij, ik ben vrij, en bemin u, gelijk ik nimmer beminde; wat eischt gij meer? dwingt gij mij tot de bekentenis, dat mijne verbeelding, voor ik u kende, mij kon
diets maken, dat ik beminde? En bestaat er in 's menschen hart geen goddelijk mededoogen voor de dolingen, die de liefde, of ten minste hare begoochelingen kunnen veroorzaken? - Dit zeide zij, terwijl een bescheidene blos haar gelaat bedekte. - Oswald trilde, doch zweeg. Berouw en schaamte straalden in corinna's blik door, en verboden hem haar streng te vonnissen. Het scheen hem toe, alsof een hemelsche straal haar kwam vrijspreken. Hij drukte met vervoering hare hand aan zijn hart, en knielde voor haar neder, zonder een woord te spreken, zonder iets te beloven, maar met een blik vol liefde, die alles deed hopen. - Geloof mij, zeide toen corinna, laten wij geen plan maken voor de volgende jaren. De gelukkigste oogenblikken des levens zijn dezulken, die ons een weldadig toeval bezorgt. Moet men hier, te midden der graven, zoo angstvallig bezorgd zijn voor de toekomst? - Neen, riep nelvil in vervoering uit, neen, geen toekomst zal mij meer van u scheiden!’ - Corinna intusschen wilde de ontdekking van het plan van den

{==122==} {>>pagina-aanduiding<<}
Lord verschuiven tot het tijdstip, waarop hij reeds zoo aan haren omgang gewoon zou geworden zijn, dat hem geene scheiding meer mogelijk was. - VI Boek. Zeden en karakter der italianen. Een Bal, waarvan corinna wederom de Godes is, de berispingen van den Lord, en eene briefwisseling met haar, waarin hij het karakter en de zeden der Italianen hevig aanvalt en zij dezelve verdedigt, dit is de inhoud van dit Boek, aan welks slot de gelieven weer hereenigd zijn, en een bloedverwant van den Lord door hem bij corinna wordt ingeleid, doch bij wiens verschijning het duidelijk wordt, dat deze zonderlinge Onbekende vroegere betrekkingen in Engeland moet gehad hebben, hoewel zij zorgvuldig haar geheim behoudt; echter wordt het hart van den Lord al naauwer met het hare verbonden. - VII Boek. De italiaansche letterkunde. Een belangrijk gesprek, vooral over Dichtkunde, Dichters, en het Tooneel. - Ten betooge van de geschiktheid der Italianen in 't bijzonder ook voor het Treurspel, geeft corinna daarvan eene proeve, en hare vertaling van de Romeo en Julietta van shakespeare wordt door hare vrienden en haar zelve vooral meesterlijk uitgevoerd. Indedaad de keuze was voortreffelijk: ‘Romeo en Julietta is een Italiaansch onderwerp; het tooneel is te Verona, waar men nog het graf dier beide gelieven vertoont. Shakespeare heeft dit stuk met de beurtelings vrolijke en hartstogtelijke verbeeldingskracht, die flechts in het Zuiden schijnt t'huis te zijn, bezield; eene verbeeldingskracht, die in voorspoed juicht, maar weldra tot wanhoop, van daar tot manslag en zelfmoord overslaat. Alles is daar vol drift in de bekomene indrukken, die men echter gevoelt dat onuitwischbaar zijn zuilen. De schok der driften ontstaat niet zoo zeer uit de
ligtzinnigheid van aard bij dat Volk, maar uit het warmer klimaat, waardoor 't bloed met verdubbelden aandrang bruist, waardoor de taal zelfs met vurige uitdrukkingen eener Oostersche welsprekendheid, die zoo vele uitvloeisels uit het hart zijn, verrijkt wordt, en die shakespeare, gelijk ook het geheele Italiaansche karakter, beter dan eenig ander buitenlandsch Schrijver heeft weten te vatten. Hij tokkelt niet, gelijk ossian, bestendig ééne snaar, de teederste des harte; het is niet de onverdeelde liefdevlam, die hij ons voor oogen maalt; neen, in romeo en julietta hoort men de levendigste muzijk der drift in alle hare wijzigingen; men ziet den verdeelden teruggekaatsten lichtstraal, die ons de kleuren verschaft, en toch ontdekt men steeds in dien straal de helderheid en warmte van zijnen oorsprong. Er heerscht in dit opstel zoo wel de levenskracht als alle de sterke wezenstrekken, welke het land en de inwoners van Italië onderscheiden. Romeo en Julietta scheen dus, in eene Italiaansche vertaling, alle de waarde van een oorspronkelijk werk

{==123==} {>>pagina-aanduiding<<}
te herkrijgen.’ - VIII Boek. De standbeelden en schilderijen. Oswald was nu op het punt aan corinna alles op te offeren; een woord intusschen van zijnen bovengemelden bloedverwant, die mede corinna hoog bewonderde, maar hem toch vroeg: ‘wat doet men daarmede in huis? en het huis is bij ons toch alles, dat weet gij, ten minste alles voor de Vrouwen.’ Ik zou, voegde hij er bij, corinna op den troon van Engeland, maar niet onder mijn nederig dak kunnen wenschen. Dit woord niet zoo zeer, maar vooral de herinnering aan de Moeder van den Lord, en die jonge Engelsche, aan zijne Moeder zoo gelijk, die zijn Vader voor hem bestemd had, bragten den Lord in eenen geweldigen tweestrijd. Zijn Vriend vertrok. Oswald kreeg een toeval, waaraan hij reeds vroeger onderhevig was, maar waarvan hij dacht genezen te zijn; eene bloedspuwing. Corinna krijgt er berigt van, en gaat aanstonds, te voet, door Rome's hoofdstraat, den Corso, op een tijdstip, dat de menigte aldaar te voet en in rijtuigen hare avondwandeling deed, zoo dat zij, in het gezigt van bijna gansch Rome, onverzeld het huis van haren Vriend betrad. Oswald ontstelde, want in Engeland ware het met haren goeden naam gedaan geweest; doch corinna stelt hem gerust. - Na zijn herstel beschouwden zij de meesterstukken der kunst, in de Museum's en de Galerijen; ook bezochten zij Tivoli. Opnoemen willen wij niet; wij kunnen toch de aanmerkingen niet aanstippen, en deze zijn 't belangrijkst. - IX Boek. Het volksfeest en de muzijk. ‘Het was juist de dag van het woeligste Feest, op het einde van het Carnaval, van dien tijd, dat het
Romeinsche volk als door eene koorts van woelige vrolijkheid, eene razernij naar vermaken bevangen wordt, waarvan men elders te vergeefs voorbeelden zou zoeken. De geheele stad vermomt zich,’ enz. Zij beklommen het Amphitheater bij den Obelisk, om den wedloop der paarden te zien, woonden voorts het Concert bij in de zaal van den schouwburg, en nu zou corinna de Lijdensweek, naar de gewoonte van vele Romeinsche Dames, in een Nonnenklooster doorbrengen, om zich te bereiden tot de plegtigheid van het Paaschfeest. - X Boek. De lijdensweek. In zijne eenzaamheid kon nu oswald de godsdienstige plegtigheden opnemen. Toen hij corinna wedervond, volgt tusschen hun een gesprek over hunnen verschillenden Godsdienst. Na het Paaschfeest wilden de gelleven zamen de schoonheden van Napels gaan opnemen, en aan het einde van dit Deel zijn zij derwaarts op reis. - De Aanmerkingen van de Schrijfster, achter dit Deel gevoegd, zijn maar weinige; die van den Vertaler vindt men onder den tekst; de laatste dienen deels ter opheldering, deels ter aanwijzing, waar het scheen dat eene te groote vooringenomenheid voor Italië bij de Schrijfster uitkwam.






{==124==} {>>pagina-aanduiding<<}

Een Winter in Londen, of Tafereelen der groote Wereld; in drie Deelen. Door T.S. Surr. Naar den vijfden druk uit 't Engelsch door H. Potter. Iste Deel. Te Amsterdam, bij C.L. Schleijer. 1808. In gr. 8vo. 272 Bl.

De bij ons reeds met lof bekende potter noemt in zijn Voorberigt dit werk een fraai en onderhoudend boek; de vijfde oplage van het oorspronkelijke, zegt hij, ziet reeds het licht, en ieder Engelsch Tijdschrift beoordeelde het bij uitstek gunstig. De tijd zal ons leeren moeten, in hoe ver hetzelve voldoet aan den titel; tot nog toe immers kunnen wij niet zien, waarom het ‘Een Winter in Londen’ genoemd wordt; welligt dat de ontknooping en het meest belangrijke gedeelte des verhaals aan het slot deze benoeming echter zal billijken. Wat daarvan ook zij, in zoo ver reeds dit Deel tafereelen der Groote Wereld levert, teekent het ons deze niet zeer gunstig, en is dezelve ook in het hooggeprezen Engeland zoo als doorgaans overal. Dit boekdeel leest men in een uur van uitspanning met genoegen; tot nog toe is 't verhaal niet vervelend lang gerekt, gelijk het geval is in menigen Roman, en het bevat zeer goede aanwijzingen en zedekundige lessen. Het heeft ook in den Eerw. potter eenen bekwamen Vertaler gevonden, en verschijnt alzoo ook onder ons in een niet onbevallig kleed. Het behelst de geschiedenis van eenen vondeling, een zeer jong kind, alleen uit eene schipbreuk gered door eenen Chinees, welke echter denzelfden nacht reeds stierf, zoo dat men volstrekt geen berigt had van des kinds afkomst of ouders. Deze vondeling werd opgenomen en verzorgd door eenen schatrijken Engelschman, een man van fortuin, meer uit trotsche praal, dan wel uit menschenliefde en edelmoedigheid. Zijne gade intusschen, eene vrouw van geboorte en opvoeding, hing aan het kind met de zorgvuldigste teederheid, en bezorgde het in de waardige handen van eene brave weduwe op het land, wie de jongen lang voor zijne moeder hield, tot dat hij, tegen de bedoeling zijner weldoeners, de waarheid, en hoe hij geheel van vreemde gunsten afhing, ontdekte. Het kind wies voorspoedig op, en had,
door een zamenloop van gunstige en toevallige omstandigheden, gelegenheid, om zich als jongeling met een aantal uitmuntende kundigheden te verrijken; het muntte in alles uit, en groeide op tot een edel mensch, van wien wij ook bij de schitterendste standverwisseling alles goeds durven verwachten. Zijn weldoener intusschen, die zich weinig om hem bekommerd had, had met hem geene groote plannen, en 't stond hem zelfs tegen, dat dit genie niet liever tot eene kostwinning was opgeleid, waar-
{==125==} {>>pagina-aanduiding<<}
omtrent zelfs de Gravin (want zijn geld had hem in den Gravenstand gebragt) van hem vrij bittere verwijten moest hooren. Het geluk intusschen was hier wederom den jongeling gunstig; hij redde namelijk de dochter van den Graaf het leven, en is nu bij dezen tafelvriend en huisgenoot. Jammer intusschen dat de jonge Gravin reeds verloofd is! Dan reeds vroeger had zich een zonderlinge vreemdeling vertoond, van wien men merkte dat hij wel iets naders wist van des jongelings afkomst; toevallig had de vondeling dezen naderhand weder ontmoet, en het bleek deze was zijn vader; voor ieder ander mensch was dit een diep geheim; de vreemdeling houdt zich schuil, en aan de ontdekking scheen zijn leven te hangen. Echter gaf hij den jongeling betere hoop voor de toekomst, en zelfs schitterende vooruitzigten. Het raadsel is aan het einde van dit Deel nabij de ontknooping, en het valt den Lezer reeds niet meer moeijelijk, naar den naam van den vreemdeling te gissen; hoewel men bezwaarlijk raden kan, hoe de geschiedenis nog zal afloopen, en op welk eene wijze derzelver held geraken zal in de haven des huwelijks, hetwelk immers, bij deze soort van geschriften, het slot van alles, zoo wel als het voorname is. Nu, wij lazen dit Deel met genoegen, en zullen den jongeling ook gaarne verzellen op zijnen verderen reistogt, terwijl wij hem zegen en voorspoed wenschen.

Nieuwe Romans van Wieland, Lafontaine, Schilling en anderen. Amsterdam, bij L.A.C. Hesse. IVde en Vde Deel. In 8vo. Te zamen 423 bl.

Ook onder den titel:

De Familiepapieren, of de Gevaren der Verkeering, door A. Lafontaine. IIde en IIIde Deel.

Wij wenschten hartelijk dat deze geschiedenis maar geëindigd was; want het meisje, dat ons zoo veel genegenheid en achting inboezemde, komt, vreezen wij, nog eenmaal ten val, of wordt althans zeer ongelukkig. Wij lieten haar als Gravin van hohenfels aan zeker hof; in het eerstvolgend Deel zien wij haar reeds gehuwd, en wel, bij al hare voornemens en vast karakter, niet met haren karel, maar met Graaf hohenegk. De jonge Vorst vatte voor haar de teederste neiging op, en, daar hare deugd boven iedere verzoeking is, dwingt zij hem tot achting; met dat al haar toestand werd hagchelijk, en men vond het geraden, haar, onder 't bevel van de stiptste geheimhouding, te onderrig-
{==126==} {>>pagina-aanduiding<<}
ten, tot hare beveiliging, dat 's Vorsten eigene moeder ook hare moeder was. Geschaakt en tot het uiterste gebragt, maakt zij zich als zoodanig aan den Vorst bekend, die edelmoedig besluit, schoon hij haar dit verzwijgt, haar vergoeding te doen voor zijne kwelling en vervolging, door haren karel, dien hij weet dat zij bemint, hoog genoeg te doen stijgen, om hem hare hand te gunnen. Dan dit voornemen werd, helaas! verhinderd door haar huwelijk, waartoe moeder en vader enz. haar drong. Zij werd overrompeld; zij bood wel tegenstand, maar de geschiedenis harer moeder, die zoo veel had opgeofferd, en hare bede, behield de overhand. Ik was niet gelukkig, zeide die Vorstin, want ik was de Gemalin van den Graaf van hohenegk, en ik moest mijne hand geven aan eenen man, die mij en dien ik niet beminde. Zij gaf haar een paket papieren; elize Ias die, bezweek, en gaf aan den jongen Graaf, haren Neef, de hand. Deze papieren levert ons het volgend Deel; eene roerende geschiedenis van teedere, trouwe, teleurgestelde liefde. Intusschen zag elize haren beminden karel wederom; warme vriendschap en achting houdt
den vroegeren band aaneen; zij rekent vast op hare deugd; en haar uitmuntend karakter, en de edelmoedige gevoelens van haren echtgenoot, deed de wolk des ongeluks verdwijnen, en het eenen helderen zouneschijn na; 't hart van man en vrouw vereenigde zich in eene warme liefde.
Wij vreezen intusschen, dat de geschiedenis nog niet ten einde is; en wij zouden den raad van zekere Dame de onze maken: ‘ô, Gravin! indien het eenige waarde bij u hebbe om gerust te leven, - en tevredenheid is meer dan de gelukkigst makende hartstogt, - speel dan niet met een gevaar, dat gij niet kent, en dat, ach, wat het verschrikkelijkste is, u voor eeuwig ongelukkig zou maken, omdat gij u zelve voor misdadig moest verklaren.’ Intusschen zijn de Familiepapieren, waarvan de titel gewaagt, nog niet te voorschijn, en wij denken toch dat dezelve eenmaal aan 't licht komen. Van dezelve zeide karel's vader:
‘Ik wenschte, Broeder, dat zij nimmer meer golden, dan zij voor ons gegolden hebben, niemand onzer kleinzonen meer, dan iemand van ons.’
‘Hm! Hm! zeide de Voorzanger; zoo zeide hij altijd, wanneer hij geloofde iets hards te moeten zeggen: wie van ons bewaart die dan zoo ijverig?’ ‘Ik! ik! Broeder! ik! ik greep het eerst naar de papieren, toen het huis van onzen vader in brand stond. Ik zou die voor geeuen prijs verkoopen. Maar ik wilde die niet tegen mijn adelijk diploma van het Keizerlijk Hof verwisselen; want deze papieren, zoo als wij die hebben, zijn onwaardeerbaar. Zij zijn een spoor voor iederen leeuwenberg, een

{==127==} {>>pagina-aanduiding<<}
spoor en een doel tevens. Bij iedere slechte daad zegt men tot zichzelven: gij zijt de papieren niet waardig! Bij iedere edele daad; nu heb ik de papieren niet noodig! Zij zijn als een edelgesteente, dat door eenen behoeftigen wordt gedragen: in den hoogsten nood eene redding, een troost in ieder gebrek. Verwissel het voor geld, en het is binnen kort verloren.’
Van den lof, aan 't vorig Deel gegeven, nemen wij niets terug.






Klagt bij het Graf van den Weledel-gestrengen Heer Mr. J. Hinlópen, Staatsraad van Z.M. den Koning van Holland, Voorzitter van de derde afdeeling van denzelven, Lid van het Koninklijk Instituut, en Voorzitter van de onder-afdeeling der tweede Klasse van de Nederlandsche Letterkunde, Ridder der Orde van de Unie en Lid van verscheiden geleerde Genootschappen - overleden bjnnen Amsterdam den 21sten van Wintermaand, in den ouderdom van negen en veertig jaren, door P.H.A.J. Strick van en tot Linschoten, Vrijheer van Heekendorp. Te Utrecht, bij de Wed. J. van Terveen en Zoon. 8vo.

En:

Op den Dood van Mr. Jan Hinlópen, Staatsraad, Ridder enz. in den Heere ontslapen den 21sten van Wintermaand 1808, door D. van dek Loo, Predikant te Montfoort. Uitgegeven ten behoeve der ongelukkige Opgezetenen van een overstroomd Dorp in Gelderland. Te Utrecht, bij Dezelfden. 8vo.

Wij vereenigen deze stukken in één verslag, om de gelijkheid van onderwerp, schoon beider geest tamelijk verschillend is; gelijk zich, uit de bekende gevoelens van den Predikant en den Vrijheer, dit van zelfs laat opmaken. Beiden evenwel hebben zij dit met elkander gemeen, dat het slechts middelmatige voortbrengsels zijn.
Toen wij No. 1. het eerst in handen kregen, sloegen wij toevallig de laatste bladzijde, zijnde de 21ste, het eerst op, en bij het doorloopen van dezelve zagen wij reeds bij voorraad tegen de 20 voorgaande op; doch bij de nadere geregelde doorlezing was het ons waarlijk een troost te zien, dat van deze 21 bladzijden 15 niets anders dan titels en wit papier waren, schoon de kooper dit misschien zoo aardig niet vinden zal. Men ontvangt hier namelijk drie stukjes. Het eerste, voorzang getiteld, is aan den oudsten Zoon van den zoo billijk beweenden hinlópen gerigt; het tweede, treurzang genoemd, aan de beoefenaars, vrienden en vereerers der Kunsten en Wetenschappen; en het derde, dat den naam van

{==128==} {>>pagina-aanduiding<<}
slotzang draagt, aan den Hoogwelgeboren Heere j.h., Vrijkeer van Lijnden tot Lunenburg: doch van alle deze Zangen is, in ons oog, de voornaamste verdienste, dat zij kort zijn. De Voor- en Slotzang zijn losse en gemakkelijke stukjes, waarin hier en daar een tamelijk goed coupletje voorkomt; doch over het geheel verheft zich niets boven het middelmatige. De Treurzang is eene zoogenoemde Elegie in de versmaat der Ouden; doch dit eenig onderscheid tusschen dezen en den Voor- en Slotzang is waarlijk niet te zijnen voordeele.

Zoo wat syl | laben door | een zonder | oordeel of | regel ge | hutseld, 
Waarlijk | dit was uw | maat, | Romer en | Griek! toch wel | niet. 

Indedaad de dood van een beroemd Man is bij ons een dubbel ongeluk; wij verliezen hem, en men komt ons, tot toppunt van smart, met ellendige verzen bestormen! - doch zie daar al weder een hexameter; waarlijk wij moeten eindigen, om niet onze geheele recensie

in dien moeilijken trant onzes ondanks zamen te stellen. 

No. 2. heeft, als dichtstuk, eenige meerdere waarde; doch het geheel is insgelijks niet meer dan middelmatig. Daar echter de Predikant zijn stukje onder de bescherming der weldadigheid heeft gesteld, willen wij niemand afschrikken, om eene geringe bijdrage ten behoeve van ongelukkigen te doen.

Mengelingen voor de Jeugd. Iste Stukje. Te Nijmegen, bij J.C. Vieweg. 1809. In kl. 8vo. X en 68 Bl.

Met zoo veel bescheidenheid ontvouwt de Heer s. van der meer, die zich aan het slot der Voorrede, geteekend Ravenstein, als Schrijver van dit boekje noemt, deszelfs plan en bedoeling, en spreekt met zulk eene ongemaakte zedigheid van zichzelven, dat, gelijk wij zulks reeds als een gunstig voorteeken beschouwden, wij ons verheugden, dit werkje der lieve Jeugd met ruimte te mogen aanbevelen. Hetzelve is voor Kinderen van 6 tot 13 jaren ingerigt, en zal van tijd tot tijd vervolgd worden. Gepaste bijdragen van Kindervrienden zullen welkom zijn. Dit 1ste Stukje houdt in: 1. De Boekdrukkunst. 2. De Koepokken. 3. Levensbeschrijving van jan van brakel. 4. De twee Broeders. 5. Zedelessen. 6. Levensregelen. - Over 't geheel prijzen wij de bewerking, hoewel niet overal de regte, naïve kindertoon van een' campe of salzman is getroffen.





{==129==} {>>pagina-aanduiding<<}

Algemeene Vaderlandsche Letter-oefeningen.

Leerredenen door J.H. van der Palm. Te Amsterdam, bij J. Allart. 1808. In gr. 8vo. XVI en 369 Bl.

Leerredenen van van der palm! riepen wij uit, op het eerste gezigt van dezen bundel, met een gevoel, niet ongelijk aan de blijdschap over de onverwachte verschijning van iemand, wien wij, ter bekrachtiging eener stille hoogachting, voor hem opgevat en lang in het binnenste gekoesterd, reeds dikwijls wenschten te ontmoeten. Alles toch, wat ons van tijd tot tijd van dezen Man voorkwam, bevestigde ons in het denkbeeld, dat de Gewijde Welsprekendheid zijn eigenlijk vak, en dus de Kansel de plaats zijn moest, waar hij, om zoo te spreken, eerst in zijne ware gedaante zoude verschijnen.
Hoe menig een schittert op het gewijde spreekgestoelte met den volksverblindenden glans eener welsprekendheid, die overal, behalve hier, de ware zijn kan! Hoe menig ander, daarentegen, weet eene leerstellige of zedekundige waarheid met de beknoptste duidelijkheid voor te stellen, op de duchtigste gronden te vestigen, ja zelfs een' overvloed der nuttigste gevolgen en heilzaamste toepassingen daaruit af te leiden, zonder dat men ook de flaauwste schemering bij hem ontware van dat vuur, 't welk den Redenaar altoos bezielen, - veel min van dien heiligen gloed, die hem tot een gewijden Redenaar verheffen moet.
Of zou er geene gewijde, zich van elke andere onderscheidende, welsprekendheid bestaan? Hieraan te twijfelen, ware te twijfelen, of de menschelijke borst vatbaar zij voor dien hemelschen gloed, - de menschelijke spraak vermogend, denzelven in anderen te ontsteken. Maar, indien zij besta, van waar dan, dat zij zoo zeldzaam wordt gevonden? Van waar anders, wanneer de schuld niet aan de zijde der hoorders is,

{==130==} {>>pagina-aanduiding<<}
dan uit hoofde der zoo zeldzame vereeniging van dat echt Goddelijk vnur met den natuurlijken aanleg en de vereischte oefening, om het naar buiten te openbaren; vereeniging, welke hier volstrekt noodzakelijk is, en juist daarom ook den gewijden Redenaar niet alleen van elken anderen onderscheidt, maar uit eigen aard daarboven verheft.
Eene andere vraag is het voorzeker, in hoe verre men dezelve als kunst beschouwen, en hare voortbrengsels beoordeelen kunne en moge. Het kan alleen, zoude men zeggen, het eene gedeelte, namelijk het uitwendige, de vorm en inkleeding zijn, welk voor deze regtbank kan betrokken worden. Maar heeft dan tusschen dit en het inwendige niet de naauwste vereeniging plaats, gelijk tusschen ziel en ligchaam? En hoe kunnen wij weten, welk een geest iemand beziele, zoo die niet uit zijne woorden en werken, door betooning van geest en kracht naar buiten blijke? Beproeft de geesten, zegt de Schrift, of zij uit God zijn. Maar zekerlijk kan dit niet naar koude kunstregels geschieden.
Het was deze zoo zeldzame vereeniging, die wij in den Heer van der palm meenden te hebben gevonden. Het was daarom, dat wij ons innig verheugden, aan hem dit gewigtig vak der Gewijde Welsprekendheid aan de eerste van 's Lands Hoogescholen te zien opgedragen; en wij meenen het den Hoogleeraar zoo wel, als onszelven en het publiek verschuldigd te zijn, dit zijn Werk bepaaldelijk uit dit oogpunt te beschouwen en naar geenen geringeren maatstaf te beoordeelen.
Trouwens hij zelf geeft ons dezen maatstaf als in de hand, door in het Voorberigt als eene hoofdreden voor het uitgeven dezer Leerredenen op te geven de verpligting, die hij erkende, om zijn bespiegelend onderwijs in de gewijde welsprekendheid met eenige praktikale proeven op te helderen, en waaraan hij door het enkel uitspreken niet geheellijk meende te kunnen voldoen. Dan onmiddellijk hierop laat hij eene aanmerking volgen, welke de billijkheid eischt, dat wij geenszins uit het oog verliezen. ‘Ik gevoel,’ zegt hij, ‘zeer wel, wanneer men niet gansch ongelukkig is in het uitspreken zijner Leerredenen, dat men ze aan een zwaren toets onderwerpt, dezelve uitgevende.’ Niets kan meer gegrond zijn, dan deze bedenking. De levendige voordragt is hier, zoo ergens, een wezenlijk gedeelte van

{==131==} {>>pagina-aanduiding<<}
het geheel. Immers, gelijk de gewijde welsprekendheid in 't algemeen, als 't ware, hare eigene taal heeft, en elk onderwerp zijne eigene behandeling en stijl vordert, zoo heeft ook elke Leerrede, ja elk gedeelte derzelve, haren eigenen toon, en vereischt hare eigene voordragt. Het is alleen door de vereenigde werking van dat levend geheel, dat de volle indruk op den toehoorder kan gemaakt, en 't gevoel, waarvan de Redenaar gloeit, in hem overgegoten worden. Maar, wanneer nu zoodanige proeven, alleen gelezen, nog vermogend zijn zullen ons te verrukken, dan moeten zij voorzeker eenen hoogen graad van voortreffelijkheid bezitten, en de Redenaar zelf moet noodzakelijk bij nadenken daardoor te meer winnen, naar mate hij, gelijk wij dit van den Heer v.d. palm vernemen, ook in de kunst der voordragt uitmunt.
Dan de Schrijver zelf wijst ons het standpunt, waaruit wij hem moeten beschouwen, nog bepaalder aan, in de laatste der voor ons liggende Leerredenen, waarin hij, het bepaalde doel zijner aanstelling ontvouwende, bl. 361 zegt: ‘Ik zal de leer des heils duidelijk, eenvoudig en met hartelijkheid voordragen, geene vreemde geleerdheid of kunst ten toon spreiden, maar het Evangelie in deszelfs zaligenden inhoud en kracht verkondigen.’ En verder tot zijne Leerlingen: ‘Gij kent mij te veel, om van mij te vermoeden, dat ik u mijne Leerredenen als modellen, hoe men prediken moet, zou willen opdringen. - Nergens heerscht eene grooter verscheidenheid van natuurlijke gaven, dan in de voordragt der Goddelijke waarheden, die van den openbaren leerstoel geschiedt; en kan dit anders, daar alleen het hart, en de innerlijkste overtuiging des verstands hier den toon mogen voeren?’ - Naar dezen maatstaf dan deze Leerredenen beoordeelende, aarzelen wij geenszins te erkennen, dat zij, op eene bijna volkomene wijze, aan denzelven beantwoorden. Moge het haar aan die verheffingen en ontgloeijingen ontbreken, die wij als door de koude letter heen voelen branden, die, niet ongelijk aan de heilige aanblazing der Gewijde Schrijvers, als onwillekeurig uit het diepste gemoed losbreken, redenaar, toehoorder of lezer ontsteken, vervoeren, overweldigen; zij zijn, daarentegen, doorgaans doordrongen van die weldadige warmte, die altoos leven en wasdom wekt. Christelijke, Evangelische stichting, niet alleen op

{==132==} {>>pagina-aanduiding<<}
grond der H. Schrift gebouwd, maar uit die zuivere bron zoo veel mogelijk geheel geschept, is zigtbaar het doel, waarnaar de Redenaar overal streeft, en 't welk hij, zoo wel door de keuze van onderwerpen, als de wijze van behandeling, zoo wel in zaken, als in vorm, poogt te bereiken, innig doordrongen van het naauw verband, waarin alles met hetzelve staat. Gelijk de eersten niet zoo zeer door nieuwheid en bijzonderheid treffen, als wel door belangrijkheid innemen en stichten, zoo wordt ook in de behandeling zelve die ééne hoofdindruk door geene ongelijksoortige bijvoegsels, door geene overtollige geleerdheid, door geene kunstige verdeelingen, door geene gezochte wendingen gestoord. Zijne Tekstverklaringen zijn zakelijk en vruchtbaar; zijne verdeelingen eenvoudig en omvattend; zijn geheele voorstel is levendig, ernstig, hartelijk; overal weet hij de grenzen van zijn gebied als Kanselredenaar, die valsche smaak of ijdelheid zoo dikwerf overschrijden, met de grootste zekerheid te onderscheiden, en, met eene loffelijke matiging, vergunt hij zich slechts zeldzaam, dezelve te naderen. Zijne Toepassingen zijn kort, krachtig en gemoedelijk; en alles is op eenen toon gestemd, in eenen stijl gekleed, zoo helder voor het verstand, zoo weldadig voor de verbeelding, zoo aangenaam voor het gevoel, dat men zich altoos als in eenen zuiveren, frisschen, geurigen dampkring geplaatst gevoelt.
Het is bovenal van dezen kant, dat wij aan deze Leerredenen geenen lof genoeg, naar onzen wensch, kunnen toevoegen, en ze, met volle gerustheid, onder alle ons bekenden, in welke taal het zijn moge, in den eersten rang durven stellen. Het is geheel de toon en stijl der Natuur zelve, de ware, en eenig ware, stijl der Leerrede: los, gemakkelijk, ongezocht, eenvoudig, maar nogtans altijd kiesch, edel, welluidend, krachtig; met één woord, hij is zoo, als de door oefening volleerde Kanselredenaar, indien het zoo ver te brengen ware, voor de vuist zou spreken: deze toch zou niet, gelijk doorgaans, spreken zoo als men schrijft, en zelfs niet schrijven moest. In dit opzigt, meenen wij, moet eene Preek zich van elke andere Redevoering onderscheiden: zij mag nimmer den schijn der Kunst vertoonen, en ook daarom is zij het hoogste in de Kunst.
Na dit in 't algemeen over het karakter dezer Leerre-
{==133==} {>>pagina-aanduiding<<}
denen te hebben gezegd, zullen wij over elke derzelve in 't bijzonder nog kortelijk ons oordeel bijbrengen. Vijf van de hier behandelde Teksten zijn uit het O.V. ontleend, waarvan wederom drie van geschiedkundigen aard zijn. Van deze laatsten zullen wij afzonderlijk spreken, omdat zij zich niet uit het zelfde oogpunt met de anderen laten beschouwen.
De geheele verzameling wordt geopend met een onderwerp, 't welk een ieder gereedelijk voor het hoogste der gewijde welsprekendheid zal erkennen, omdat zich in hetzelve, als onder een brandpunt, alles vereenigt, wat een Christelijk voorstel belangrijk maken kan, - de Beschouwing van jezus. Het was dit stuk, naar welks lezing wij bijzonder reikhalsden, daar wij door de bevoegdste beoordeelaars, die het zelven hadden gehoord, met hoogen lof van 't zelve hadden hooren gewagen; en het valt geenszins te loochenen, dat de weergalooze Redenaar al het vermogen zijner gewijde kunst hier op eene uitstekende wijze heeft ten toon gespreid.
Onbeschrijflijk gelukkig en naïf is de Tekst gekozen, of veeleer gevonden; ongevoelig worden wij tot de hoogte van het onderwerp opgeleid, en in eene schoone opklimming ontvouwt zich hetzelve voor het oog van onzen geest. ‘Kom en zie!’ de kinderlijk eenvoudige uitroeping van Philippus tot den opregten Nathanaël, weet de Redenaar tot eene algemeene en dringende uitnoodiging te maken, om met hem jezus te beschouwen, 1) als Mensch, 2) als den Zoon van God, 3) als den Verlosser des Menschdoms.
Deze bedenking echter houde de Hoogleeraar ons ten goede, of men door zoodanig eene splitsing of verdeeling niet gevaar loope, om de groote inwendige eenheid van het onderwerp te storen, en aldus dien diepen en verhevenen indruk, welken men bedoelt, te missen.
Trouwens is ook deze niet de klip, waarop zulke voorstellen bijna altoos schipbreuk lijden, en noodzakelijk lijden moeten? - Door het menschelijke, gelijk het hier geschiedt, van het Goddelijke zoo volstrektelijk af te scheiden, doet men aan beiden te kort, maakt eene klove, welke geene kunst kan aanvullen, en veroorzaakt dus eene duisterheid, die, in plaats van eene geheimzinnige en heilige diepte, voor verstand en verbeelding uitlokkend en welkom, veeleer een donkere afgrond worden moet, waarin zich onze geest verliest

{==134==} {>>pagina-aanduiding<<}
en in de uitoefening van alle zijne krachten gestuit voelt. Is dan in Jezus het menschelijke niet een uitvloeisel, eene openbaring zijner Goddelijke natuur? Kunnen wij het laatste anders, dan in, niet uit het eerste erkennen, indien ook niet geheel begrijpen? Zijn zijne wonderen, zijn dood, zijne verheerlijking daarvan niet slechts uitwendige teekenen en bevestigingen; en is Hij voor ons niet juist daarom en daardoor de Zoon Gods, de Verlosser des Menschdoms, de Middelaar Gods en der menschen? - Dit gevoel schijnt den Redenaar zelven donker voor den geest te hebben gezweefd, wanneer hij bl. 27 zegt: ‘Hij, die zulk eene verheven deugd bezat, en door geen enkel wanbedrijf die deugd bevlekte; wiens onschuld over alle bekoringen des hoogmoeds, der zinnelijkheid en der wereldsche begeerlijkheden zegepraalde, terwijl menschengeluk en menschenwaarde hem op alle zijne treden vergezelden; Hij moet niet slechts een buitengewoon, maar meer dan mensch geweest zijn, of alle onze denkbeelden van menschelijke zwakheid, in het midden eener verleidende wereld, zijn bedrog en logen! Hemelsche invloeden hebben hem ondersteund, en hij was geen sterveling, gelijk de overige kinderen van Adam!’ En wij durven gerustelijk vragen, of niet het geheel, en vooral het eerste gedeelte, oneindig zou hebben gewonnen, bijaldien hij deze aanmerking op den voorgrond gesteld en tot leidraad voor de gansche beschouwing genomen had. Dan toch ware het eigenaardige en éénige in het karakter van Jezus, niet als dat van dezen of genen mensch, maar van de zuivere menschheid in 't algemeen, naar het evenbeeld des Genen, die haar geschapen heeft, oneindig helderder uitgekomen; daar nu, in tegendeel, alle die enkele trekken ook in eenen anderen zouden kunnen plaats hebben, althans in een' mensch der verbeelding kunnen worden zaamgevoegd, zonder dat zij door de verschijning van den Heer der heerlijkheid in de wereld hadden behoeven
geopenbaard te worden.
Meesterlijk is in de tweede, over Joan. XIV:1-3, Troost des toekomenden levens, het gansche onderwerp behandeld. Hoe juist is hier die aandoenlijke toon getroffen, die eerst het hart in stillen weedom doet verzinken en wegsmelten in sombere treurigheid, om het daarna te krachtiger te kunnen troosten, te hooger verheffen! Wij zouden de geheele rede, en bovenal daar, waar zij op

{==135==} {>>pagina-aanduiding<<}
de ramp van Leyden als in 't verschiet heenwijst, eene heerlijke uitvoering noemen van het heerlijk thema: Zalig zijn die treuren, want zij zullen vertroost worden. Wij kunnen niet nalaten, deze plaats, tevens als eene proeve ter bevestiging van het gezegde over den eigenaardigen stijl en toon dezer Leerredenen, aan te halen. ‘Denkt niet, M.T. dat ik het voor eene geringe zaak houde, getroost, gelaten en welgemoed te zijn onder het gevoel dier bittere en hartverscheurende slagen, waarmede het menigmaal den Albarmhartigen behaagt, zijne schepselen, zijne geliefdste kinderen te bezoeken: dat ik ontveinzen zou de kracht te gevoelen der banden, die den zwakken sterveling aan zijn goed, zijne eer, zijn bloed verbinden. Denkt ook niet, dat ik die gevoeligheid des harten zal wraken, die de eer onzer menschelijke natuur uitmaakt, en die wij, al is het voor den prijs der zwaarste beproevingen, nooit te duur kunnen betalen; die aandoenlijk teedere stemming des gemoeds, die het menschelijke hart van onzen Jezus zoo beminnelijk maakte, en de tranen vloeijen deed van hem, die de nietigheid der aardsche dingen, de onwaardigheid der stervelingen, en het eeuwig gewigt der toekomst, met het onbeneveld oog zijns verstands, volkomen doorzag. Denkt eindelijk niet, dat ik vergeten zou zijn, dat ik niet met diepe ontroering gevoelen zou, tot wie ik in dit oogenblik spreke: tot eene vergadering van menschen, onder wie er weinigen zullen zijn, die in den jongsten rampspoed dezer stad niet smartelijk gedeeld en geleden hebben: velen, die hunne dierbaarste bezittingen tot eene prooi der vernieling of der vlammen zagen worden; velen, die geweend hebben bij de misvormde lijken van een vader of moeder, echtgenoot of kind, van vrienden of bloedverwanten, en wier tranen nog niet zijn opgedroogd - ach! veelligt in dit leven nimmer geheel zullen opdroogen! Dat zij vrij vloeijen deze heilige tranen der menschelijkheid, maar dat zij tevens onze
harten genaakbaar maken voor den troost des eeuwigen Evangeliums. Wij allen moeten eenmaal alles, wat wij hier op aarde bezitten, derven; wij moeten onze vrienden, onze bekenden vaarwel zeggen, of eenmaal hunnen afscheidsgroet ontvangen; wij moeten onze dierbaarste betrekkingen

{==136==} {>>pagina-aanduiding<<}
en panden ons eenmaal ontrukt zien, of wij zelven moeten hun ontrukt worden: geween, gemis en bitter harteleed staan ons elken dag voor de deure: maar wij hooren ook hier niet t'huis; wij dolen hier om als vreemden, en midden door al dat leed en dien kommer ligt de weg naar ons hemelsch Vaderland, waar geene rouwe noch geklag zal gehoord worden, en alle tranen zullen afgewischt worden van de oogen!’
Nieuw en treffend was voor ons de verklaring, of liever opheldering, van den tekst, uit de toespeling op het zigtbaar Huis Gods of den Tempel te Jeruzalem; hoewel anderen welligt zullen vinden, dat, bij de overbrenging, en in het ligchaam van de preek zelve, de Redenaar te zeer aan het beeld blijft hangen, en het over 't geheel te veel in bijzonderheden ontwikkelt.
De vierde en vijfde zouden wij, als de gelukkigste en minst gelukkige der geheele verzameling, tegen elkander over stellen.
De eerste, over Ps. LXXIII:24, tot opschrift hebbende: Gods leiding en derzelver uitkomst, moeten wij een model noemen van eene Leerrede, gelijk ze behoort te zijn. Onderwerp en behandeling, stijl en toon, alles staat hier in de schoonste harmonie; terwijl de verdeeling onmiddellijk uit den tekst vloeit, en tevens het onderwerp uitput. Twee dingen vinden wij hier vereenigd, welke onder de zeldzaamste schoonheden van dergelijke stukken behooren. Vooreerst, de verbinding, of liever ineensmelting, der zoogenoemde analytische met de synthetische methode, zekerlijk de onderscheidende verdienste van dezen zeldzamen Kanselredenaar in 't algemeen, en die ook overal, waar tekst en stoffe zulks gedoogen, de heerschende is, maar die hier vooral onnavolgbaar schoon het geheele ligchaam der preek doordringt. - Het tweede is de Christelijke behandeling van eene stoffe uit het O.V.; eene kunst, die zoo moeijelijk als volstrekt noodzakelijk is. De Christelijke Redenaar toch moet altoos, als tot Christenen, Christelijk spreken, en is daarom verpligt, om er het ware stichtelijke eerst in te leggen, daar hij het uit het N.V. slechts behoeft af te leiden. Maar hoe vele Leerredenen hoort men niet, ook van Christelijke predikstoelen, die alles, behalve Christelijk zijn!
Bij uitstek ook behaagde ons de stijl, of liever de toon en stemming, in deze Leerrede. Het is, als 't

{==137==} {>>pagina-aanduiding<<}
ware, de gemoedelijke uitboezeming van eenen vromen en teederen Vader jegens zijne geliefde kinderen; alles is uit het hart, uit het leven en de ondervinding zelve van eenen Godvruchtigen genomen. Men leze het geheele stuk; de innige eenheid van hetzelve gedoogt geen uittreksel.
Deze eenheid, klaarheid en rondheid, de noodzakelijke grondslag van het wezenlijk schoone, waaruit, even als van eenen helderen en ruimen hemel, een stille invloed op ons daalt, eene ongemerkte verheffing geboren wordt; deze is het, die wij in de volgende misten. Zij is getiteld: De genoegzaamheid van Gods genade, over 2 Cor. XII:9b. Het zij op dit stuk bijzonder toepasselijk is, wat de Schrijver in het Voorberigt zegt: ‘de meeste der in dezen bundel voorkomende Leerredenen zijn, geheel of gedeeltelijk, van oude dagteekening: opdat zij echter in toon en trant met de nieuwere niet te veel verschillen zouden, heb ik verzachtingen, verbeteringen, afsnijdingen en bijvoegsels in het werk gesteld, waar mij zulks noodig voorkwam;’ dan of de grond van dat onbehagelijke en storende reeds in den oorspronkelijken aanleg en in de verdeeling ligge, moeten wij onbeslist laten. De laatste is aldus: de genade des Heeren is ons genoeg, 1) omdat zij ons de ontwijselbare verzekering geeft van Gods onschatbare gunst; 2) omdat wij met haar de vergiffenis van onze zonden bezitten; 3) omdat zij in alle omstandigheden des levens ons al den troost en al de blijdschap schenkt, die wij behoeven; 4) omdat zij ons kracht verleent tot beoefening van onzen pligt; 5) omdat wij zelfs in de ure des doods, en bij onze intrede in de eeuwigheid, aan haar volkomen genoeg hebben. - Zouden de vier laatste punten niet reeds in het eerste liggen, en dus niet als op zich zelve staande afdeelingen, maar als enkele gevolgtrekkingen en nadere ontwikkelingen, moeten worden voorgesteld?
Over de verklaring van den tekst, en in 't bijzonder van den scherpen doorn, dien doorn in 't oog der Uitleggers, en waarover, gelijk de Hoogleeraar zelf zegt, zoo veel gedacht en geschreven is, lust het ook ons niet, met hem te twisten. Wij voor ons zouden hier liever aan een zedelijk of geestelijk, dan ligchamelijk zwak denken; vermits de Apostel het als eene reden doet voorkomen, opdat hij zich niet verheffe; maar allerliefst aan eenen gevaarlijken en hatelijken vijand en weêrstrever, omdat alle

{==138==} {>>pagina-aanduiding<<}
uitwendige tegenstand van buiten tegen de waarheid in de H.S. aan den Satan en deszelfs Engelen of werktuigen wordt toegekend.
Geheel in de vernuftige en elegante manier van den keurigen Schrijver van het voortreffelijk Weekblad: Salomo, is de achtste Leerrede, over Spreuken XI:30a, De vrucht der gergetigheid. Echter zouden wij aan dezelve den lof niet kunnen geven van haar onderwerp zoo belangrijk, zoo deftig, en bovenal zoo Christelijk, als wel anderen, te behandelen. 't Is als of het liefelijk beeld van eenen boom des levens hier den Redenaar geheel hebbe bekoord.
Allervoortreffelijkst, ja wij zouden durven zeggen voleindigd in hare soort, vinden wij de laatste, over Joan. IV:34, De ijverige Evangeliedienaar, gewigtig in stoffe en inhoud, volschoon in vorm en behandeling, en wonderlijk gepast voor hare bedoeling. Hoe belangrijk, hoe siksch en meesterlijk is de verklaring en uiteenzetting van den tekst; met welk eene vaste en fijne hand is het karakter van de Samaritaansche Vrouw geteekend; in welk een heerlijk en verkwikkend licht staat de Heiland, als het volmaakte voorbeeld van den ijverigen Godsdienstleeraar, tegen haar over! Hoe natuurlijk vloeit uit de bloote ontwikkeling de geheele inhoud als van zelve voort - gelijk de goede vrucht van eenen goeden boom wordt voortgebragt.
Van de drie geschiedkundige stoffen uit het O.V., De dood van Mozes, waaraan de derde, en Abrahams Offerande, waaraan de zesde en zevende Leerredenen zijn toegewijd, zullen wij kortheidshalve alleen dit weinige zeggen: dat, gelijk zij uit haren aard minder geschikt zijn, om het doel der Christelijke prediking regtstreeks te bereiken, dan wel om de achting voor den Bijbel te handhaven, zij ook dit laatste doel uitnemend treffen. Meesterlijk vertoont de eerste ons het verheven karakter van den Godsman Mozes; terwijl de beide anderen de hooge waarde van den alouden Vader der Geloovigen, ook tegen de nieuwere, en wij zouden durven zeggen tegen alle mogelijke aanvallen der Ongeloovigen, voor altoos beveiligen: waarvoor een ieder, die nog gevoel heeft voor het ware groote en heilige in den Mensch, den Hoogleeraar vurigen dank zal weten. Tevens bewonderen wij in deze wederleggende kunstwerken de bescheidene vermijding van alle ijdele vertooning eener noodelooze geleerdheid.

{==139==} {>>pagina-aanduiding<<}

Dezelfde liefde tot de waarheid, welke ons dezen opregten lof afperste, dringt ons daarentegen, ons gevoelen even vrijmoediglijk te uiten omtrent eenige bijzonderheden, die onze aandacht tot zich hebben getrokken, zonder onze goedkeuring te kunnen wegdragen. Tot dezen behoort de opvatting van de wijze, waarop God aan Mozes op den berg Nebo het beloofde land vertoont, bl. 99 en 100. De Hoogleeraar, hechtende op de uitdrukking, dat God van dien berg aan Mozes het gansche land, van Gilead tot Dan toe, d.i. van de beide uiterste einden, vertoond hebbe, meent hierin reden te vinden, om te veronderstellen, ‘dat de gezigtskring van Mozes aanmerkelijk verwijderd, en zijn zintuig op eene buitengewone wijze is versterkt geworden, om een land, ten minste zoo groot als het onze, aan alle deszelfs einden te omvatten.’
Van denzelfden aard is de verklaring der begraving en opstanding van Mozes, bl. 112. De H.S. getuigt, dat God hem in een dal begroef in het land Moabs, tegen over Beth Peor, en dat niemand zijn graf heeft geweten tot op dezen dag. Te willekeurig en min noodzakelijk komt den Hoogleeraar de verklaring voor, dat de H. Schrijver in deze woorden alleen op eene verbloemde wijze zijne onkunde te kennen geve, hoe het met het ligchaam van Mozes gegaan zij. Daarom verkiest hij liever aan te nemen, dat hetzelve slechts eenige oogenblikken in 't graf geweest, en daarna tot het leven en de onverderfelijkheid is opgewekt. Hij bevestigt dit zijn gevoelen door eene aanhaling uit den Brief van Judas, vs. 9, waar deze opstanding van Mozes, naar een Joodsch volksbegrip, in eene zinnebeeldige omkleeding wordt voorgedragen: Maar Michaël de Archangel, toen hij met den duivel twistede en handelde over het ligchaam van Mozes, enz. Verder beroept hij zich op de waardigheid van Mozes, die het niet onwaarschijnlijk maakt, dat God hem van alle oude Godsgezanten heeft willen onderscheiden, door hem de eersteling te doen zijn uit de Vaderen des O.V., en haalt de verheerlijking van Christus op den berg Thabor aan, waar Mozes niet als een geest, maar als een verheerlijkt mensch voorkomt.
Insgelijks bevreemdde ons de uitzetting ook van den geestelijken gezigteinder, welke hij zoo wel aan Mozes als aan Abraham toekent, waardoor zij den toekomstigen dag des Heeren, en ‘het osser der Verzoening, met

{==140==} {>>pagina-aanduiding<<}
de zalige gevolgen van hetzelve tot in aller eeuwen eeuwigheid,’ als tegenwoordig zouden hebben aanschouwd; gelijk ook de letterlijke opvatting van den boom des levens.
In de daad het verwekte een onaangenaam gevoel bij ons, dat een man, als v.d. palm, zoo bekend met den geest der Oostersche oudheid, en met zulk een' diepen en fijnen blik in die H. oorkonden doordringende, tot zulke letterlijke verklaringen en willekeurige stellingen zijne toevlugt neemt. Zou de oorzaak van die tegenstrijdigheid met zichzelven ook te zoeken zijn in eene al te groote zucht, om den tekst geheel uit te putten, en niets van denzelven te laten verloren gaan?
Eindelijk moeten wij betuigen, dat wij met leedwezen in deze schoone stukken hier en daar nog sporen meenen te vinden van het oude, en helaas! nog heden ten dage, bij vele van de Hervormde Kerkleeraren, in zwang gaande wangebruik, om, in de toespraken tot de Gemeente, de Toehoorders in Uitverkorenen en Goddeloozen af te deelen. In de daad zulke onderscheidingen zijn even aanmatigend aan de eene, als beleedigend aan de andere zijde. Moet de Christenleeraar niet altijd veronderstellen, tot eene vergadering van Christenen, en dus even weinig van volmaakte Heiligen, als van stellige Goddeloozen, opzettelijke zondaren en ongeloovigen, te spreken?
Wij eindigen met den opregten wensch, dat de voortreffelijke Hoogleeraar de Leydsche Christenheid (want wij vertrouwen, dat hij niet door zijn bijzonder Kerkgenootschap alleen zal worden gehoord) nog lange moge stichten en opbouwen in het zaligmakend geloof; vele Leerlingen, hem gelijk, vormen, en aldus krachtig medewerken tot bevordering van den waren prediktrant; en ook hen, wien het niet vergund is hem in persoon te hooren, jaarlijks op een tiental van zulke gouden appelen in zilveren schalen vergasten.







{==141==} {>>pagina-aanduiding<<}

Leerrede over amos IX:5. ter gelegenheid van den jongstleden Watervloed, gehouden den 5 Februarij 1809 te Haarlem, door Abraham Rutgers, Predikant bij de Hervormde Gemeente aldaar. Te Haarlem, bij J.L. Augustini. 1809. In gr. 8vo. 20 Bl.

Tweetal Leerredenen naar aanleiding van den verwoestenden Watersnood, welke zoo vele Dorpen en Plaatsen getroffen heeft. Uitgesproken, de eerste te Tiel op den 5 van Sprokkelmaand, en de tweede te Op-Hemert op den 12 van dezelfde Maand 1809, door J.J. Scholten, Predikant te Op-Hemert en Zennewijnen. Te Nijmegen, bij J.C. Vieweg. 1809. In gr. 8vo. 68 Bl.

Eigenaardig was het te verwachten, dat de hier te Lande schier voorbeeldelooze ramp, welke onlangs een niet gering gedeelte onzes Vaderlands trof, vele Christen-Leeraars zoude bewegen, om hunne onderscheidene Toehoorders daarover opzettelijk te onderhouden. Dit deden, onder andere, de boven vermelden, die, daarenboven, hunne Leerredenen door den druk gemeen maakten, deels om op deze wijze ook elders te stichten, deels om door middel der voordeelen, uit den verkoop daarvan ontstaande, ten behoeve der ongelukkigen door de overstrooming iets of wat bij te dragen. De Leerredenen, die thans voor ons liggen, hoewel zij gelijkelijk eene prijsselijke bedoeling hebben, zijn, echter, niet van even groote waarde. Die van den Eerw. rutgers, hoewel zij eenen geest van godsvrucht ademt, loopt eenigzins in algemeenheden rond, en is meer geschikt om het ligt aandoenlijk hart nu en dan te roeren, dan door bondige redekavelingen eene verstandige en doelmatige overtuiging daar te stellen. Zie hier een enkel staaltje. Sprekende over het zigtbare van Gods hand in de bedoelde ramp: ‘Loochenen,’ zegt de Eerw. rutgers onder andere, ‘dat Gods hand in deze [ramp] was, neen, dit verwacht ik van niemand in deze Vergadering. Maar zou niet te loochenen reeds gelooven zijn, dat

{==142==} {>>pagina-aanduiding<<}
de hand des Heeren dit deed? Of zou men zonder loochenen toch de ooren stoppen kunnen voor de Goddelijke roepstem in dezen? het harte sluiten kunnen voor den indruk dier waarheid? het oog sluiten kunnen voor de blijken zijner majesteit, en dus blijken geven, dat men het niet dadelijk, niet werkzaam geloofde? Ja, zou dit het geval niet zijn geweest, of nog zijn, van zoo velen, als uit de wijze, waarop zij aan die ramp dachten, uit den toon, waarop zij die bespraken, uit de blijvende ongebogenheid hunner harten om God te vreezen, en hunne ongeregtigheden te laten varen, uit de drift, waarmede zij hunne verslaafdheid aan de vermakelijkheden des tijds bleven narennen, uit de meerdere verhechting van hun hart aan tooneelverdartelingen, dan aan het Evangelie; aan spelen, dan aan bidden; sprekende bewijzen gaven, dat zij doof waren voor die roepstemme: Daar is God, die u wat te zeggen heeft?’!
Meer bewerkt en regelmatiger zijn de Leerredenen van den Eerw. scholten; in ieder derzelven heeft hij de bewerking van eene afzonderlijke stelling ter take genomen, die beiden regelmatig en in de bijzonderheden ontwikkeld en bewezen worden. Het nut des lijdens, naar aanleiding van Rom. VIII:28a, is het onderwerp der eerste, Ernstig nadenken over Gods Almagt bij den jongsten Watersnood, volgens Psalm XCIII:3, 4, dat der tweede Leerrede. Eerst toont de Eerw. scholten het nut des lijdens, in zoo verre het ons menschlievend maakt, ons nader aan elkander verbindt, en ons nader tot God brengt. Om het lijden zoodanige uitwerksels te doen voortbrengen, ontvouwt hij verder den heilzamen invloed der Liefde tot God, als inboezemende onderwerping, vertrouwen en uitzigt op een beter leven. En laat hij eindelijk eene ernstige Toepassing op de ontvouwing dezer waarheden volgen. - Schoon in hare soort mag wel, over het geheel, deze Leerrede, maar nog schooner moet de tweede genoemd worden. Voor het eerst na de geduchte ramp tot zijne Gemeente sprekende, klimt zijn stijl, naar gelange het hart meer gevoelde. ‘Niet aan schriftverklaring, (zoo luidt de aanhef) niet aan voorstelling van dichterlijke schoonheden, maar aan ernstig en heilzaam nadenken, maar aan opwekking, aan vermaning, aan vertroosting

{==143==} {>>pagina-aanduiding<<}
is dit uur gewijd,’ enz. In de ontwikkeling van de bijzonderheden van Gods almagt, in de ramp zigtbaar, zijnen toehoorderen herinnerd hebbende, hoe hij hen dikmaals over het weldadige dier volmaaktheid, in de inrigting der Natuur doorstralende, onderhouden had: ‘Maar, hoe gansch anders (zegt hij) in hare uitwerking was die almagt Gods, aan welke wij heden herdenken. Niet in het zachtjes ruischen eenes liefelijken lentewinds, die geen struikje knakt, en geen halmpje breekt; maar in den verschrikkelijksten storm, die alles nederslaat en verbrijzelt, zagen en hoorden wij zijne grootheid, en de sterkte zijner kracht. Op zijn magtwoord stak de wind, met loeijend geweld, op, en vloog, met onbedwongen woede, door de gewelven des Hemels. Met zigtbare toeneming, verheften zich de rivieren; boomen werden uit den grond gerukt; aloude, hechte gebouwen kraakten en schudden; huizen en hutten stortten in; de gansche Natuur beefde en sidderde, en eene algemeene vernieling scheen het einde te zullen zijn van dien bangen, akeligen nacht.’ Elders van het onweerstaanbare van Gods almagt gewagende: ‘Ginds,’ schrijft de Eerw. scholten, ‘mogten duizend handen aan het werk zijn, om de alverbrekende woede des ijsgangs af te wenden; hier reuzenkrachten ingespannen worden, om het vernielend geweld des steigerenden waters te bestrijden; daar, met ongeloofelijken arbeid en wanhopigen moed, worden gewerkt, om, in krakende en waggelende woningen, have en vee, en het dierbaar leven, aan ondergang en verderf te ontrukken; o hoe weinig vermogt die onvermoeide arbeid, hoe weinig die geweldige inspanning van alle krachten, hoe weinig de wanhopige moed, die alle gevaren verachtte!’ enz. Diepe eerbied voor God, een levendig gevoel van onze afhankelijkheid, hartelijke liefde jegens elkander, hartelijke dankbaarheid aan, en vertrouwen op God - deze zijn de nutte leeringen, welke de Heer scholten uit zijne
beschouwingen afleidt. Gelijk wij geenszins twijfelen, of deze Leerredenen met genoegen en tot stichting zullen gehoord zijn, zoo twijfelen wij ook niet, of de waardige Leeraar zal bij vele Lezers, voor de openbare uitgave van dezelve, dank behalen. Mogten de Leeraars onder de onderscheidene Gezindten

{==144==} {>>pagina-aanduiding<<}
zich meer en meer bevlijtigen, om de belangrijke onderwerpen, welke zij op den predikstoel behandelen, door stijl en taal in zulk een bevallig gewaad te kleeden, als dezer Leerredenen geen geringen luister bijzet!




Leerrede ter aanprijzing der Koepok-Inenting. Door Assuerus Doijer, A.L.M. et Phil. Doctor, en Leeraar der Doopsgezinde Gemeente te Zwolle. Te Zwolle, bij J. de Vri. 1808. In gr. 8vo. Met de Voorrede, 36 bl.

Een geacht Leeraar bij het Doopsgezinde Kerkgenootschap heeft hier de pen gevoerd. Met gepasten ijver volvoerde zijn Eerw. den last, hem, benevens de overige Leeraars van Zwolle, van wegen de hoogste Overheid, door de Regering der Stad opgedragen, om, door hunnen invloed, de nuttigheid der Koepok-Inentinge hunner Gemeenten openlijk aan te prijzen. De Leerrede, te dien oogmerke uitgesproken, die thans voor ons ligt, wordt voorafgegaan van eene Voorrede, behelzende een beknopt verhaal van den oorsprong der Kinderziekte, als, in den jare 572 onzer tijdrekeninge, uit het binnenste van Afrika in Europa overgebragt; van de verschrikkelijke verwoestingen, daardoor aangerigt, wordende het getal der daardoor omgekomenen, in Europa alleen, jaarlijks op 400,000, en dus in den loop eener eeuwe op veertig, en in twaalf eeuwen op vierhonderd tachtig millioenen menschen begroot: een getal, zoo ontzettend, dat, indien men de omgekomenen in andere Werelddeelen er nevens voege, er grond is om te besluiten, schrijft de Eerw. doijer, ‘dat alle de Oorlogen, die van het begin der Schepping op den Aardbodem gevoerd zijn, geene zoo groote slagting onder het menschdom hebben aangeregt, dan (als) deze vreesselijke Ziekte.’ Voorts gewaagt de Heer doijer van het middel der Inenting met gewone Pokstoffe, uit Circassië naar Konstantinopel, en van daar door Mevrouw montague, nu bijkans eene eeuw geleden, naar Engeland overgebragt; en eindelijk van de, zoo als het gemeenlijk wordt genoemd, toevalligé

{==145==} {>>pagina-aanduiding<<}
ontdekking der Koepok-Inenting of Vaccinatie, door den Engelschen Arts edward jenner, in den jare 1776 gedaan, en de daarop spoedig gevolgde verspreiding van dit middel in genoegzaam alle Werelddeelen.
De Leerrede zelve, hoewel niet zeer uitvoerig, is, naar gelange van des Schrijvers oogmerk, genoegzaam bewerkt, om, daar verstand en hart voor overtuiging openstaan, dezelve voort te brengen; zij teekent ons den Man, wiens hart van deelneming in het heil zijner natuurgenooten blaakt, zoo welstandig in den Verkondiger van eenen Godsdienst, wiens doorluchtige Insteller, dag aan dag, blijk vertoonde, hoe veel belang hij ook in het tijdelijke geluk, de gezondheid en het leven der menschen stelde. Eerst toont de Eerw. doijer, in eenige korte bedenkingen, de voordeelen der Vaccinatie, en bevlijtigt zich vervolgens meer uitvoerig ter wederlegginge van de onderscheidene bedenkingen, welke tegen dit middel worden ingebragt. Dit gedeelte der Leerrede beschouwen wij als de zaak zoo goed als afdoende, en dus als zeer belangrijk. Niet weinigen toch worden er gevonden, die wel de nuttigheid der Vaccinatie in het algemeen niet ontkennen, doch, evenwel, door deze en gene zwarigheden van het aanwenden van dit middel worden terug gehouden. Hetgene de Heer doijer ter dezer zake voordraagt, dunkt ons zoo afdoende en bondig, dat wij ons geenszins verwonderen over den bijval, welken deze Leerrede heeft gevonden bij waardige Landgenooten, ambts- of pligtshalve ter aanmoediginge van de Koepok-Inenting geroepen, als zijnde ons gebleken, dat, ter verspreidinge van het Opstel des Zwolschen Leeraars, elders buitengewone menschlievende middelen zijn in het werk gesteld. Hartelijk wenschen wij, dat deze Leerrede heinde en verre doel moge treffen, en vereenigen ons gaarne met des waardigen Schrijvers ootmoedige bede, ‘dat het den Allerhoogsten behagen moge, dezen geringen arbeid’ (gelijk hij zich nederig uitdrukt) ‘ter bevordering van het heil zijner kinderen, met zijnen Vaderlijken zegen te bekroonen.’


{==146==} {>>pagina-aanduiding<<}

Verhandeling over de Aard-akers, derzelver cultuur, nut en gebruik, bijzonder in plaats van Koffij, door J.L. Christ. Uit het Hoogduitsch vertaald, enz. Met eene Afbeelding. Te Amsterdam, bij J.C. Sepp en Zoon. In gr. 8vo. 29 Bl

Eene onschadelijke Koffijbereiding, ter huishoudelijke bezuiniging, in deze tijden, waar de Koffij tot zulk eenen hoogen prijs gestegen is, verdient voorzeker aller opmerking. Vervaardiger zoo wel als Vertaler van het hier aangekondigde Werkje verdienen deswege onzen dank; de laatste daarenboven voor zijne medegedeelde aanmerkingen in het Voorberigt. Deze bereiding tot Koffij uit de Aard-akers heeft ook nog dit groot voordeel, dat zij der gezondheid onschadelijk is; iets, dat vooral, omtrent de zoo vele verkocht wordende soorten van Kunstkoffij, in aanmerking moet komen. - Toevallig is de Schrijver op de ontdekking van het nut dezer plant gekomen. Drie Vrienden des Schrijvers, in onderscheidene landstreken wonende, waren, bij het lezen van de bekendmaking in de Nieuwspapieren van een vroeger Werkje over de Aard-amandelen van dezen zelfden Schrijver, in het verkeerd begrip gebragt, dat men door het woord Amandelen verstaan moest de alom bekende Aard-noten of Aard-akers. Ieder hunner vervaardigde dadelijk de Aard-akers tot Koffij, en allen werden van de voortreffelijke geschiktheid dezes wortels ten volle overtuigd. Zoodra zij door het lezen der Verhandeling zelve, en het zien der Afbeelding van de echte Aardamandelen, hunne gelukkige dwaling inzagen, maakten zij zulks den Vervaardiger van dit Werkje bekend, en denzelven op de plant der Aard-akers opmerkzaam.
Nadat de Schrijver nu met naauwkeurigheid den aard, de gedaante, de aankweeking, het oogsten en het bewaren dezer plant overwogen heeft, gaat hij tot de bereiding en het gebruik der Aard-akers tot Koffij over. - Gaarne zouden wij deze wijze van bereiding, van den Schrijver, benevens de gegronde aanmerkingen, de berekening der onkosten, de vermenging van deze aldus verkregene Koffij met de zuivere Indiaansche en de gebrande Siroop, van den Vertaler, mededeelen; dan wij mogten daardoor het vertier van het Werkje zelve te

{==147==} {>>pagina-aanduiding<<}
kort doen, wenschende, dat, door het aankoopen van hetzelve, onze Huisvrouwen op de bereiding opmerkzaam gemaakt worden. Jammer, intusschen, dat het Werkje door zoo vele spel- en taalfouten ontsierd wordt, waarvan wij er echter vele op rekening van den Corrector stellen.




Brief over het Walliserland, en over de Zeden zijner Inwoneren; met eene Beschrijving der schilderachtige Tafereelen van dat Gewest, en eene Opgave van de merkwaardigste Voortbrengselen der Natuur aldaar. Door Eschasseriaux. Uit het Fransch vertaald, enz. In den Haag, bij Immerzeel en Comp. 1808. In gr. 8vo. 134 Bl.

Bijzondere omstandigheden geven niet zeldzaam gelegenheid, om Landen en Plaatsen, die als in een vergeten hoek verschoven lagen, te voorschijn te roepen, en met eene meer bijzondere beschrijving te vereeren: dit is het geval van Walliserland, waarover het voor ons liggend Werkje loopt, en wij aan de welversnedene penne des Heeren eschasseriaux te danken hebben, en waarvan eene vloeijende Vertaling in 't Nederduitsch door den Heere p.f.d. chandon ons wordt aangeboden.
Tot nu toe, merkt de Schrijver op, was Walliserland, door de natuur met sterke trekken geteekend, in deszelfs staatkundig aanwezen naauwelijks bekend; tot nu toe niet anders bekend geworden, dan uit eenige algemeene beschrijvingen van Zwitserland, waarvan hetzelve een gedeelte uitmaakte. ‘Dan het Walliserland,’ schrijft hij, ‘thans onaf hankelijk geworden zijnde; deszelfs nieuw staatkundig aanwezen aan hetzelve twee magtige Mogendheden tot bondgenooten bezorgd hebbende; en de pas aangelegde reisweg, welke deszelfs grondgebied doorloopt, een middel tot gemeenschap tusschen twee Volken zijnde geworden; zoo wordt dat Land hierdoor des te belangrijker, en vordert eene meer grondige beschouwing, welke hetzelve ook in allen deele waardig is.’ - Het oogmerk van den Heere eschasseriaux is niet geweest, eene Geschiedenis te vervaardigen, maar een Volk en een Land af te malen.

{==148==} {>>pagina-aanduiding<<}

Dit doet hij in den Brief over Walliserland, welke het eerste gedeelte uitmaakt. Hij zet zich niet, om, in de duisterheid der tijden, den oorsprong van het Walliservolk op te speuren; hij komt ook niet, als een Natuurkundige, de jaarboeken der Natuur openen, ten einde er den oorsprong en de vorming der gebergten, welke het Walliserland omvangen, op te zoeken, noch ook om de oorzaken hunner verschijnselen en verwisselingen te doorgronden: hij stelt zich voor, het Walliserland af te malen, zoodanig als hetzelve zich vertoont, en de Inwoners daarvan, zoodanig als zij in de daad zijn, en de inwendige ligging van dat Land, den aard van zijne Luchtstreek, de Zeden en Geneigdheden der Volken, die 't zelve bewonen, en het natuur- en staatkundig aanwezen van dezen, te beschrijven.
Meesterlijk volbrengt hij deze op zich genomen taak: vele voorbeelden zouden wij hiervan kunnen aanvoeren: men zie, wat hij van de Godsdienstigheid dezes Volks zegt: ‘De Godsdienst des Walliservolks zou, in 't oog van sommige vreemdelingen, een zweemfel van dweepzuchtige eeuwen schijnen te hebben; nogtans heeft dezelve geenszins het karakter der geestdrijverij, omdat de Walliserman, over 't algemeen, geene sterke noch overdrevene hartstogten kan gevoelen. Deszelfs zuiver, eenvoudig en overtuigd geloof is voor hem de bron zijner deugden, zijner zeden, en vooral zijner goede trouw, welke de ziel van zijne daden schijnt uit te maken, en te gelijk de eerste der maatschappelijke deugden is. Men ziet in het Walliserland weinige misdaden plegen; er wordt ook weinig toezigt gebezigd; er bestaat geene gewapende magt; de Godsdienst schijnt er de groote teugel te zijn; deze is de eerste bezigheid, even gelijk het eerste gevoel van den Walliserman.’ - De huisselijke zeden zijn hiermede eenstemmig; zoo ook de Staatsregeling. ‘Te midden der bewegingen van Europa,’ merkt de Schrijver op, ‘te midden der worstelingen tusschen onderscheidene belangen en partijen, gelegen tusschen Mogendheden, welke met één woord deszelfs lot konden heslissen, heeft nogtans het Walliservolk deszelfs eigene grondwetten en staatkundig aanzijn daargesteld; het heeft vrij en onaf hankelijk willen zijn: onder dat gezigtpunt beschouwd, heeft dit Volk reden om over deszelfs lot te vreden te wezen.’

{==149==} {>>pagina-aanduiding<<}

De Heer eschasseriaux onderzoekt, waarom dit Volk, bij de andere Volken vergeleken, zoo verre van de Beschaving verwijderd zij. Hij beschouwt het aanleggen van den Simplon-weg als een middel ter meerdere beschaving, Frankrijk met Italië zamenvoegende; doch hij zelve merkt aan, dat dit een werk van tijd moet wezen, en daarbij op, ‘dat de Inkomsten dezes Lands gering zijn, doch voldoen aan de behoeften van een Staatsbewind, dat zijne uitgaven weet te matigen, en zich tot eene eer rekent, de eerste deugd eens Gemeenebests, namelijk de Spaarzaamheid, te bezitten.’ Wij voor ons twijfelen, of de hier op gemelde voordeelen der Beschaving, uit deze gemeenschap geboren, het volksgeluk zullen vergrooten.
De Schrijver sluit zijnen Brief met aan te merken: ‘De weinige bekende jaarboeken des Walliservolks bieden geen één aanmerkelijk tijdstip aan van dat menschelijk vernuft, hetwelk men nu en dan in de lotgevallen der Volken aantreft. Het Walliservolk teekent door geene groote trekken, noch gebeurtenissen, noch omwentelingen, in de groote tijdperken der beschaving. Zijne dwalingen hebben de wereld niet beroerd, zijne kennissen hebben haar niet verlicht, en zijne ontdekkingen hebben de maatschappij noch verrijkt, noch verbeterd. Het heeft nimmer, in den omloop der Eeuwen, eenige vertooning gemaakt onder het getal der Wetgevers, noch onder het getal der Overwinnaren, noch onder het getal dier Volken, welke, met reuzenstappen, de oude en nieuwe wereld hebben overschrijd, en in alle gedeelten des aardkloots hunne staatzucht, de werkstukken hunner nijverheid en hunne veroveringen, hebben overgebragt; en even daarom is hetzelve volk mogelijk deugdzamer en gelukkiger geweest. Er is nogtans geen land, geen volk, een (geen) kleine staat, wien de natuur of de geschiedenissen niet de eene of andere oorzaak tot vermaardheid hebben bijgezet. Het Walliserland bevat in zich een der grootste schouwtooneelen der Natuur, de twee beroemde doortogten der wereld, namelijk den Sint-Bernardus-berg en den Simplon-weg, alsmede de sterkste hinderpalen, welke immer menschelijke stoutheid is te boven gekomen; het zag de krijgslieden van hannibal, de legioenen van caesar; het zag bonaparte met zijne legerbenden: zie daar zijne aanspraak op de gedachtenis der menschen, zijne bladzijde

{==150==} {>>pagina-aanduiding<<}
in de geschiedboeken, en zijne belangrijkheid bij het nageslacht.’
Deze Brief wordt vervangen door Schilderachtige Tafereelen van het Walliserland, ‘dat in één verheven bestek al het schilderachtige, welk Zwitserland in verscheiden vakken oplevert, vereenigt. Deszelfs gezigt is nu eens woest, dan weder grootsch, en somwijlen bekoorlijk. Het vertoont alle de groote schouwtooneelen der Natuur, zoo in het verschrikkelijke als in het schoone.’ - Geene grootspraak: de hier opgehangene algemeene en bijzondere Tafereelen strekken ten voldingenden bewijze. - Eenige ophelderende Aanteekeningen verdienen gelezen te worden.
Naardemaal de beschrijving van den Sint-Bernardus- en van den Simplon-berg niet welvoegelijk in het zelfde Tafereel konden worden opgenomen, maakt zulks een afzonderlijk gedeelte uit. Dit behelst de beschrijving eener Reize van Sitten naar den Sint-Bernardus-berg. Afwisselend is deze voordragt; doch in alles heerscht dezelfde toon. De gevaren en reisontmoetingen zijn veelvuldig, en treffend beschreven. Wie leest zonder aandoening hetgeen hij ondervond en beschrijft van de Monniken in het Klooster op dien Berg, omringd door plaatsen, welke de ontzettende namen dragen van Vallei der Dooden, den Doodenberg, de Kapel der Dooden? Wel mogt hij met zijne Reisgenooten zeggen: ‘De schoone natuur is uit deze plaatsen geweken; maar zij heeft er de menschlievendheid doen optreden, om den verdwaalden Reiziger te hulp te komen, en hem aan het gevaar te onttrekken: zij is het menschdom steeds gunstig!’ Bij deze Kloosterlingen wordt ieder mensch, van welk Godsdienstig gevoelen, van welk een beroep hij ook zijn moge, de behoeftige en de rijke, met denzelfden ijver ontvangen. Te regt weidt hij uit in dezer Kloosterlingen lof, en besluit met den wensch: ‘dat deze schoone instelling dan ook, te midden van de oneenigheden, welke de Rijken verdeelen, van de oorlogen, die niets eerbiedigen, en van de onverdraagzaamheid der gevoelens en partijen, voor eeuwig, ter eere van de menschlievendheid, blijve leven!’
Bij de Reize naar den Simplon-berg moeten wij onze Lezers nog een oogenblik doen toeven. De Reiziger, die zoo vele berggezigten gezien had, betuigt: ‘Er zijn liggingen, welke men, door eenen enkelen trek,

{==151==} {>>pagina-aanduiding<<}
door eene enkele beschrijving, kan afmalen; doch elk gezigtpunt van dezen Berg zou een bijzonder tafereel vereischen. Hij is, door zijne liggingen en ontwikkelingen, een van de rijkste en meestgemengelde bergen der Alpen; hij is fraai, niet alleen door zijne eigene landschappen, maar ook door de landschappen, die denzelven omringen; de nieuwsgierigheid, die hij verwekt, wordt nog sterker aangevuurd door den nieuw aangelegden weg, welke geheel over denzelven heenloopt. Die weg, door eenen Held bedacht, het stoute gewrocht des Franschen vernufts, en het voortbrengsel van uitgebreide werkzaamheden, biedt te gelijker tijd, op eene uitgestrektheid van veertien mijlen, het vermogen der kunst aan, en het ontzag verwekkende geheel van alle de groote afwijkingen der natuur.’ Veel te breedvoerig ter overneming zijn de bijzonderheden, welke de beschrijving van den loop dezes wegs aanbiedt.
De Heer eschasseriaux was door den Ingenieur en Chef verzocht, om de opening en den staat van den Simplonweg op te nemen. Hij was het, die, met den Landshoofdman van het Walliserland en de Ingenieurs, henen trok, om dien weg te bezigtigen en in te wijden. ‘Wij waren,’ schrijft hij, ‘de eerste Reizigers, die hem overtrokken: onze rijtuigen werden met eene soort van verwondering, door de woeste bewoners der Alpen en de inwoners van de Stad Domo d'Osola, beschouwd. Bij het gezigt dezer menigte volks, welke bij onzen overtogt kwam aanloopen, en der verbaasdheid, welke wij hun inboezemden, bragt ik mij voor den geest de verwondering dier eilanders, die, voor het eerst, vreemde schepen in hunne baaijen zagen aankomen.’
De Schrijver vormde, bij het overtrekken van dien Weg, een wensch, waarop alle menschenvrienden Amen zullen zeggen; namelijk, ‘dat die Weg, in plaatse van gewapende bataillons en schrikverwekkend oorlogstuig, waardoor de landen verwoest en met bloed bevochtigd worden, den weldadigen koophandel, de stille nijverheid, en de voortbrengselen der kunsten, welke de Volken verrijken, drage en dezelve voort zie wandelen! Eertijds geleidden de engten van den Simplonberg de Romeinsche Legioenen tot overmeestering van Germanië; dat deze nieuw aangelegde Weg, welke Italië met het overige gedeelte van Europa gaat vereenigen, hunne Volken tot den voorspoed geleide! Dan zal het

{==152==} {>>pagina-aanduiding<<}
zijne ware bestemming, zijn' welgepasten roem bereikt hebben.’
Ten slotte schenkt ons de Schrijver eene opgave der voornaamste voortbrengselen in de drie Rijken der Natuur, in Walliserland voorkomende.
De meeste Aanteekeningen des Vertalers zijn, gelijk hij zelf berigt, getrokken uit de Geographie van busching.
Beter letter des Drukkers, naauwer toezigt des nazieners van de proeven, zouden de welstandigheid van dit Boekje vergroot hebben.





Rome en Londen; of over de gesteldheid der naastvolgende Algemeene Monarchie. Van den Schrijver des Nieuwen Leviathans. Uit het Hoogduitsch. Te Amsterdam, bij J. Allart. 1808. In gr. 8vo. 634 Blz.

Vreemd klinkt de Titel, welken dit Werk voert; vreemd luiden des Schrijvers beweegredenen in het Voorberigt. In den ontzettenden storm, die de Europische wereld beweegt, welken weinigen weten van waar dezelve komt of waar dezelve henen gaat; terwijl zelfs de stuurlieden hunne bestemming vergeten, en hunnen ondergang slechts des te zekerder te gemoet gaan, naarmate zij met meer eigenbelang de eigene veiligheid ten koste der algemeene willen bewaren; - in zulke omstandigheden geeft hij voor, ‘de bedaarde man te zijn, die voor geen gevaar siddert, omdat hij boven alle gevaren verheven is. Wel mag hij zich geen gereeden ingang beloven; maar hij zou een verrader der menschheid worden, wanneer hij niet ten minste zijne meening over de aangelegenheid van allen, en over het enkele zeide, 't geen redding te wege brengen kan. Hij moet dus spreken of schrijven, al ware het ook slechts om op het laatst tot zichzelven te kunnen zeggen: Salvavi animam meam. - Mijn denkbeeld eener nieuwe Algemeene Monarchie is niet oppervlakkig; en voor zoo verre het eene ongemeene waarheid bevat, roep ik mijne tijdgenooten met seneca toe: Sanabilibus aegrotamus malis, ipsaque nos in rectum genitos natura, si emendari velimus, juvat.’
Als Recensent hebben wij ons moeten getroosten dit

{==153==} {>>pagina-aanduiding<<}
Werk te lezen, en, in de daad, dit was eene geheele taak. Een Werk van ruim 600 bladzijden, in slechts vier Boeken afgedeeld, zonder verdere aanwijzing van den Inhoud, is vermoeijend. Noodig was het, met de pen in de hand te lezen en veel op te teekenen. Wij hebben dit gedaan; doch twijselen zeer, of onze Lezers met de opgave zouden gediend wezen. Wij oordeelden ons des ontslagen, bovenal daar wij ontdekten, dat de Schrijver 't zelve vervaardigde in 't laatst van 't jaar 1806 (zie bladz. 606). Hoe veel is er zints dien tijd niet gebeurd, 't welk de staatkundige vooruitzigten van den Schrijver logenstrafte! De Vertaler maakt des zelve in eene Aanteekening (bl. 592) gewag, en op hoe vele plaatsen ware er gelegenheid tot dusdanige Aanteekeningen!
Om nogtans iets van het Werk te vermelden. Zoo strekt het Eerste Boek om aan te toonen, dat, op 't einde der vijftiende en in 't begin der zestiende Eeuwe, de Universal-Monarch van Europa zijnen zetel te Rome gevestigd had. Eene Heerschappij, door den Schrijver met den naam van Theocratische Universal-Monarchie bestempeld.
Het Tweede Boek strekt om te bewijzen, hoe, 't geen de Theocratische Universal-Monarchie, door het concordaat tusschen franciscus den I en leo den X, verloren had, de plotselijke grootheid der Spaansche Monarchie beloofde te rug te geven. Dan merkt hij op, dat de in deze Asdeeling beschrevene Eeuw, en de daarin gevoerde Oorlogen, in derzelver aard, volgens derzelver strekking tegen de Theocratische Universal-Monarchie, volstrekt Oorlogen voor de Vrijheid waren. - In de meer dan noodige uitvoerige beschrijvingen der Oorlogen, toen gevoerd, vinden wij, gelijk ook elders, opgaven van de karakters der Vorsten, Pausen, en veel invloeds hebbende Staatsmannen. Zoo maalt hij vergoelijkend het slechtste beeld, dat van philips den II. En hoe beschrijft hij de grondleggers onzer Vrijheid? ‘Driemalen durfde willem zich met alba in eenen veldslag meten; maar telkens moest hij het tegenspoedige lot der nederlaag verduren. Reeds wanhoopte hij aan de bevrijding der Nederlanden, toen twee gelukkige gebeurtenissen zijnen moed op nieuw ontvonkten. Het eene was de insurrectie in de haven van den Briel, bewerkt door Belgische Corsaren, die men uit Engelsche Havens verjaagd had; het ander, de te rug roeping van alba.’

{==154==} {>>pagina-aanduiding<<}

Klaarheid zullen wij vergeefs bij den Schrijver zoeken; duisterheid allerwegen ontmoeten. Veel is van den eigensten stempel, als wij, in het Derde Boek, ten opzigte van den Westphaalschen Vrede, aantreffen. ‘In den geest diens Vredes behoeft men slechts in te dringen, om duidelijk te zien, hoe veel door denzelven aan de wereld geschonken was. De secularisatien waren een duidelijk bewijs, dat de zamenhangende magt der Kerk overvloediger geworden was: want zonder dat hadden dezelven nimmer plaats kunnen hebben. Maar hiermede was de wettige existentie der Protestanten op 't naauwst vereenigd, terwijl de klove bevestigd werd, welke de hervorming tusschen de Protestantsche en Katholijke wereld gemaakt had. Duurde nu al de Roomsche Kerk voort, zoo was er geen eigenlijk Katholicisme meer, 't welk overal slechts zoo lang bestaan konde, als er eene Theocratische Universal-Monarchie bestond. - Als middelpunt der staatkundige wereld, als de poolster in het systema aller redelijke beweging, was het denkbeeld van god zoo goed als vernietigd, en daar de Pauselijke magt haren laatsten steun in dat denkbeeld had, zoo kan men met waarheid zeggen, dat zij als Universal magt wettig is ten grave gebragt. De Jezuiten, als aartsengels der Theocratie, verkregen in den dertigjarigen oorlog en in den daar op volgenden vrede eene ervaring, welke hen in hunne pogingen wezenlijk stuiten moest; en hoewel zij nog langer dan eene eeuw voortwerkten, zoo gaf de tegenkanting tegen den algemeen heerschenden geest des tijds toch nooit een resultaat, dat aan hunne pogingen beantwoord had, in zoo verre dezelve in de terugbrenging en het herstel der Theocratische Universal-Monarchie bestond.’
Voorts de bedoelingen en werkzaamheden, om eene Universal-Monarchie op te rigten, en de denkbeelden van het Staatkundig evenwigt ontvouwd, en op zijne wijze beredeneerd hebbende, komt hij, in het Vierde Boek, tot de Mercantiele Universal-Monarchie, het schuld-systema door hem geheeten. Hierin speelt Groot-Brittanje de hoofdrol; en wordt zulks, alsmede de gebeurtenissen in andere Rijken en Staten, breedvoerig ontvouwd. Thans nadert hij onzen tijd, en geeft er zijne gedachten over op; en wel bijzonder, hoe, zijns oordeels, de Mercantiele Universal-Monarchie van Engeland moet

{==155==} {>>pagina-aanduiding<<}
verdelgd worden. Hiertoe geeft hij middelen aan de hand, en wijst tot den ons onbekenden Nieuwen Leviathan, op den Titel vermeld. Onder deze middelen telt hij de vereeniging der gezamenlijke Continentale Mogendheden met Frankrijk ter vernietiging der Mercantiele Universal-Monarchie. Dan laat hij er op volgen: ‘Aan zulk eene vereeniging is intusschen niet te denken. Waren ook alle overige Mogendheden daartoe genegen, dan zouden Rusland en Zweden nog altoos daar tegen protesteeren. - Deze vereeniging zal alzoo nooit tot stand komen.’ Te openbaar strijdig met deze verzekering des voorspellenden Schrijvers is de loop der zake, dan dat de Vertaler hier eene Aanteekening terug houde.
Engeland te onderbrengen, om, door de onderlinge afspraken der Regeringen van alle Europische Staten, eene nieuwe Universal-Monarchie op te rigten, is des Schrijvers opgegeven plan, doormengd met bedenkingen over de Gebeurtenissen ten gemelden jare zijns schrijvens. - Het laat zich begrijpen, dat de groote napoleon in het laatste Boek niet vergeten worde. Hij komt er nu eens min gunstig, dan weder gunstiger in te voren. De Schrijver (opdat wij alleen dit vermelden ten opzigte dezes Keizers) zegt er, op 't laatste zijns Werks, dit van: ‘In allen gevalle zal het Idee dezer nieuwe Universal-Monarchie van Frankrijk uitgaan, en een Fransch Keizer - of napoleon of een zijner Opvolgers op den Franschen troon, dat is mij om het even, - de stichter van dezelve worden, zonder, wanneer ze eindelijk tot stand gekomen is, zelf de Universal-Monarch te zijn. Hierdoor zal zich napoleon (of die zijner Opvolgers, wien het is voorbehouden zijn werk te voltooijen) van eenen gregorius den zevenden en willem den derden onderscheiden, en, uit kracht van dit onderscheid, in het geheugen der Nakomelingschap met zuiverder en onsterfelijker roem voortduren, dan eenig held des ouden en nieuwen tijds.’
Dan wij meenen genoeg van dit dikke Boek gezegd te hebben. De Schrijver is verre van altoos klaar te zijn, en misschien heeft de Vertaler de duisterheden vermeerderd. Wij hadden onder het lezen eene menigte van Bastaardwoorden aangestipt, voor welke wij zeer goede in onze taal hebben; doch wij houden die lijst te rugge: uit de weinige aanhalingen blijkt genoeg, welk eene taal de Vertolker voere.








{==156==} {>>pagina-aanduiding<<}

De nagedachtenis van Jaques Kuyper, Lid van het Koninklijk Instituut, in Harmonica plegtig gevierd den 11 September, en, in de Maatschappij: Felix Meritis, den 4 November 1808. Te Amsterdam, bij P.J. Uylenbroek. 1809. In gr. 8vo.

Onder de verliezen, door de beeldende Kunst in het laatstvorige jaar geleden, behoort gewisselijk in de eerste plaats dat van den Heer jaques kuyper, op den 1sten van Zomermaand. Algemeen was het rouwbeklag over een gemis, welks gewigt bij elken beminnaar, en nog meer bij elken beoesenaar van Teeken- en Schilderkunst in den volsten nadruk gevoeld werd. In dien man, toch, lagen talenten verholen, die ter naauwer nood meer vermoed worden. Hij was een genie van den eersten rang, dat alles aan zich onderwerpt, en juist omdat het van alle betrekkingen, als het ware, onafhankelijk is, zich eene eigene hoogte schept en die ook bereikt. Zijn arbeid bewijst, hoe vlijtig hij der Grieken kunst beoefend en zich hare verheffing boven de gewone natuur had toegeëigend. Zijn verlies, alzoo, moet te meer worden betreurd, naar gelang hij een der weinigen was, die de kunst uit haar jammerlijk verval, uit eenen modischen wansmaak opbeuren, en tot haren echten luister heeft willen opvoeren. Het was dus geenszins vreemd, dat het gevoel van deze waarde, terstond na deszelfs gemis, in rouw en weeklagt uitbarstte, of zich in dankbare vereering ontlastte: want, hoe zeer al nijd en laster de ware verdiensten in het algemeen bezwalken, zoo onbedorven, daarentegen, blijst het hart van zeer vele menschen, dat zij de eerste gelegenheid waarnemen, om dien laster in het openbaar den mond te snoeren. Van hier, dat aan onzen kuyper, even als aan vele andere waardige mannen en vrouwen, na zijnen dood eene eer te beurte viel, welke hij, naar evenredigheid der miskenninge in zijn leven, zich nimmer had kunnen voorstellen, en van hier zijne nagedachtenis, op meer dan ééne wijze, gevierd.
Nadat de Teeken-Akademie, binnen Amsterdam, onder de zinspreuk: Kunst zij ons doel, haar verdienstelijk Medelid, met vergunning van deszelfs Naastbestaanden, plegtiglijk ter grasplaatse gevoerd had, ijverde weldra het Toonkunstig Gezelschap, door den naam van Harmonica onderscheiden, in diepen rouw zijner te gedenken, die, door het treffendste kunstgevoel aan hetzelve verbonden, sedert jaren deze edele kunst met hetzelve vlijtig had beoefend. De taak van Redenaar, bij dit plegtstatige Rouwfeest, óp den 11den van Herfstmaand, viel aan den Heer j. kinker te beurt. Eene uitmuntende Cantate, door hem ter dezer gelegenheid vervaar-
{==157==} {>>pagina-aanduiding<<}
digd, maakte den aanvang. Na het eerste Choor, welk het Recitatief verving, viel de Spreker in, en ontvouwde, in de hier boven eerst aangekondigde Redevoering, de echte verdienste des Overledenen, als zijnde daarin gelegen, dat hij, als kunstenaar, het scheppende vermogen bezat, om in zijne voorstelling en arbeid altijd het beste te verkiezen; dat hij, langs dezen weg, door zijne vinding, altijd tot het ideaal der kunst, de hoogst mogelijke schoonheid en treffendste verhevenheid, poogde te naderen; dat hij alzoo het werktuigelijke, hoe zeer even vlijtig beoefend, aan het groote doel onderwierp, en alle de verscheidenheden der kunst tot een wonderbaar geheel verbond. Zoo was hij als teekenaar, als schilder, als toonkundige, en zoodanig zoude hij, in andere omstandigheden, een even beroemd redenaar, dichter of beeldhouwer geworden zijn. Is het waar, (en wie zal zulks, bij eene onpartijdige beschouwing, ontkennen?) dat hij, die eenen echten kunstenaar naar waarde zal beoordeelen, de bevoegdheid daartoe in eigen kunstvermogen moet bezitten, dan zal gewisselijk niemand aan den Heer kinker, als echten Zoon van Apollo, de bevoegdheid betwisten, om zulk eene uitspraak over zijnen Vriend te doen, vooral
in een Gezelschap, dat zich aan de Toonkunst bij uitzondering toewijdt, en waarin een bertelman, een corbiere, een sundorf, en vele andere Meesters meer, die edele kunst bij voortduring plegen te verhoogen. Niet slechts deze geheele Redevoering, waarin kuyfer, als kunstenaar, naar waarde was gemaald, maar tevens het Vervolg van het Zangstuk bereikte volkomen het oogmerk van dit Treurfeest, als drukkende het maatgeluid, naar de gedachten gestemd, het grievende leed uit over het gemis van eenen Kunstvriend, die, ook door de hoedanigheden van het hart, voor zijne kunstgenooten alles geweest was. Een Naklank van den Heer e. schilderup bevestigde den indruk dezer vieringe, bestendiglijk gevoed door de aanschouwing van het voortreffelijke Borstbeeld des Overledenen, door den Heer pfeyffer na deszelfs dood vervaardigd, en in deze Kunstzaal voor het eerst ten toon gesteld.
Weldra volgde de Maatschappij: Felix Meritis, dit loffelijk voorbeeld. De 4de dag van Slagtmaand was tot dit oogmerk bestemd. Als Lofredenaar, daartoe verzocht, trad de Heer m. stuart op, en ook aan hem, die, met den Overledenen, zoo langen tijd in het vak der kunst had gearbeid, was deze taak zeer regtmatig toevertrouwd. Wat anders konde alhier zijne voordragt bedoelen, dan den Man, dien hij zoude vereeren, te doen voorkomen, zoo als hij hem gekend had, namelijk als oorspronkelijk kunstenaar, door de natuur zelve met dien hoogen aanleg begiftigd, die zich, in weêrwil van vele hindernissen, bij uitnemendheid zelf gevormd en tot eenen hoogen trap volmaakt had? Belangrijk was daartoe de invlechting

{==158==} {>>pagina-aanduiding<<}
van deszelfs levensgeschiedenis, naderhand nog bij de uitgave met eenige bijzonderheden, bij wijze van aanteekeningen, vermeerderd. Onder dankbetuiging voor dezen bewezenen dienst, in de Redevoering zelve door allerlei trekken van welsprekendheid verluisterd, maken wij het ons ten pligt, een kort berigt daaruit alhier ter plaatse over te nemen.
Jaques kuyper werd geboren te Amsterdam, op den 29 Junij 1761, voerende den naam van zijnen Vader, die met verona cuntz gehuwd, en uit welk huwelijk nog een ouder Zoon, met name hendrik, en eene Dochter geboren was, met name anna sara, thans Echtgenoote van den Heer jan brouwer, aanzienlijk Koopman binnen gemelde Stad.
Reeds in zijn vierde jaar, gaf onze jaques zijnen natuurlijken kunst-aanleg door de nateekening van uiterlijke voorwerpen te kennen. Zulks trok de aandacht tot zich van eenen vriend des huizes, j.m. kok, die hem, acht jaren oud zijnde, onderwees, doch deze onderrigting door veelvuldige drokten kort daarna staakte. Op aanprijzing van den Zwitserschen Schilder, jacob maurer, werd de Heer izaak schmidt tot zijn onderwijzer in de teekenkunst gekozen, en wel voor twee lessen ter week, elke van een uur. Deze opleiding begon in Januarij 1770 en werd in April 1776 geëindigd, daar men verder onderwijs voor den veertienjarigen Jongeling overbodig keurde. Onder den Toonkunstenaar hoderman, maakte hij, in dezen leeftijd, even groote vorderingen op viool en klavier. Een jaar later, en wel van Mei 1777 tot Mei 1779, begaf hij zich tot het schilderen met olieverw, onder het beleid van den Heer jurriaan andriessen, die zich even zoo in den gelukkigsten uitslag zijner onderrigtingen verheugen mogt. Eindelijk, voltooide hij zijne kunstoefening, in dezen tijd, met het boetseren, naar aanleiding van den Italiaanschen Beeldhouwer garachi. De bewijzen van vermogen en vordering onderscheidden zich weldra door de bekrooningen, in de jaren 1781, 1782 en 1783, der Stads Teeken-Akademie, tot welke hij in 1775 was ingeschreven.
Te midden dezer voor de kunst zoo veel belovende uitzigten, trok de bloeijende Loterijhandel den bijstand der beide Zonen ten behoeve van hunnen Vader. Kunstvrienden zagen wel deze verwijdering met ongenoegen, als voor de talenten van onzen jaques zeer nadeelig. Men wilde hem naar Frankrijk en Italië doen reizen ter verheffinge zijner kunst; dan, ouderlijke bekommering wegens zijn zwak en ziekelijk gestel hield de uitvoering terug, en gedoogde slechts eene reis naar Dusseldorp en Manheim, in gezelschap van de uitmuntende kunstenaars, jan ekel en daniël du pré, en de beschouwing van de meesterstukken der kunst ter dezer gelegenheid voldeed ten volle aan het oogmerk: doch werd te spoedig afgebroken door de slepende ziekte en het kort daarna volgende overlij-
{==159==} {>>pagina-aanduiding<<}
den zijns Vaders in den jare 1793. Thans was het beheer van den handel aan beide Broeders overgelaten, en het leed niet lang, slechts drie jaren daarna, of onze jaques zag zich, door den dood van zijnen Broeder, genoodzaakt, het kantoor alleen waar te nemen. Acht jaren lang kweet hij zich ijverig van dezen pligt, tot dat de Echtgenoot zijner Zuster, in den jare 1804, hem zijne dienstvaardige hulp leende en hem een geheel afgezonderd leven voor de kunst vrij liet.
Nu vormde onze Kunstenaar wederom nieuwe ontwerpen tot onderscheidene reizen ter volmakinge zijner kunst; dan, ook deze werden, in 1806, door eene hevige ziekte verhinderd, welke echter voor het genot der buitenlucht week. Met de ongemeenste vlijt gaf hij zich over aan zijne beoefening, ook tot onderwijs van jonge lieden: doch bepaalde zulks daarna alleen tot zijne kamer, en bijzonderlijk tot personen, die reeds de eerste beginselen der teekenkunst waren doorgeworsteld, waaronder bijzonderlijk de Heeren van der wart en schwachhofer behooren.
Met zulk eene kunstbegaafdheid en vlijt, waarvan naauwelijks een ander voorbeeld voorhanden is, konde het niet missen, of echte kunstkenners bevlijtigden zich even zeer, om zijne vriendschap te winnen, welke hij ook gereedelijk vergunde, als zijnde altijd gereed tot mededeeling zijner ervaringe. In den jare 1801 werd hij, op eene vereerende wijze, tot Mede-Directeur van de Stads Teeken-Akademie gekozen, en nam daarna het Secretariaat derzelve met zijne gewone naauwkeurigheid waar. Bovenal vereerende voor hem was, in 1808, bij de oprigting van het Koninklijke Instituut van Wetenschappen, Letteren en Kunsten, de benoeming tot Medelid, en wel tot provisioneelen President der vierde Klasse. Een redelijke welstand scheen hem nu het genot te beloven van zijnen arbeid, dien hij altijd zoo gaarne voor anderen nuttig wenschte te maken. Dan, eene onverwachtte ongesteldheid tastte hem aan op den 19den van Bloeimaand, en deze, hoe ligt, ook door hem, in den aanvang geschat, nam dermate toe, dat hij, op den 1sten van Wiedemaand, voor de hevigheid der ziekte bezweek, en alzoo, in zijn 48ste jaar, tot grief voor allen, die hem kenden, aan vaderland en kunst ontrukt werd.
Bij deze schets moet, natuurlijker wijze, in het oog vallen de gedurige belemmering des arbeids van eenen Man, die, als het ware, voor de kunst geboren scheen: doch ook zoo veel te meer rijst de verwondering over het aantal van kunstwerken, door hem geleverd. Niet minder dan tien stuks schilderijen in olieverw, waaronder zijne eigen beeldtenis van den 22 jarigen leeftijd, en eene verscheidenheid van, zoo gekleurde als ongekleurde, Teekeningen, waaronder die voor de Romeinsche Geschiedenis en de Mensch, zoo als hij voorkomt op

{==160==} {>>pagina-aanduiding<<}
den bekenden Aardbol, beide door den Heer stuart beschreven, behalve een groot aantal andere voor onderscheidene Hollandsche boekwerken (*), leveren alzoo eenen rijken schat van kunst, waarin hare vereerders, ten allen tijde, zoo lang zij slechts door geenen wansmaak verbastert, zich gaarne zullen vereenigen met den welverdienden lof, dien de Redenaar hem met de volgende woorden toezwaait.
‘De geest des kunstenaars, grooter dan zich iemand, die slechts zijne werken zag, denzelven kon denken, verwon allen tegenstand, ja, gevoelde er geenen, wanneer hij opgeroepen werd uit ander slaafsch bedrijf. In hetzelfde oogenblik hernam hij de geheele kracht van zijne vrije werking, en dacht en schiep, aan tijd, noch plaats, noch stand gebonden. Die geest, door geene woorden te omschrijven, heeft zichzelven geschilderd op de Titeibladen van den Mensch, onder het overschoone beeld der kunst, die eenzaam zit te midden van het grootst gewoel, - geen rotsgevaarte van hindernis ontziet, - nooit rust, dan om naar nieuwen arbeid uit te zien, - in het diepst gepeins alleen zich werkeloos vertoont, maar altijd voortstreeft, waar een nieuw tooneel zich opent, en onvermoeid in arbeid is, om zich tot het heerlijkst kunstwerk in staat te stellen.’
‘Het ware echter min gezegd, wanneer de lof zich eeniglijk bepaalde bij de allesoverwinnende kracht van kuyper's geest, en niet gewaagde van de wonderen der kunst, die hij heeft voortgebragt. De hoogste geestdrift toch is nog geen waarborg voor volkomen werk: de koele oefening overtrest haar menigmaal in zuiverheid van kunst. Maar hier geeft die bedenking stof ter regtvaardiging der hooge hulde, thans aan zijne nagedachtenis gebragt.
Kuyper bezat de gansche wetenschap der kunst en vergat haar nooit in zijne werken. Onvermoeid was zijne studie, alvorens hij aan eenige afbeelding dacht. In het onzekere waagde hij nimmer eenen trek, en zijn oordeel wist het gezag, hetwelk hij volgen kon, als bij den tast te onderscheiden. Zijne leemans, door hem zelven verwonderlijk zamengesteld, moesten hem de plooijen der draperij vertoonen, eer hij ze overbragt. Het boetseersel ging zelfs dikwijls zijne schilderij vooruit. De schets moest altijd duidelijk, eer hij eene teekening ondernam, voor zijne oogen spreken. Angstvalliger kon niemand wegens waarheid zijn: maar gelukkiger was ook niemand, om ze voor te dragen. Zij was in zijne hand zoo

{==161==} {>>pagina-aanduiding<<}
los en vrij, als in de Natuur. De moeijelijkste standen, de diepzinnigste schikkingen, de kunstigste verlichtingen schenen hem even gemakkelijk uit het penseel gevloeid, als de eenvoudigste beelden, die, bij den zuiversten omtrek, met den grootsten rijkdom van bevalligheden praalden. De geest van rafaël scheen in zijnen geest herboren: maar in de uitvoering zijner kunst was hij alleen zichzelven gelijk. Als schilder was hij smeltend van penseel en frisch van kleur; als teekenaar tooverde hij met krijt op blaauw papier, en overtrof het fijnst ponsonijzer in zijne uitvoerige en onnavolgbare wijze van wasschen; zijn werk in boetseersel werd het meest bij dat van artus quellinus vergeleken. Het geschiedkundige en zinnebeeldige waren zijne vakken. In het eerste mogt hij Heldendichter heeten door zijne rijke vinding, in het laatste Wijsgeer door zijne strenge waarheid: in beiden even groot, dong hij den onsterfelijken lairesse naar de kroon. Zijne beelden waren idealen, waar zijn gevoel voor het schoone vrij mogt werken: doch zij werden treffende gelijkenissen, wanneer de waarheid hem het oorspronkelijke voorhield; en, vol van eerbied voor de hoogere bestemming der kunst ter menschveredeling, waren alle zijne standen en tafereelen ten hoogste kiesch en zedig.’
Het gemis van zoo groote kunst, welke zich dit Land van den beroemden kuyper, bij een langduriger leeftijd, te regt had mogen beloven, wordt nog verdubbeld door dat van eenen Man, wiens hart ten allen tijde in de zuiverste gevoelens van menschenwaarde, hoogachting der verdiensten van anderen en ongeveinsde vriendschap deelde. Ook hier vereenigt zich de Recensent, die den Overledenen bij onderscheiding zijnen Vriend mogt heeten, in de lofspraak van den Heer stuart, wanneer deze, met zijne meesterlijke pen, de volgende korte schets mededeelt.
‘Zijner Zuster en behuwden Broeder niet alleen, die hem terstond met teederhartige zorg onder eigene hoede namen, maar allen, die slechts kuyper kenden, werd hij van het hart gescheurd, want, bij de uitstekendheid van zijnen geest, zoo dierbaar voor de kunst, bezat hij een karakter, het welk hem door ieder deed beminnen. Hetzelve was vol diepe hoogachting voor alle andere kunst en wetenschap, belust inzonderheid op allerlei letterkundig onthaal, maar bovenal gestemd voor de hoogere toonkunst, die tot den geest der zamenstelling doordringt en deszelfs werking tot in de ziel gevoelt. Hetzelve stelde hoogen prijs op vriendschap, en eerbiedigde alle hare pligten; het was aangenaam, leerzaam, onuitputtelijk in verkeering, en bragt de vreugde mede in elken kring.’
Geen wonder alzoo, dat ook de Dichtkunst zelve, door den Overledenen zelf zoo hoogelijk gewaardeerd en op eigen ar-
{==162==} {>>pagina-aanduiding<<}
beid toegepast, hare droevige gewaarwordingen bij zulk een verlies op eene, haar onderscheidende, wijze ontboezemde. Het was de Heer cornelis loots, die den Redenaar stuart in gebondene maat verving, en eenen Rouwzang uitsprak, zoo ongemeen krachtig in vinding en uitdrukking, zoo rijk in gepaste beelden en vergelijkingen, zoo stout in verhevene vlugt, zoo teeder in passende aandoeningen, zoo edel door waarheid en versiering tevens, zoo weldadig in troost bij het diepste opgewekt gevoel van verlies, dat het eenparige oordeel van alle Hoorders en Hoorderessen denzelven als meesterstuk verhief, en de Recensent zich hetzelfde gunstige oordeel van iederen Lezer gerustelijk durft verzekeren. Hoe beangstigend alhier de keuze zij van eenige proeve tot voorbeeld uit het overal even schoone geheel, mogen de volgende zes Couplets, ook voor den Letteroefenaar, het offer behelzen, welk Apollo's Lier aan den onsterfelijken Kunstenaar heeft toegewijd.

Gij waart het, die, gewijd om 't hoog gewest te aanschouwen, 
Waar 't Godendom der kunst gezeten is ten troon, 
Met eigen blikken zaagt op 't onbeneveld schoon; 
Gij hoordet onvervalscht de oraklen u ontvouwen. 
Wat nacht zich over 't rijk der kunsten heeft gestrekt, 
Wat schoonheên door het kleed der eeuwen zijn bedekt, 
Wat zegel de oudheid mogt op haar geheimen drukken, 
Uw geest heeft door dien nacht zijn schreden heen gerigt, 
Uw moed bestond en kleed en zegels weg te rukken, 
En zette 't schoonst geheim in helder middaglicht. 
 
Noch 't digtomschaduwd koor aan Isis toegeheiligd, 
Noch Ceres diep gewelf, waar siddring houdt de wacht, 
Noch gruwzame Acheron, die golft in eeuwgen nacht, 
Noch blij Elisium was voor uw' blik beveiligd; 
Amfion hebt ge aanschouwd bij 't toklen zijner lier; 
Gij zaagt Apelles stijl en konst en hoogen zwier, 
Meer dan Prometheus kloek, die in der goden zalen 
Ter kwader ure drong om roof van hemelgloed. 
Steegt gij in de oudheid op, ge omgordde u met haar stralen, 
Waardoor ge uw kunstgewrocht onsterflijk schittren doet. 
 
't Was dan, als ge u verhefte in die gewijde kringen, 
Dat ge eenheid zaagt in kunst en eenheid in al 't schoon; 
't Was dan, dat ge, ons ter gunst, op stoffelijken toon, 
't Gevoel ons kennen deed, dat in uw borst kwam dringen. 
Gij spraakt tot ons van 't schoone, als ge uit uw grootsch penseel 
De beeldtnis van den mensch deed worden op 't paneel, 

{==163==} {>>pagina-aanduiding<<}

Den mensch, niet aan 't bereik van zijn gestalte onttogen, 
Maar heerlijk, edel, grootsch, 't verhevenst der natuur, 
Den mensch, maar met den blik der godheid in zijne oogen, 
En levende in een verf, doorgloeid van hemelsch vuur. 
 
Gij spraakt tot ons van 't schoone, als ge in uw trotsche ontwerpen 
De beeldspraak, lang verstomd, riept uit d'alouden nacht, 
Die langvergeten stem, gehoord bij 't voorgeslacht, 
Weêr helder klinken deed, en de ooren voor haar scherpen; 
Gij stortte, door die spraak, elks opgetogen zin 
Meer wijsheid dan door schrift van tallooze eeuwen in. 
Geschiedkunst gaf haar rol vertrouwlijk in uw handen, 
En wat haar dierbaar was blonk straks in heerlijk licht. 
Verdienste wijdde aan u haar kostelijkste panden, 
En gij hebt haar een' zuil, die nooit vergaat, gesticht. 
 
Gelijk de heldre straal, dien wij volvrolijk groeten, 
De blijde gloed der zon, natuur met glans omhult, 
De zee met zilver zoomt, der bergen top verguldt, 
En zaait bevalligheid en geur voor onze voeten; 
Gelijk zij bloem en kruid, naar eisch, met kleuren tooit, 
Op 't zachte een' zachten gloed, op 't sterke een sterker strooit, 
En licht en schaduw weeft en helderheid en duister, 
Zoo zwaaide gij 't penseel op meesterlijken toon; 
Het vlamde op 't ledig doek: straks rees er licht en luister, 
En de eerste trek was reeds een morgenstraal van 't schoon. 
 
Ja gij deed ons een' galm uit hooger kringen hooren, 
Wanneer ge, in dubbel vuur van kunstgevoel ontgloeid, 
Niet met uw tooverstift een zintuig hield geboeid, 
Maar met een stout penseel tafreelen wrocht voor de ooren; 
Wanneer wij, nog verrukt door 't hemelschoone beeld, 
Als de andere Minerve uit godenbrein geteeld, 
Straks smolten voor den gloed, die vonkelde uit uw zangen, 
Wanneer ge een' hemeltoon opvaren deed uit niet, 
En galmen, hoog en laag, zich menglen en vervangen, 
En mozart luistren naar de stemming van uw lied. 

Eindelijk, ofschoon reeds de Toonkunst, in het Gezelschap Harmonica, haren tol aan de verdiensten en het gemis van haren Medezanger, volgens alle de hooge vlugt der kunst, had betaald, weigerde zij ook thans hare goddelijke toonen niet, om dit Feest in Felix Meritis te verheffen. Mozart's beroemde requies was tot leiddraad gekozen, en deze keuze was uitnemend gepast, van wege het afwisselende en smeltende, welk in dat Zangstuk overal betooverend werkt. De Heer van de wart, leerling des Overledenen, had de vervaar-
{==164==} {>>pagina-aanduiding<<}
diging der zinrijke woorden op zich genomen, en, hoe zeer derzelver keuze overal niet even gelukkig zij in de uitdrukking der hooge kunstwaarde, verstrekt het den zamensteller tot geene geringe goedkeuring, dat hij den troost voor het verlies des grooten Mans, zoo voor zich als voor anderen, die hem waardeerden, gezocht hebbe in de verheffing van deszelfs kunstvermogen, bij eene zalige standverwisseling in een ander beter leven.
Op deze luisterrijke wijze, dan, heeft het Kunstkoor van Parnas, in Amsterdam, de nagedachtenis gevierd van eenen zijner verdienstelijke Broeders, - eene wijze, welke den hoogen eerbied getuigt, dien de beeldende Kunst aldaar in eene ruime mate geniet. Nog stort de Recensent, gevoelig wegens zulk een verlies, eenen traan bij het graf, dat van den Heer h. vinkeles jansz. en deszelfs gewijde Kunstgenooten, bij eene korte, maar treffelijke rede, het overblijfsel des waardigen Mans ontving. Deze openbare vereering levere troost aan de nablijvende Maagschap, maar bovenal bemoediging aan alle beoefenaars der kunst, dat ook zij, naar derzelver ideaal strevende, onsterfelijk worden door hun kunstvermogen!




Dissertatio Juridica inauguralis de Legatis poenae nomine relictis, quam &c. eruditorum examini submittit P. Merkus. Lugd. Bat. apud Vid. M. Cijfveer. 1808.

Onder de onderwerpen, welker behandeling in het Romeinsch Regt vooral door rijkheid uitmunt, behoort vooral dat betrekkelijk de Uiterste Willen en alle derzelver bijzondere deelen, zoodat aan de Legaten in het algemeen alleen drie volle boeken van de Pandekten gewijd zijn, zonder over de bijzondere titels, welke meer bepaald over deze of gene soort van Legaten handelen, te spreken. Uit dit ruime veld heeft de Heer merkus, op raad, gelijk hij in de Voorrede zegt, van onzen voortreffelijken bilderdijk, zijn onderwerp gekozen; en inderdaad verdienden de Legaten, welke door den testateur den erfgenaam opgelegd worden, om hem bij het verzuim van deze of gene wilsbepaling, in het testament gemaakt, te straffen, waarover de jeugdige Schrijver handelt, ten volle dit opzettelijk onderzoek, gelijk de wijze van behandeling der vlijt en belezenheid des Schrijvers tot eere strekt. Een kort overzigt van den inhoud strekke daarvan ten bewijze.
Het onderwerp is dan in vier Hoofdstukken verdeeld, en wel

{==165==} {>>pagina-aanduiding<<}
zoodanig, dat het geheel voegzaam als eene oordeelkundige Geschiedenis van het Romeinsch Regt te dezen aanzien, zoowel als van de voornaamste verschillende gevoelens van latere Regtsgeleerden daaromtrent, kan beschouwd worden; gelijk dit uit den inhoud der bijzondere Hoofdstukken blijken kan.
Het eerste Hoofdstuk bevat eenige algemeene aanmerkingen over de zoo even genoemde Legaten, ontwikkelt derzelver aard en natuur, toont het onderscheid aan tusschen deze Legaten end e voorwaardelijke makingen, heldert de verschillende wetten op, welke tot dit onderwerp betrekking hebben, en onderzoekt eindelijk de gewigtigste zwarigheden, welke tegen de leer, door den Schrijver aangenomen, gewoonlijk worden bijgebragt.
Het tweede Hoofdstuk behandelt de vraag: wat te dezen aanzien vóór justinianus regtens geweest zij; onderzoekt te dien einde, wanneer en door wien deze wijze van legateren het eerst verboden zij; geeft de oorzaak en aanleidingen tot dit verbod op; staat vooral opzettelijk stil bij de oorzaak, welke theophilus daarvoor opgeeft; en onderzoekt eindelijk, in hoe verre dit verbod op gelijksoortige gevallen is toegepast.
Het derde Hoofdstuk handelt over de verschillende gevoelens der beroemdste Regtsgeleerden ten aanzien van dit onderwerp, toetst en wederlegt het gevoelen door bijnkershoek voorgedragen, en toont eindelijk de overeenkomst van het gevoelen des Schrijvers met dat van den grooten cujacius aan, wiens gevoelen, ten slotte, met dat van andere, zoowel vroegere als latere regtsgeleerde Schrijvers, vergeleken wordt.
Eindelijk handelt het vierde Hoofdstuk over de vaststellingen van justinianus te dezen aanzien, aantoonende dat werkelijk door dezen Keizer het vroegere Regt veranderd is; van welke verandering vervolgens de aanleiding en gegrondheid onderzocht wordt; terwijl eindelijk het geheel besloten wordt met eenige aanmerkingen over de ongegrondheid der berisping, welke zich sommige latere Schrijvers tegen de verzamelaars van het Romeinsch Regt onder justinianus veroorloofd hebben.
Wij herhalen het, deze Verhandeling draagt vele bewijzen van oordeel, vlijt en belezenheid; terwijl ook de losse bijgevoegde Stellingen zich van het gewone gros voordeelig onderscheiden.





{==166==} {>>pagina-aanduiding<<}

Gedichten van H. van Loghem, Junior. Iste Deel. Te Amsterdam, bij P.J. Uylenbroek. 1808. In gr. 8vo. 125 Bladz.

Het is, waarlijk, geene aangename taak, dichtstukken te beoordeelen, wanneer men met den Maker van dezelve ganschelijk onbekend is, en niet weet, of die dichtstukken de eerste bloesems zijn van een ontkiemend genie, dan wel de voldragene vruchten van eenen reeds gevormden geest. Men loopt dan ligtelijk gevaar, om den Schrijver te zacht of te streng te beoordeelen, hem wezenlijk te grieven en zijne eerzucht uit te dooven, of hem boven verdiensten te verheffen en in den waan te brengen, dat hij een Meester in zijn vak is, tot nadeel van hemzelven zoo wel, als van de kunst.
Dit was juist het geval met Recensent, toen hij de aangekondigde Gedichten had gelezen, en de pen ter hand nam, om zijn oordeel ter neder te schrijven. Hij is met den Heer van loghem junior ten eenemale onbekend, en had ook geene gelegenheid, om eenige narigten omtrent denzelven te verkrijgen. Het kort en nederig Voorberigt deed Rec. denken, dat de Dichter nog zeer jong moest zijn. Immers doet hij daarin zichzelven voorkomen als iemand, die zoo gaarne leeren wil, en Rec. herinnert zich ook niet, te voren eenig dichterlijk voortbrengsel van den Hr. van loghem jr. gelezen te hebben. Doch uit zeker stuk, in dezen bundel voorkomende, schijnt weder niet enduidelijk te blijken, dat de Schrijver reeds aan den middag van zijn leven is genaderd.
In deze onzekerheid nu moet de Recensent een tweeledig oordeel over deze Gedichten vellen.
Is de Schrijver nog jong, zijn deze Gedichten eerstelingen van een aankomend genie, dan zijn zij, inderdaad, voortreffelijk, dan verdient de Dichter allen lof, alle aanmoediging niet alleen, maar dan laat zich ook met grond van hem voorspellen, dat hij, zoo hij verder voortgaat in het beoefenen der edelste aller kunsten en de Hemel hem in het leven spaart, eens eene luisterrijke plaats op den Nederlandschen Zangberg zal bekleeden.
Is de Schrijver echter reeds tot den mannelijken leeftijd gevorderd, en heeft hij reeds lang de poëzij beoefent, dan zou het oordeel van Rec. dit zijn.
De Gedichten van den Heer van loghem jr. zijn in het geheel niet verwerpelijk. Zij zijn vol van goede denkbeelden, gezonde begrippen en warm gevoel voor deugd en godsdienst. De Man van smaak kan dezelve met een doorgaand genoegen, de Vriend der deugd met nut en stichting lezen. Zij onderscheiden zich van vele, dagelijks uitkomende, rijmerijën op eene eervolle wijze. Zij kondigen eenen Man aan, die in

{==167==} {>>pagina-aanduiding<<}
staat is, om een zeer goed vers te maken, wiens hart en hoofd beide wél gesteld zijn, die zaken voordraagt en zich niet in brommende woordenpraal verliest, noch aan ijdele snoeverij overgeeft.
De Gedichten van den Heer van loghem jr. zijn in het geheel niet verwerpelijk: maar ook geene meesterstukken. Hij mag onder de Nederlandsche Dichters van den eersten rang niet gerekend worden. Die scheppende verbeelding, die onwederstaanbare kracht, dat gloeijend vuur, dat hoog, verheven dichterlijk gevoel, die goddelijke zalving, waardoor de echte Dichter weet te treffen, te schokken, te verrukken, alles te bezielen en alles in zijne vaart mede te voeren, - die zachte, teedere, hartelijke toon, die natuurlijke bevalligheid en die kunstelooze eenvoudigheid, dat wegslepende in maat, rijm en woordvoeging, die schoone beelden en wendingen, die edele zwier en smeltende vloeibaarheid, die streelende harmonie, en dat zekere, niet te beschrijven, zoete, dat het werkturgelijke der verzen alléén kan opleveren en wel eens de muzijk der poëzij genoemd is, dat ons zelfs in eene vreemde, voor ons onverstaanbare, taal roert, waarin de oude Grieken en Romeinen zoo ver gevorderd waren, waarin onze vondel, hooft, de decker, poot en smits zoo zeer uitblonken, waarmede, onder de Duitschers, schiller zoo betooverend werkte, en dat eenige van onze thans levende Dichters zoo wel kennen - dat alles wordt bij den Heer van loghem jr. niet gevonden; van dat alles bezit hij ten minste niet zoo veel, als een Dichter van den eersten rang bezitten moet.
Of hij geen' aanleg tot dit alles heeft; of hij, op den duur, zich niet hooger zou kunnen verheffen, niet streelender en bevalliger dichten, kan Recensent niet beslissen. Zoo hij jong is en ons eerstelingen levert, zeer waarschijnlijk; zoo hij van eenigzins gevorderden ouderdom is, hoogst bezwaarlijk.
De Heer van loghem zal Recensent in de onzekerheid, waarin hij omtrent hem verkeerde, dit oordeel voorzeker niet ten kwade duiden. In allen gevalle, moet de Schrijver zich daarmede troosten, dat het ieder niet gegund is, den hoogsten top van pindus te bereiken; dat de Dichter, schoon hij zich slechts even boven het middelmatige verheft, ook verdiensten kan hebben; dat de Hr. van loghem dezelve, naar het oordeel van Rec., wezenlijk heeft, en dat zijne Gedichten wel waardig zijn het daglicht te zien; dat er vele menschen gevonden worden, die wel van verzen houden, doch voor dat hooge en roerende niet berekend zijn, en dat zijn arbeid, om deszelfs zedelijke strekking vooral, lof verdient, en, zonder twijfel, aan velen eene aangename en nuttige lectuur zal verschaffen.
Ter bevestiging van ons oordeel over de waarde van deze Gedichten, zullen wij een enkel vers uit dezen bundel afzon-
{==168==} {>>pagina-aanduiding<<}
derlijk beoordeelen. Wij kiezen hiertoe het dichtstuk: aan de Standvastigheid. Is dit onderwerp nu zoo behandeld, als een Meester in de kunst het behandelen zoude? Het heeft wel onderscheidene goede gedachten en schoone regels, maar het is niet krachtig genoeg en veel te lang gerekt. De Dichter valt te veel in detail, en er komen zaken in voor, die eigenlijk tot het onderwerp niet behooren. Zoo wordt bij de voorbeelden, door den Dichter aangehaald, hoe zeer ook wel gekozen, te veel aan de standvastigheid toegeschreven. Het is wel waar - jezus, socrates, luther, de ruiter enz. waren standvastig, en, zonder dit te zijn, zouden zij niet gedaan hebben hetgene zij deden. Maar hebben zij dat alles alleen verrigt door de standvastigheid? Heeft de ruiter b.v. Europa verbaasd, het woest geweld van den vijand beteugeld, 's Lands koopvaardij geschraagd, onze vlag op 's vijands kust geplant en Nederland gered alleen door de standvastigheid? Kwam hier dan geene krijgskunst, geen heldenmoed, geene tegenwoordigheid van geest mede in aanmerking? De standvastigste, onwrikbaarste Man, een socrates b.v., zou toch de daden van eenen de ruiter niet kunnen verrigt hebben. Er wordt, derhalve, meer dan standvastigheid gevorderd, om een de ruiter te wezen. Intusschen bezingt de Dichter, in een lied aan de Standvastigheid, alle de deugden en hoedanigheden, die een' groot Man eigen zijn. Hierdoor wordt het dichtstuk zwak, en valt te veel in het algemeene. Zoo de Hr. van loghem b.v. de Vaderlandsliefde bezongen had, zou hij dezelfde regels, ten aanzien van de ruiter, hebben kunnen bezigen. Zoo handelt de ware kunstenaar niet.
Wanneer hij een' groot Man bezingt, spreekt hij tevens over de standvastigheid; doch wanneer hij alleen de standvastigheid bezingt, sleept hij niet alle deugden en hoedanigheden van een' groot Man mede in het vers. Op zulk eene wijze moet een dichtstuk wel lang en gerekt worden, en, in stede van te roeren en weg te slepen, ons koel laten en verveling verwekken. Ook komen in dit stuk regels voor, die niet meer, dan proza zijn. Ten bewijze strekke het volgende couplet:

‘Ja, eerste Christnen, die uw' Heer 
Volstandig volgdet in zijn leer; 
Die edle waarheid hebt gestaafd, 
Waarvoor ge uw rust, uw leven gaaft; 
In foltering, op 't moordschavot, 
Getroost, gelaten in uw lot: 
Gij blijft bij den nakomeling 
In zegening!’ 


{==169==} {>>pagina-aanduiding<<}

Men ziet hier tevens uit, dat de versisicatie niet zeer vloeijend is; terwijl de versmaat, hoe zeer voor een kort, gespierd gedicht niet ongeschikt, ten uiterste vermoeijend wordt in een stuk van 344 regels.
De Dichter heeft meermalen het gebrek, dat hij te veel uit zijn onderwerp wil putten.
In het Dichtstuk: De Hut en het Palcis, worden aan beide, inzonderheid aan het paleis, eigenschappen toegeschreven, die er op zichzelve niet aan verknocht zijn.
Dit geheele stuk moest van zelfs door het contrast werken, hetwelk zulke natuurlijke, zulke eigenaardige verwen oplevert, dat het geene rijkheid is, maar veeleer armoede verraadt, het tafereel met vreemde, bonte kleuren op te schikken. Te zeggen, dat in het paleis de huwelijksknoop al te vaak door vuig belang geweven? wordt, is zeer wel: maar te declameren, dat men daar aan de natuur offert, als redelooze dieren, en de huwelijkstrouw schendt; dat een hulpeloos kroost, niet uit den echt gesproten, door 't koude vaderhart? medoogenloos verstooten wordt; dat de bloem (zoo de huwelijksstam er nog eene enkele geeft) als onkruid opgroeit, enz. enz. dit is het werk niet van een' Meester - het schoone onderwerp heeft zulke te ver gedrevene en onware schilderingen niet noodig. Op het vers: Bij de Wieg van een Kind, zouden wij soortgelijke aanmerkingen kunnen maken; doch wij zwijgen van andere stukken. Ook onthouden wij ons, den Dichter over enkele woorden en uitdrukkingen, het menigvuldig gebruiken van zekere, geliefkoosde, beelden te gispen. Wij raden alleenlijk den Hr. van loghem aan, om, bij de uitgave van een volgend Deel, meer moeite aan de beschaving zijner verzen te besteden.
De kleinste verzen in dezen bundel, en daaronder De Schepper in de Natuur, Het Genot des Levens, Lentezang, Nederigheid enz. hebben ons wel het meest behaagd. Onder de meer uitgebreide stukken verdienen Gods Grootheid, Alles verandert, De Gedachten, Het Oor en De Slavenhandel onderscheiding. Uit het laatste Gedicht geven wij tot eene proeve de beide laatste Coupletten:

‘En deze slavernij, die duizend rampen teelde, 
Heeft ze eenig waar geluk voor zoo veel leeds gewrocht? 
Zij levert slechts genot voor doemenswaarde weelde: 
Barbaar! uw suikerriet wordt door hun? zweet gekocht. 
De koffij worde dan om geur en smaak geprezen, 
En 't zacht en warm katoen moge ons dan nuttig wezen: 
Helaas! zij zijn voor ons tot zulk een' prijs te duur! 
Elk boontje kost een' traan aan mijn? natuurgenooten? 
Bij elke vlok, veetligt? wordt slavenbloed vergoten: 
Dus, als ge uw schuren vult, is 't schennis van (der) natuur. 

{==170==} {>>pagina-aanduiding<<}

Uw stem, o wilberforce! dondre in der Volken ooren, 
Maal', gruwlijk als het is, der droeve slaven lot, 
Ja, doe, van pool tot pool, die dierbre waarheid hooren: 
“De menschen zijn gelijk, hun aller Vader God!” (*) 
o, Mogt zij luid tot u, mijn Landgenooten! spreken, 
En Bato's naneef, 't eerst, die bange kluisters breken; 
Wierd hij door u verscheurd, die wreede slavenband: 
De menschheid zoude u dan het puik? der Volken noemen; 
Met zalig zelfsgevoel mogt dan uw burger roemen 
Op zijn' geboortegrond, op u, mijn Vaderland!’ 


De Doodgraver, door C.F. Vrijheer Von Bilderbeck. IIIde Deel. Naar den tweeden druk uit het Hoogduitsch. Leeuwarden, bij de Wed. J.P. de Boy. 1808. In gr. 8vo. 187 Bl.

Over den inhoud dezes Werks laat zich de Schrijver zelf nu dus uit: ‘de levensloop van een mensch, die, met een edel hart, met een gezond verstand en met den uitmuntendsten natuurlijken aanleg begaafd, zoo verre afdwaalde en zoo diep vallen moest, om eindelijk tot eene late erkentenis van zijne ware bestemming te kunnen geraken.’ Wij lieten den held der geschiedenis bij het slot des tweeden Deels in de gevangenis en de handen van afschuwelijke booswichten; wij konden niet gissen, wat er verder van hem worden zou. Nu wordt hij dan verlost, en wel op levensgevaar, door een meisje, dat hem reeds niet onverschillig was: nog is zijne rol niet uitgespeeld; hij raakt met haar onder roovers, wordt roover, en weldra het hoofd de bende. Echter ontdoet hij zich vrij spoedig van dit handwerk, en leeft met zijne Maria verborgen; dan hij wordt door een' zijner vorige makkers ontdekt, en raakt nu in verbindtenis met zeker eedgespan, in drie klassen verdeeld, waarvan de derde alleen het gewone banditen-handwerk werd opgelegd. Ook hier was hij spoedig een der oppersten. Als zoodanig dan nu kan hij goed doen, kwaad verhinderen. Hoe hij dit dan ook deed, hoe hij hier als in eene leerschool was, die hem te regt bragt, hoe zijne Maria stierf, hij zijnen zoon, bij eene vroegere beminde, vond, eindelijk ook de moeder zelve volkomen onschuldig, vol liefde en trouw, en dan nu genoegelijke dagen beleeft, - dit alles enz. berigt ons dit derde en laatste Deel van dit Werk, op 't welk wij alsnog de bij onze vorige aankondiging gemaakte aanmerking toepasselijk vinden, doch waaromtrent wij echter

{==171==} {>>pagina-aanduiding<<}
geenszins twijfelen, of dit vervolg en slot zal bij hen, wien de lezing der vorige Deelen genoegen gaf, bijval vinden.
Ziet hier eene enkele bladzijde, die van het doel des geschrifts eene vrij naauwkeurige inlichting zal geven. ‘Hij, die geen moeds genoeg, geene zielssterkte bezit, om zichzelven de strengste regter te zijn, die in het toetsen en beoordeelen overal slechts gevoelen wil, overal poogt te schijnen, en nimmer wezenlijk te zijn: die eigenzinnigheid met overtuiging, eergierigheid met eerzucht, de edelste neigingen van een warm hart met de woeste opwellingen van het verhitte bloed moedwillig verwisselt; zal eindelijk, even als Waldman, (de held des verhaals) van onbeduidende misstappen tot grove dwaasheden, en van grove dwaasheden - hoe zeer dit laatste ook bij onzen Zonderling, dank zij zijnen beschermengel! het geval niet is geweest, - tot nog grovere misdaden overslaan. - Mag ik mij hier van eene gelijkenis bedienen? - Een sneeuwbal, zoo klein en onbeduidend, dat de eenzame wandelaar hem onwetend kan vertreden, wordt door den wind van den top der Alpen naar beneden gewaaid: eerst rolt hij langzaam nederwaarts, doch allengs wentelt hij met meer krachts naar de diepte; bij iedere wenteling neemt hij in grootte toe - reeds is hij tot eenen ontzaggelijken klomp aangegroeid, die al rasscher en rasscher naar beneden dondert - nog eene kleine tusschenruimte, en de vreedzame hutten der dalbewoners verdwijnen onder dezen colossus - doch eene hooge rots, met duizendjarige eiken gekroond, biedt hem het hoofd - hij staat!’ enz.




Het Ontzet der Stad Leiden, Geschiedkundig Tafereel, in drie Bedrijven, door M. Westerman. Te Amsterdam, bij H. Molenijzer. 1808. In 8vo. 90 Bl.

Recensent kende den Heer westerman uit eenige zeer wel geslaagde Dichtstukken; doch te meer grieft het hem daarom, dat een man van bekende verdiensten, wiens bij de Maatschappij van fraaije Kunsten en Wetenschappen bekroonde Verhandeling over het Tooneel ons bovendien van hem ook in dezen een zuiverder smaak met grond doet verwachten, evenwel het zijne toebrengt tot de volkomene verbastering van het Tooneel. Of verdient het wel iet anders genoemd te worden. wanneer men medewerkt om de meesterstukken onzer Treur- en Blijspel-dichters van lieverlede te doen vervangen door die ellendige misgeboorten onzer dagen, aan welke men de namen van Drames, Melodrames, Tafereelen enz. gegeven heeft, te doen vervangen? Of is

{==172==} {>>pagina-aanduiding<<}
er geen regtmatige grond van vreeze, dat het publiek, eenmaal aan dat bont gewoel van gevechten, vertooningen en coups de theatre gewoon, langzamerhand het Treurspel en het echte Blijspel vervelend zal vinden? Waarlijk, de Heer westerman (want van hem vorderen wij, wat wij bij het schrijvend gepeupel over het hoofd zien) moest zichzelven en zijnen stand te hoog schatten, om zelfs een oogenblik aan dezen Marionetten-geest der tijden toe te geven, die eene onafgebrokene voorstelling en afwisseling vordert van marschen, manoeuvres, trommels en trompetgeschal, klokgeklep, gebalder des geschuts, muskettenvuur, wapenkletteren, woesten strijd, moord, brand, sulfervlammen, vrouwenroof, tweegevechten, ja van geheele legers en vloten zelven; waarmede dan ook dit stuk eigenaardig mildelijk moest gestoffeerd zijn.
Wil men volstrekt deze soort van stukken bij ons invoeren, gelijk de Schrijver in zijn kort Voorberigt zegt, wel nu, dat men dan den goeden smaak bederve, en het ware Tooneel aan de toejuichingen van het gemeen opoffere, maar dat ten minste dan geen Dichter den tempel van Melpamene en Thalia ontheilige! - men heeft immers bezoldigde schrijvertjes genoeg, en, wanneer men toch met het Tooneel, tot schande onzer eeuw, eene finantieele speculatie mogt bedoelen, hebben deze Heeren nog het voordeel, dat zij goedkoop werken; - maar dat een westerman zich en zijnen tijd voor de Galerij opoffere, dit mogen, dit kunnen wij niet vergeven.
Dit meenden wij over de soort, waartoe dit Tooneelstuk behoort, te moeten laten voorafgaan; doch wanneer men nu vraagt, wat wij van het stuk zelve denken, dan moeten wij zeggen, hetzelve, onafhankelijk van het reeds gezegde, met genoegen gelezen te hebben; er zijn waarlijk treffende tooneelen in, en het bevreemdt ons geenszins, dat de onophoudelijke vertooning zulk een bestendigen toeloop heeft. Dan juist daarom stellen wij ons zoo sterk partij. Hoe zoeter vergif, hoe gevaarlijker.


{==173==} {>>pagina-aanduiding<<}

Algemeene Vaderlandsche Letter-oefeningen.

Elpizon. Of over mijne voortduring in den dood. Iste Deel. Uit het Hoogduitsch vrij vertaald, naar de derde Uitgave. Te Zaandam, bij H. van Aken. 1808. In gr. 8vo. 438 Bl.

Een voortreffelijk boek. 't Betreft eene der gewigtigste voorwerpen der menschelijke wetenschap, waaromtrent elk nadenkend mensch zoo gaarne onderrigt en opheldering ontvangt; onze voortduring namelijk in en na den dood. 't Geheele werk zal uit drie Deelen bestaan, waarvan alleen de twee eerste eene vrije vertaling behelzen zullen van een Hoogduitsch werk, onder denzelfden titel, zonder bijgevoegden naam des Schrijvers, in 't licht verschenen, waarvan de Eerw. c.f. sintenis, Consistoriaalraad te Zerbst in Anhalt, in Duitschland door onderscheidene uitgegevene Leerredenen en andere schriften met lof bekend, gezegd wordt Schrijver te zijn; en wel naar de derde verbeterde uitgave. Het derde zal een bijvoegsel behelzen van den Vertaler.
Dit eerste Deel legt die gronden open, welke men schijnbaar ter bevestiging kan aanvoeren voor deze allerbelangrijkste waarheid, dat er een leven na dit leven is, wanneer men namelijk de zaak beschouwt, zonder nog opzettelijk acht te geven op de troostvolle leer van Gods alles regelende Voorzienigheid; terwijl het tweede zal aantoonen, welke ongemeene sterkte hieraan wordt bijgezet door de eerbiedige en geloovige erkentenis van God, als Schepper en Regeerder van alles, wat bestaat en gebeurt, niet alleen met opzigt tot de zinnelijke of natuurlijke, maar ook in de zedelijke of geestelijke wereld. In het derde heeft men eene duidelijke ontwikkeling te wachten van de voornaamste plaatsen uit de H. Schriften, en wel

{==174==} {>>pagina-aanduiding<<}
bijzonder des N. Verbonds, welke hierop betrekking hebben.
Alles is ingekleed in den vorm eener geschiedenis, om zoo den leeslust op te wekken, de nieuwsgierigheid gaande te houden, en dus het aangename met het nuttige te vereenigen. Zie hier kortelijk den zakelijken inhoud van het eerste Deel, met weglating der bijgevoegde verdichting: Twee stellingen worden vooraf aangenomen en overtuigend bewezen, waarvan de eerste deze is: het gansche begrip, 't welk ik mij van een mensch moet maken, is geheel niet enkel in het denkbeeld opgesloten, 't welkik mij van een ligchaam heb te vormen; de tweede: het is niet volstrekt noodzakelijk, dat ik verga, wanneer mijn ligchaam vergaat; maar het is mogelijk, dat ik in den dood zal voortduren. - Daarop volgen acht bewijzen, waarop men mag aannemen, dat dit waarlijk zoo is. Het eerste bewijs komt hierop neder: Er is geen menschelijk lijden in dit leven te duchten, waartegen men niet eenigen troost kan vinden; hoe zou er dus tegen het zwaarste zielelijden, tegen de gedachte aan den dood, geene de allergeringste vertroosting voorhanden zijn? Niets echter is in staat, om mij desaangaande gerust te stellen, dan de gedachte: ik leef in den dood voort. Het tweede is ontleend van 't sterk verlangen, welk wij hiernaar, als de heerlijkste en heugelijkste zaak, hebben; een verlangen, dat te gelijk met de rede in ons ontwaakt, en dus wezenlijk eene ingeschapene neiging aanduidt, die niet kan onvoldaan blijven. Het derde van de blijkbare bestemming van den mensch tot de hoogstmogelijke gelukzaligheid, welke deze wereldster oplevert, waartegen de verwachting van aanstaande vernietiging een onverwinnelijken hinderpaal zou blijven. Het vierde van onzen geheelen aanleg, die veel te groot, en van onze vermogens, die te veelvuldig, en onder alle schepselen
op de wereld het onevenredigst ingerigt zijn, wanneer dit korte leven onze geheele bestemming uitmaakt. Het vijfde van de onverzadelijke begeerte, die zich met dien heerlijken aanleg en die voortreffelijke vermogens vereenigt, om dezelve nog heerlijker te ontwikkelen, begeerte naar volkomenheid; waaruit of moet volgen, dat de mensch bestemd is, om het meest verwarde en tegenstrijdigste aller wezens te zijn, of dat hij in den dood voortduurt.

{==175==} {>>pagina-aanduiding<<}
Het zesde van onze verpligting tot volmaakte deugd, waaraan niemand, zonder hoop op een toekomend leven, in alle gevallen, zal kunnen beantwoorden. Het zevende van de noodzakelijkheid der uitoefening van regtvaardigheid in de zedelijke wereld, die evenwel in dit leven nog niet volkomen gehandhaafd wordt. Het achtste, eindelijk, is vervat in deze stelling: de mensch is het laatste doeleinde der geheele zinnelijke wereld: en, daar hij dit is, kan hij ook geene vernietiging te vreezen hebben, al moest hij door duizend dooden gaan.’
Alle redeneringen zijn niet even bondig. Men moet dezelven ook alleen naar 't doel des Schrijvers beoordeelen, als strekkende tot voorbereiding van andere sterkere en alzoo meer overtuigende bewijzen, die wij, in de volgende Deelen, met groot verlangen te gemoet zien. Sommigen evenwel hadden wij, naar het plan, dat zich de Schrijver had voorgesteld, hier niet zoo verwacht, maar veeleer in het tweede Deel; vooral de twee laatsten. Het gebeurt niet zelden, dat men, al te veel onderscheidene bewijzen voor eene geliefkoosde stelling willende te berde brengen, meer verliest van de waarde, dan men door 't getal schijnt te winnen.




Proeven van Christelijke Godsvereering, naar aanleiding van eenige Godsdienstige Gezangen, door F. van Teutem, Leeraar bij de Gemeente der Remonstrantsch-Gereformeerden te Utrecht. Aldaar, bij de Wed. J. van Terveen en Zoon. 1808. In gr. 8vo. 112 Bl.

Wij moeten het prijzen, dat, in verscheidene Gemeenten van ons Vaderland, sedert eenigen tijd meermalen Godsdienstige zamenkomsten plaats hebben, in welke men elkanderen sticht door Godsdienstige Gezangen, waarbij dan ook wel door eenen Leeraar gepaste aanspraken gevoegd worden, om aan zoodanige Christelijke Zangoefeningen eene gepaste en nuttige rigting te geven.
Van dezen aard waren ook de Godsdienstoefeningen, waarvan de Eerw. van teutem, in dit geschrift, verslag doet, en wier geheele inrigting hij daarbij gemeen maakt. Zij zijn gehouden in eenige zomersche

{==176==} {>>pagina-aanduiding<<}
morgenstonden, bij welke gelegenheid de Leeraar nader de proef wilde nemen van zoodanigen meer eigenlijken Eerdienst, waarmede hij, in overeenstemming van andere geachte Godsdienstleeraars, voor eenige jaren geoordeeld had dat de gewone openbare Godsdienstoefeningen der Protestanten nu en dan voegelijk zouden kunnen asgewisseld worden. Men vergelijke de Verhandelingen van de Heeren j. van geuns, g.j. van rijswijk, j. brouwer en f. van teutem, uitgegeven 1797. Vooraf gaat eene Verhandeling, of wel, zoo als de Schrijver zich zediglijk gelieft uit te drukken, Iets over het belang en den behagelijken invloed der openbare Godsvereering, naar aanleiding van Ps. LXXXIV:2-5. Daarop volgt de beschrijving van zoodanigen eerdienst, waarin de vergaderde Gemeente, nu eens geheel, en dan weder bij onderscheidene koren, deel neemt, nadat dezelve telkens door den Leeraar gepast toegesproken en opgewekt is. Wij roemen het loffelijk doel van den Leeraar met de invoering van deze waarlijk edele, en eerbied en liefde voor Godsdienst en Christendom wekkende inrigting, en met de gemeenmaking van de wijze, waarop dezelve door hem is uitgevoerd. Wij geven alleen in bedenking, of de aanspraken en gebeden niet over 't geheel te kunstig en wijsgeerig, en daardoor minder geschikt zijn, om de harten behoorlijk te roeren, en in eene gemengde vergadering van toehoorders, waarin allen geenszins kunnen gerekend worden op denzelfden trap van beschaving te staan, warm Godsdienstgevoel op te wekken en als over te storten.




De verpligting der Christenen, om zulken, die over het verlies van hunne Echtgenooten, Nabestaanden en Vrienden treuren, te vertroosten, en de gronden, welke het Evangelie daartoe oplevert; voorgesteld in eene Leerrede over 1 Thess. IV:18, door H.W. le Sage ten Broek, Predikant te Haamstede. Te Rotterdam, bij J. Pols. 1808. In gr. 8vo.

Uit den titel verneemt men niet alleen de gelegenheid, bij welke deze Leerrede uitgesproken is, maar ook, wat er den hoofdinhoud van uitmaakt.

{==177==} {>>pagina-aanduiding<<}
Daaromtrent doet de Eerw. ten broek nader verslag in de Voorrede van 8 bladz. De zware slag, welke den jongen Predikant, na slechts weinig meer dan een-en-twintig maanden met zijne, in den bloei haars levens, aan hem ontrukte Gade in den echt vereenigd geweest te zijn, heeft getroffen, wekte bij hem den onweerstaanlijken drang, om de eerste Leerrede, welke hij, na dit ongeval, voor zijne Gemeente hield, aan hare gedachtenis in diervoege toe te wijden, dat hij deze gelegenheid waarnam, om de troostgronden, die er in 't Evangelie liggen voor Christenen, die over het verlies van hunne echtgenooten, nabestaanden en vrienden treuren, en de verpligting, die alle Christenen hebben, om zulken daarmede te vertroosten, opzettelijk te behandelen. En met zoodanig oogmerk is ook deze Leerrede, al kort daarna, door hem in 't licht gegeven; niet zoo zeer, om daardoor iets nieuws voor den dag te brengen, maar alleenlijk ter vereering der nagedachtenis van deze zijne Echtgenoote. Hij erkent dus openhartig, dat deze Leerrede slechts eene herinnering bevat van 't geen reeds meermalen gezegd is, eene aanwijzing van gewigtige Evangeliewaarheden, en van het troostrijke daarvan voor den bedroefden, eene beknopte aanleiding tot verder nadenken, eene eerste verzachting voor de wonden der ziel, om ze tot de volkomener genezing te bereiden. Ook noemt hij eenige der beste Schrijvers over dit onderwerp, bij welken men, hierover meer begeerende te lezen, kan te regt raken.
Uit dit oogpunt deze Kerkelijke Redevoering beschouwende, prijzen wij dezelve gaarne ter lezing aan, niet slechts van hun, die in de vereering van 's Mans Echtgenoote min of meer belang stellen, maar ook van anderen, die over dit onderwerp iets stichtelijks, met gezond oordeel en godsdienstig gevoel bijeengebragt, verlangen te lezen.





{==178==} {>>pagina-aanduiding<<}

Leerrede ter aanprijzing der Koepok-inenting, door H.J. Matthes, Leeraar der Evangel. Luthersche Gemeente te Groningen. Te Groningen, bij W. Wouters. 1808. In gr. 8vo.

De Leeraar, die op den Christelijken leerstoel onderwerpen behandelt, welke in geene regtstreeksche betrekking staan tot het bepaalde oogmerk der Evangelieprediking, maar ter aanprijzing van zekere uitvindingen strekken, met de uitwendige welvaart zijner toehoorders naauw verbonden, behoort een gevaar te vermijden, waarvoor hij bij de behandeling van echt-Christelijke onderwerpen niet blootstaat. Hij moet namelijk zorg dragen, dat de ontwikkeling van zijn onderwerp Christelijk zij, op den Christelijken leerstoel passe. Hij, derhalve, die de Koepok-inenting op den Kansel aanprijst, behoort al het geneeskundige te vermijden, waartoe het onderwerp van zelfs aanleiding geeft, en hetzelve eeniglijk uit een godsdienstig oogpunt te beschouwen. Hij behoort het onschadelijke en heilzame van dit middel aan te dringen; maar met geene eigenlijk geneeskundige bewijzen. Soortgelijke bewijzen toch passen niet in den mond van eenen Christelijken Leeraar, en zijn voor het gros der toehoorders ongeschikt. De bewijzen, door hen gebezigd, moeten derhalve van een godsdienstigen aard zijn, uit het hart en het leven afgeleid, welke ook voor den eenvoudigsten duidelijkheid genoeg bezitten. Schrandere Kerkleeraars, die hunne pen hebben geleend aan de bevordering der Koepok-inenting, hebben het noodzakelijke van deze juiste scheiding der zaken ook gevoeld, en liever vele duchtige geneeskundige bewijzen voor de nuttigheid dier uitvinding willen achterwege laten, dan door eene vereeniging van het ongelijksoortige hunne Leerredenen ontsieren. Het is deze reden, welke den Kerkleeraar spannuth, te Helmstädt, vóór de uitgave van zijne voortreffelijke en stichtelijke Leerrede: ueber die Schutzblattern, bewoog, om zich met den Geneeskundige remer te vereenigen, ten einde door deze vereende pogingen iets volledigs te leveren, waarbij echter het een van het ander zorgvuldig is afgescheiden.
De eerwaarde matthes levert in de voor ons liggende Leerrede eene aanprijzing der Koepok-inenting, naar

{==179==} {>>pagina-aanduiding<<}
aanleiding van de genezing der tien Melaatschen door Jezus, Lukas XVII:11-19. Na eene zaakrijke opheldering van het tekstverhaal, vergelijkt de Eerw. Schrijver het ongeloof, 't welk vele ongelukkigen jegens de magt van den Zaligmaker ter genezing van ziekten voedden, met het gebrek aan vertrouwen, waarmede velen in onze dagen de Koepok-inenting beschouwen, en laat eene ontwikkeling dezer drie stellingen hierop volgen: 1o.) Het verschil en de overeenkomst tusschen de Melaatschheid en de Kinderziekte, om te toonen, dat de laatste noodlottiger en gevaarlijker zij, dan de eerste. 2o.) Aanprijzing van de voortreffelijkheid der Koepok-inenting; en 3o.) Aansporing tot dankbaarheid jegens Gods Voorzienigheid voor, en nuttige aanwending van dit middel. - In de ontvouwing dezer bijzonderheden heeft de Eerw. matthes het bovengemeld gevaar, van namelijk het godsdienstige en geneeskundige met elkander te vermengen, over 't geheel vrij wel vermijd, en zich voornamelijk bepaald bij de bewijzen voor de Koepok-inenting, uit het hart en het leven genomen. Maar, behalve dat wij de waarheid der eerste stelling zeer in twijfel trekken, kunnen wij geene reden vinden, waarom dezelve hier is ontwikkeld. - Het tweede gedeelte behelst de oplossing van twee bedenkingen, door bevooroordeelden tegen de Koepok-inenting meestal geopperd; te weten, de bedenking, om, door het gebruik van dit middel, de kinderen moedwillig eene ziekte op den hals te halen, waarvan God hen tot dusverre goedgunstig heeft verschoond, en, om hierdoor eigendunkelijk in het werk der Voorzienigheid te grijpen, en de gezondheid dus zelf te benadeelen. Ofschoon dit gedeelte nog andere gewigtige bedenkingen onbeantwoord laat, zoo kan echter de lof eener sierlijke bondigheid aan de oplossing dezer twee zwarigheden niet worden ontzegd. - Het laatste stuk bevat eenige zeer algemeene opwekkingen ter aanwending van de Koepok-inenting, en
het geheel wordt besloten met eene zegenende toespraak tot de ouders, die door dit middel hunne kinderen voor de ziekte beveiligen, en met eene ernstige, ja met eene harde - ons al te harde vermaning aan de zulken, die dit verzuimen.
Gaarne vereenigen wij ons voor 't overige met den wensch van den Eerw. matthes, dat ook deze Leerrede iets moge bijdragen ter bevordering der Koepok-inenting in ons Vaderland.


{==180==} {>>pagina-aanduiding<<}

Rapport van het Koninklijk Geneeskundig Genootschap te Londen, over de Koepok-inenting; met een Aanhangsel, enz. Tweede Druk. Te Rotterdam, bij J. Hendriksen. In gr. 8vo. 32 Bl.

Onder de menigvuldige geschriften ten betooge van het groote voordeel der Koepok-inenting, behooren de hier aangekondigde stukken, door het werkzaam Rotterdamsch Genootschap ter bevordering van genoemde Inenting vertaald en uitgegeven. Rec. heeft zich meermalen als haar voorstander gekenmerkt, en wil op nieuws deze belangrijke bijdrage tot dezelve aan allen ter lezing en overtuiging aanbevelen. Het doel, dat zich het Engelsch Koninklijk Genootschap voorstelde, bepaalde zich tot het onderzoek naar den staat der Koepok-inenting in het Engelsch Koningrijk, deszelfs meening en waarnemingen dienaangaande aan den dag te leggen, alsmede omtrent de bijgebragte bewijzen ten voordeele dezer ontdekking, en de oorzaken, waardoor deze kunstbewerking tot hier toe vertraagd is. - Daaruit zijn dan ook allezins geruststellende en voldoende-verzekeringen van de groote waarde derzelve ingekomen. Bijzonder rekende het Genootschap zich verpligt, naauwkeurig te onderzoeken, welke gronden en bewijzen de tegenstrevers dezer ontdekking konden te voorschijn brengen. Zoo wel door personeel onderzoek, als uit hunne geschriften, trachtte men het gewigt der tegenwerpingen te bepalen, en bevond, dat niet eigene ondervindingen, maar hooren zeggen of vooronderstelde redeneringen, de gronden waren, op welke de tegenspraak berust; en wanneer de voorgewende daadzaken onderzocht werden, bleek het, dat dezelve of kwalijk begrepen, of verkeerd voorgesteld waren, of dat die gevallen onder de valsche Kinderziekte moesten gerekend worden. Rec. gelooft, dat ook dit veilig op onze Hollandsche tegenstrevers kan toegepast worden. Dan waarom zou hij geene volkomene hoop koesteren, dat de welmeenende pogingen, zoo van het Rotterdamsch als van andere Genootschappen, en die van bijzondere voorstanders, boven alle vooroordeelen en misleiding zullen zegepralen; terwijl het
hoog gezag des Konings die hope reeds aanvankelijk verwezenlijkt.





{==181==} {>>pagina-aanduiding<<}

Huiszittend Leven, bevattende eenige Mengelstoffen over afzonderlijke en, voorheen, weinig of niet bewerkte Onderwerpen, betrekkelijk tot de Letter-, Historie- en Oudheid-kunde van Nederland, door Mr. Henrik van Wijn. Iste Deel, 5de Stuk. Te Amsterdam, bij J. Allart. 1807. in gr. 8vo. 120 Bladz.

Van de vier eerste Stukken dezes Werks werd, in onze Letteroefeningen (*), verslag gedaan door eenen Recensent, wiens opgevolgd overlijden oorzaak is, dat het tegenwoordig Stuk zoo laat door ons wordt aangekondigd. - De Heer van wijn geeft het, blijkens den algemeenen titel, welke er voor de vijf Stukken te zamen is bijgevoegd, als het slot des eersten Deels van zijn Huiszittend Leven, het welk ons dus streelt met de blijde verwachting van de voortzetting dezes Werks, naar welke gewis elk beminnaar der Nederlandsche Oudheid- en Letterkunde moest verlangen. De inhoud van dit Stuk bestaat, I. in een onmiddellijk vervolg op het IVde Stuk nopens den Steen van sint petrus, behoord hebbende tot de Kerk van Egmond. II. III. IV en V. in Nalezingen en Aanmerkingen op de vier vorige Stukken, elkander in orde volgende, en VI. in Iets nopens een Charter van 25 Junij 1359, betrekkelijk de belegering der stad Delft, door Hertog aelbrecht van beijeren.
In het IVde Stuk was eene breede beschrijving gegeven van den voorgemelden Steen van sint petrus, versierd met eene afbeelding van denzelven, naar eene teekening, door éénen der Broederen des Heeren s.j.t. tinne, Heer der Egmonden, gemaakt in den jare 1799, en door laatstgemelden aan den Heer van wijn medegedeeld. Thans wordt, onder No. I., eene tweede afbeelding van denzelfden Steen gegeven, naar eene Teekening, in den jare 1706, door den beroemden Oudheidkundigen van alkemade, te Egmond gemaakt, en aan den geleerden Schrijver gezonden door den, in het voorleden jaar, overledenen Heer salomon bosch te

{==182==} {>>pagina-aanduiding<<}
Rotterdam, wiens oudheidkundige schat, oorspronkelijk van de Heeren van alkemade en van der schelling, en waarvan men het berigt van den Heer kluit, in zijn Brief aan den Heer van wijn, in het IIde Stuk dezes Huiszittenden Levens, zien kan, nu de eigendom is geworden van den zeer kundigen en Letterlievenden Heer cornelis van vollenhoven janszoon, wiens Echtgenoote de eenige Dochter van voornoemden Heer s. bosch is. - Voorts worden nu deze beide afbeeldingen, zoo wat den vorm van den Steen, als de Beeldtenissen en Letters op denzelven, betreft, niet slechts met elkander, maar ook met den Steen zelf, sedert door den Heer van wijn zelven gezien, vergeleken, en alles, uit die vergelijking, met 's Mans gewone naauwkeurigheid toegelicht.
Van de Nalezingen en Aanmerkingen, onder de Nommers II tot V voorkomende, laat zich geen doorloopend verslag geven. Zij behelzen allen min of meer gewigtige bijdragen, tot het geen in de vorige Stukken was geschreven, en dienen tot deszelfs opheldering, bevestiging, uitbreiding, of verbetering. De voornaamsten betreffen een Nieuw Testament, hetwelk weleer te Dokkum, in Vriesland, bewaard werd, en met de eigen hand van den h. bonifacius geschreven geweest zou zijn, hetwelk met reden wordt in twijfel getrokken; - de overzetting van het N. Testament in het Nederduitsch, welke karel de Groote zou hebben laten vervaardigen, en een Duitsch N. Testament en Psalmboek, welke ten zijnen dienste zouden zijn geschreven geweest; - wijders zijn nagelaten boekschat; waarbij gewaagd had kunnen worden van den beroemden Codex Argenteus, of het prachtig handschrift van de Gothische Vertaling der IV Evangeliën van Bisschop ulphilas, weleer een sieraad van de Boekerij der Abdij Werden in Westfalen, nu van die van Upsal in Zweden, bekend door de uitgave, welke eerst fr. junius, en daarna anderen, daarvan bezorgd hebben, en welk handschrift, naar sommiger vermoeden, mede tot den Boekschat van karel den Grooten behoord zou hebben. - In eene andere Nalezing wordt het waarschijnlijk gemaakt, dat de zoogenoemde Geeselaars, welke, omtrent de helft der XIVde eeuwe, schier geheel Europa, doch vooral Italie en Duitschland, in rep en roer stelden, zich ten zelfden tijde,
zoo al niet elders in de Nederlanden, ten minste

{==183==} {>>pagina-aanduiding<<}
ook te Zwolle, in Overijssel, vertoond hebben. Hieromtrent merkt Recensent aan, dat men, in de Kerkelijke Oudheden van Nederland, VIde D. bl. 567. van de Uitg. in Fol., gemeld vindt, dat al vroeger, en wel reeds in den jare 1312, zich een deel dezer Geeselaren, die ook in de geschiedenis der vorige eeuw, bij herhaling, voorkomen, te Griethorn, in Overijssel, had nedergezet, en die streek allereerst bebouwd heeft. Voor het overige werden, in het jaar 1349, ook Vlaanderen en Braband, door deze dweepers, waarbij zich al wat slecht was voegde, geweldig ontrust, gelijk men zien kan bij meijerus, in Annall. Flandr. L. XIII. p. 179. fr. haraeus, in Annall. Duc. Brab. I. 326. divaeus, in Annall. Oppidi Lovan. L. II. p. 19, waaruit men, tot bevestiging van des Heeren van wijn's gevoelen, mag opmaken, dat ook de naburige gewesten van hunne dwaze buitensporigheden en misdrijven niet geheel zullen zijn verschoond gebleven. Doch zij speelden hier, volgens haraeus, slechts eene korte rol; dewijl Paus clemens VI. zich van den wereldlijken arm bediende, om van hun spel een einde te maken. Volgens meijer bragt de verschrikkelijke pest, welke in den zelfden tijd woedde, en die thans, zoo het schijnt, de eerste aanleiding tot vernieuwing van den aanhang had gegeven, ook niet weinig tot deszelfs ondergang toe; daar zij, vooral onder deze zwervers, groote slagting aanregtte.
Onder de volgende Nalezingen gewagen wij alleen nog van die, welke ons bekend maakt met een opmerkelijk Handschrift van den Latijnschen Dichter aur. prudentius, weleer tot de Boekerij der Abdij van Egmond behoord hebbende, - van eene andere, in welke getoond wordt, dat men, in zekere plaats van albertus Magnus, voor optalinius en optalinia moet lezen optalmius en optalmia, het welk kan dienen tot opheldering van melis stoke en andere oude Schrijvers, - en eindelijk van die, welke tot den zoogenoemden Steen van velleda, waarvan in het IVde Stuk gehandeld was, betrekking heeft; van welken Steen hier nu eene afbeelding gegeven, en duidelijk getoond wordt, dat dezelve noch eene Romeinsche is, noch iets anders voorstelt, dan een tafereel uit de Apocryphe geschiedenis van susanna. - Wat nu het Iets nopens de belege-
{==184==} {>>pagina-aanduiding<<}
ring van Delft, onder No. V, aangaat, in hetzelve wordt een Charter van Hertog albrecht van beieren, het welk door de Heeren frans van mieris en Mr. h. van alphen kwalijk verstaan was, opgehelderd, en getoond, dat hetzelve Charter niet zegt, dat de Hertog Rijswijk zoo wel als Delft belegerd heeft, maar alleen dat hij, bij 't beleg van Delft, eerst zijne legerplaats te Rijswijk gehad heeft: doch bij deze gelegenheid teekent de Heer van wijn ook nog eenige andere bijzonderheden op, welke zij, die deze foort van breede nasporingen zelfs van kleinigheden omtrent 's Lands oudheden en geschiedenissen beminnen,
gewis met genoegen zullen lezen, en hen met verlangen naar het beloofd vervolg dezes Werks zullen doen uitzien. - Recensent had gehoopt in deze Nalezingen iets te zullen vinden, wegens het afschaffen der slavernij in de Nederlandsche gewesten, waaromtrent de Heer van wijn, in het Iste Stuk, op bl. 125, had te kennen gegeven, dat hem eenige bijdrage van één of meer onzer geschiedkundigen aangenaam zijn zou. Daar hier op niets gevolgd is, mag men, zoo het schijnt, besluiten, dat het geen de Heer van wijn met anderen vermoed heeft, - dat meer de bij zijn Ed. gemelde redenen, dan uitdrukkelijke Lands wetten, aan de slavernij hier te lande allengs een einde gemaakt hebben, - met de daad gegrond is. Dat echter hieromtrent, ten aanzien van Vlaanderen, eene uitzondering zou moeten gemaakt worden, gedooge de doorgeleerde Man, dat Recensent betwijfele, en elders (dewijl daartoe hier de plaats niet is) onderzoeke.





{==185==} {>>pagina-aanduiding<<}

Nieuwste Reize door Engeland, Schotland en Ierland, voornamelijk ondernomen tot onderzoek naar de Producten, Fabrijken en Koophandel dier Gewesten, door Philip Andreas Nemnich, Licentiaat in de beide Regten. Uit het Hoogduitsch vertaald. Iste Stuk. Te Amsterdam, bij E. Maaskamp. In gr. 8vo. 388 Bl.

Manum de Tabula; of hij, die geen goede Vertaler is, wordt op de vingers geklopt. - Een onontbeerlijk Aanhangsel tot de door den Heer E. Maaskamp uitgegevene Vertaling van Nemnich's Nieuwste Reize, enz. Te Amsterdam, bij L.A.C. Hesse. 1809. In gr. 8vo. 47 Bl.

Het naauw verband tusschen het opgemelde Werk en het Werkje, boven aangeduid, maakt derzelver zamenvoeging noodzakelijk. Het laatstgenoemde is eene Recensie der Vertaling door den Schrijver. Dan wij willen eerst het Werk zelve in aanleg en uitvoering doen kennen.
Onder zoo vele Reizen naar de Britsche Eilanden, waarvan men, zoo geene oorspronkelijke, niet verzuimd heeft vertalingen te bezorgen en den Landgenoot daarmede bekend te maken, is deze, blijkens den titel, van eenen bijzonderen aanleg. Kortelijk meldt de Reiziger er dit van: dat hij, ten jare 1799 de voornaamste Fabrijkplaatsen in Engeland bezocht hebbende, des een verslag in 't licht zond, 't geen, van wege de onderscheidene nieuwe Fabrijkvoorwerpen, een gunstig onthaal vond. Dit moedigde hem aan, om over die stoffe een grondiger en volkomener Werk te leveren. Te dezen einde rekende hij het niet genoeg, onderscheidene oorspronkelijke Engelsche Werken, die stoffe behandelende, zich eigen te maken en het wetenswaardige van elk oord op te teekenen, maar de Reis naar de Britsche Eilanden te hervatten. Dit zijn voornemen bekend gemaakt hebbende, met verzoek aan deskundigen, om hem over algemeen nuttige voorwerpen Vraagpunten over te zenden, ontving hij er vele, hem opmerkzaam makende op verscheidene stukken, die hem anderzins onopgemerkt zouden ontglipt zijn. Een groot aantal aanbevelingsbrieven verkregen hebbende, reisde hij, dus toegerust, andermaal der-
{==186==} {>>pagina-aanduiding<<}
waarts, bezocht de Hoofdplaats der drie Koningrijken en vele kleinere Fabrijkplaatsen, en won van de andere bescheiden in. Het tijdvak, waarin hij deze Reis deed, was van de Lente des jaars 1805 tot die des jaars 1806. Nog houdt hij zich onledig met acht te geven op de nieuwe uitvindingen en verbeteringen in het Handel- en Fabrijk-wezen aldaar, en het vervaardigen van een vollediger stuk, de Britsche waren betreffende.
Het Eerste Deel dezes Werks, 't geen welligt met meerder regts eene Koophandel-Geographie, dan eene Reisbeschrijving zou mogen genaamd worden, handelt eerst over Engeland en Wales in 't algemeen. De hoofdvoortbrengselen in het Dierenrijk geeft de Heer nemnich op. - Verder doorwandelt hij het Plantenrijk. Bijzonder merkt hij op, de schaarschheid van Scheepstimmerhout, en hoe men, door IJzer in den Scheepsbouw te bezigen, dit gebrek tracht aan te vullen. Ook trekt de toenemende schaarschheid van Graan in Engeland zijne aandacht, en geeft hij er de reden van op. - Van de Steenkolen, de Ertsen, geeft hij verslag, alsmede van de Dranken. - De Handel en Scheepvaart op onderscheidene wereldoorden trekt bijzonder zijne opmerking, en vinden wij van derzelver uitgebreidheid de beste narigten. - De binnenlandsche scheepvaart ontgaat zijner opmerkinge niet, noch ook de wegen en middelen ter bevordering van dezelve. - De Nationale Schuld en de Bankhandel worden ontvouwd.
Al dit, 't geen wij zeer kort aanstipten, wordt achtereenvolgend in ééne Afdeeling van 160 bladz. behandeld, zonder eenige onderscheiding van hoofdzaken, die beter uiteengezet zouden zijn, met ze onder afdeelingen voor te dragen, die onderscheiden in 't oog vielen en den Lezeren voegzame rustpunten aanboden. - Ten slotte hiervan geeft de Reiziger eenige op eigen ondervinding gegronde aanmerkingen op, omtrent het zekerst middel om met nut te reizen, inzonderheid wanneer men ten doelwit heeft, om kundigheden op te doen in de Fabrijken en inwendigen Handel van Groot-Brittanje.
Eene Tweede Afdeeling, van denzelfden doorloopenden aard als de Eerste, heeft ten opschrift: Londen. Die hoofdhandelstad der wereld wordt hier meest met het oog eens Handel- en Fabrijk-reizigers beschouwd, en moet men zich dikwijls verbazen over de groote werken, aangelegd om beide te bevorderen. Onder de voorname Handeltakken behoort gewis de Oost-indische Com-
{==187==} {>>pagina-aanduiding<<}
pagnie. - Na vermeld te hebben, welk een loop de Oost-indische Handel van vroeg af genomen, en gedurende de Achttiende Eeuw altoos den weg naar Engeland gehouden heeft, alsmede hoe men tegenwoordig, sedert de Hollandsche Oost-indische Handel geheel vernietigd is en Engeland zoo groote veroveringen in dat werelddeel gemaakt heeft, zich genoodzaakt ziet, Londen als de hoofdmarkt der Oost-indische Producten van geheel Europa aan te merken, vaart hij, den tegenwoordigen toestand beschrijvende, in dezer voege voort: ‘Men rekent over de dertig millioenen menschen op Engelands grondgebied in de Indiën, en ondanks de groote en rijke bezittingen der Oost-indische Compagnie staan derzelver zaken zeer bedenkelijk. Toen op den 15den Maart, in het jaar 1800, de toestand dezer Compagnie aan het Parlement voorgelegd werd, maakte Mr. hussey de aanmerking, dat de Finantien, met die voor twintig jaren vergeleken, zes Millioenen slechter in plaats van beter waren; indien de Compagnie morgen wilde opbreken en alles wat zij in de Indiën en Europa bezit tot geld maken, zouden er nog verscheiden Millioenen ontbreken om hare schulden te voldoen, en de schuld en last der Compagnie heeft zich, sedert dien tijd, nog aanmerkelijk vermeerderd. In het begin van 1806 was hij ongeveer dertig [lees dertig Millioen] Ponden
Sterling, uit hoofde der slechte omstandigheid, dat zij in Indiën, van de opgenomen gelden, 10, 12, 15 percent intrest betalen moesten: hunne oorlogen in de Indiën, hebben groote sommen gekost. De Compagnie, zegt men, heeft het als koopman, altoos goed, doch sedert zij Overwinnaar en Souverein geworden is, zeer slecht gehouden; en juist uit deze gronden is enkel de handel naar China, voordelig voor de Compagnie: want de intressen der geleende gelden, de onderhouding der etablissementen, waartoe de territoriale revenuën niet toereikende zijn enz. verslinden alle de voordeelen van den Oost-indischen Handel.’ - Andere Handelmaatschappijen vinden ook hier hare vermelding; dan de eene naauwkeuriger dan de andere.
De Hoofdmarkten in Londen krijgen hare bijzondere vermelding. Tot de Fabrijken komende, verklaart de Reiziger: ‘Daar ik hieromtrent uit geen boek hoegenaamd, eenige inlichting gehad heb, is mij de naarvorsching van sommige dingen vrij moeijelijk gevallen; daarbij zoude nog alle aangewende moeiten, buiten den bijstand

{==188==} {>>pagina-aanduiding<<}
van verscheidene vrienden, te vergeefsch geweest zijn.’ Dit geval des opspeurenden en waarnemenden Reizigers dunkt ons geenszins vreemd, te minder, daar hij, met geene algemeene berigten te vrede, in vele gevallen tot kleinigheden afdaalt, - kleinigheden echter van dien aard, dat zij meestal in een Werk, met een zoo bepaald oogmerk geschreven, verlangd worden. Veel moeite heeft hij zich omtrent vele Artikelen gegeven. - Wij zouden, met eene optelling te doen van de Fabrijken en Trafijken, eene dorre naamlijst geven. In 't algemeen mogen wij opmerken, dat er geene is, of der Engelschen lof, zoo niet in het uitvinden, althans in het verbeteren en volmaken, wordt vermeld. Dat zij zich in vele gevallen van de hand der Duitschers bedienen, laat de Waarnemer niet onopgemerkt. In 't bijzonder vermeldt hij, ‘dat Snaaren van draad, noch ijzeren, noch geel koperen, tot heden, ongeacht alle proeven, nog geene vereischte hardheid, noch elasticiteit hebben kunnen verkrijgen, zij moeten dus alle uit Neurenburg ontboden worden. Voor eenige jaren ging een Londensche Instrument-maker naar Neurenburg, enkel met oogmerk, om aldaar in de Fabrijken het draadtrekken af te zien, en zoo mogelijk, te leeren; doch al zijn moeite en kosten was om niet. Darmsnaren heeft men in Londen met goed gevolg begonnen te spinnen, alhoewel zij de Italiaansche nog niet gelijken.’
De Boekhandel, met den aankleve van dien, ontmoet eene vrij breede ontvouwing; en meer bijzonder staat hij stil op dien in Duitsche Werken, welke, volgens de opgave, verre zoo algemeen niet zijn, als wij onlangs in een Werkje, getiteld: Londen, aantroffen (*). In het Boekbinden, waarover het verslag uitweidend is, krijgen de Duitschers veel lofs. Kinderpoppen en Paruiken worden niet overgeslagen. Dit alles nagegaan hebbende, roept de Reiziger uit: ‘Hoe wondervol is niet geheel dit op zich zelf bestaande Eiland! Alle oneindige Artikulen der Behoefte en Luxe, in de volmaaktste, zuiverste en smaakvolste graad bewerkt; alle soorten van Manufacturen, welke van winkel tot winkel den bewonderenden vreemdeling, nieuwe schoonheden aanbieden, zijn niet de maaksels van deze of gene buiten-
{==189==} {>>pagina-aanduiding<<}
landsche Fabrijk of werkman; maar wel deugdelijk echte Britsche Nationale Producten.’
Aan dit alles hecht nemnich een verslag van eenige stukken, voor den Koopman van belang; als, de Posterijen, de handelwijze met de opgebragte Prijzen, de Koopmans regtsgedingen, de Joden, weldadige en menschlievende Inrigtingen.
Wanneer wij dit Boekdeel opensloegen, viel ons in 't oog het berigt des Vertalers, met vier bladzijden Verbeteringen. Onder het lezen kwam het ons voor, dat deze lijst nog zeer veel uitgebreider had behooren te wezen; wij troffen niet weinig plaatsen aan, die ons duidelijk voorkwamen misstellingen van eenen zeer groven aard te wezen, en smaakte ons de stijl geheel niet. Dit wekte bij ons misnoegen over de mishandeling dezes Werks door den Nederduitschen Vertaler.
Wij zagen op tegen de moeite, om de gegrondheid onzes misnoegens met de stukken te toonen, als zoo veelvuldig. Dan, ongelukkig voor den Vertaler, bevond zich de oorspronkelijke Schrijver hier te lande, zoo 't schijnt om 't zelve te doorreizen met een zelfde oogmerk als hij Groot-Brittanje bezocht had. Hij ziet de Vertaling zijns Werks, wordt met regtmatige verontwaardiging vervuld, en vat de pen op ter aanwijzinge van de voornaamste misslagen. Van hier heeft het Werkje, 't geen wij boven aankondigden, den oorsprong. ‘Geen Vertaler kan weten, welk een zwaard aan een zijden draad hem boven het hoofd hange.’ De met het hoogste regt misnoegde Schrijver laat het niet berusten bij eene lijst van misstellingen. Voorloopig eenige woorden aan den Heer maaskamp toegevoegd hebbende, schetst hij den slechten Vertaler in zijne slechte hoedanigheden; stelt dien voor, 1) onder het masker van Drukfouten; 2) de slordige Vertaler; 3) Betise des Vertalers; 4) de Vertaler in delirio; 5) De Vertaler een Falsarius. - Onder alle deze Afdeelingen treffen wij deels lompe, deels hoogstbelagchelijke misstellingen, slordige en onzin opleverende vertalingen aan, die ons te meermalen een grimlach van verontwaardiging afpersten, en de geraaktheid des Schrijvers over de mishandeling zijns Werks deden billijken.
Wel had de Heer maaskamp, in het Voorberigt dezer slordige Vertaling, te kennen gegeven: ‘De volgende Deelen zullen onder het oog en met de laatste ver-
{==190==} {>>pagina-aanduiding<<}
beteringen, en voor het publiek belangrijke nieuwigheden, door den Heere nemnich zelven uit te geven, vermeerderd en verrijkt worden.’ - Dan wat zegt de Schrijver op dit stuk? - ‘Zeer gaarne zou ik mij deze bemoeijingen getroosten; maar alsdan moet de Vertaler naar mijnen zin, en door mij zelven gekozen of goedgekeurd worden, te meer, daar juist de volgende Deelen eenen in de Technologie zeer ervaren' Vertaler vereischen. Met zoodanig een' Vertaler, als ik nu ten toon zal stellen, kome men mij nimmer onder de oogen.’
Hoedanig een Vertaler hij verlangt, schetst hij in de tweede afdeeling van dit stukje, 't welk de Heer nemnich in 't zelfde formaat en op even zulk papier heeft doen drukken, als de bij den Heer maaskamp uitgegevene Vertaling zijner Reize is in het licht gekomen, met bijvoeging: ‘Elk exemplaar dezer Vertaling, waar deze mijne verbeteringen niet als een aanhangsel zijn bijgevoegd, verklaar ik hiermede voor een vreemd en schandelijk broddelwerk, waarvoor men mijnen naam uit kwaadwilligheid heeft geplaatst, en van het Aanhangsel geene exemplaren voor echt, dan die door mijn eigen handschrift geteekend zijn.’
Onder de billijke vereischten in een goeden Vertaler rekent de Heer nemnich, met regt, als een allereerst, dat hij de vreemde taal, waaruit hij vertaalt, even zoo goed als die, waarin hij vertaalt, volkomen magtig is. Tegen dit vereischte wordt in het Werk bijkans op elke bladzijde gezondigd. Dat hij geen Hoogduitsch verstaat, heeft de Schrijver aangewezen, en hoe veel is door dezen niet opgemerkt, 't geen ten blijke strekt, dat ook het Nederduitsch zeer slecht en slordig door hem behandeld wordt. - Dan genoeg!
Dit lag ter verzendinge gereed, wanneer wij van den Vertaler a. fokke sz. een Voorberigt ontvingen, waarin hij deels schuld bekent, deels zich verdedigt, en ons ter hand doet komen de Misstellingen van den Aucteur, door hemzelven in zijn eigen Werk aangewezen, nevens eene lijst van Verbeteringen des Vertalers, met toezegging dat de verdere Stukken der Hollandsche Vertaling door hem alleen zullen vervaardigd worden. Dat ook deze bij het Werk ingenaaid worden!






{==191==} {>>pagina-aanduiding<<}

De verheugde Hoofdstad Amsterdam, bij de blijde Inkomst van zijne Majesteit Lodewijk Napoleon, Koning van Holland, op den XX April des jaars 1808. Te Amsterdam, bij E. Kaleveld. In gr. 8vo. 148 Bl.

Geen wonder, dat eene Gebeurtenis, als die de titel van dit Werkje vermeldt, de pen eens Schrijvers op het papier lokte: dan de wijze, waarop hij de pen voerde, kan hem tot lof dienen, of middelmatig wezen, of niet tot eere strekken. Lof kunnen wij dezen Schrijver niet geven; onder het middelmatige zelfs zijn werk niet rangschikken; 't laatste blijft dus alleen zijn deel.
Eene zoo versche Gebeurtenis, in de Nieuwspapieren van den dag breedvoerig vermeld, kan niet wel, wat de hoofdzaak aanbelangt, iets vreemds behelzen, en daardoor uitlokken: dan schikking, trant en stijl, kan er, als 't ware, iets aanlokkends en verhevens aan bijzetten, en des ontbreekt het niet aan voorbeelden, ook in ons Vaderland, en zelfs ten opzigte van de Hoofdstad Amsterdam. Zulks zal men te vergeefs zoeken in het Stukje voorhanden. 't Is waar, men treft er Verzen, ook Tijd- en Naam-verzen niet weinige in aan, welker eerste onder de sober middelmatige moeten gerangschikt worden, terwijl de laatste van een ouderwetschen stempel zijn, en tot die dagen behooren, toen men den geest afpijnde, om soortgelijke veelal verwrongene gedrogten voort te brengen, die in eenen verlichter tijd onder de beuzelarijen gerekend worden en voor den gekuisten smaak walgelijk zijn.
Nu en dan, bij overgangen en aaneenschakelingen, treffen wij den Schrijver aan, daar hij eigenlijk gezegd mag worden uit eigen bron te putten; als, bij voorbeeld, daar hij den morgenstond van den 20sten April beschrijft, ‘toen de zon van andere werelbewoners, tot ons met een lagchende morgengloed was voortgetreden, en met haar gouden glans boven de kimmen verreezen - toen de koude en barre winden, zedert eenige dagen zich hebbende doen gevoelen ont-
{==192==} {>>pagina-aanduiding<<}
weken, en, om niet hinderlijk te zijn, aan het zoele windje den teugel vrij gaven,’ enz. - Wij stellen den avondstond, of nacht der kunstverlichting, als een tegenhanger hier bij. ‘Naauwelijks had de aannaderende avondstond haren nachtsluijer beginnen te ontrollen, om aan het grootsche hemelheir de gelegenheid te geeven, om zijn tintelende lichten te doen pralen; of een gedonder van drie-en-dertig salvos uit de metale monden, kondigden de avondvreugde aan. - Een ieder begaf zich naar die plaatsen, waar het weetgierig oog zich in de duizenden aardschen lichten konden vermaken. Even zoo schoon het weder den gantschen dag was geweest, zoo waren ook die liefelijke avond oogenblikken. - Geen windje ruischte tusschen de verlichtte sieraden; alles praalde in een vrolijk nachtgewaad. - Het geheel leverde de schoonste en verrukkendste vertooningen. - Dit alles gepaard met de grootste vreugde, die zich door de Stad deed hooren; het gejuich, dat door de lucht galmde, en de vrolijkheid, die bij een ieder eenstemmig heerschte, vereerde het feest der blijde inkomst van zijne Majesteit; overeenkomstig de waardigheid van dien Vorst. - Men zag duizenden van flonkerende lichten de vreugde verspreiden. - Het gezang der verblijdden was onbeperkt. - Men kende de tijd niet, die anders den noesten en vlijtigen arbeider tot zijnen rust wenkt; de nacht scheen als in den dag herschapen; hij wilde even als zijnen tegenstander, deelnemend aan de vreugde zijn. - De maan, die zich naauwelijks deed zien, vergrootte
niet minder de luisterrijkheid der duizenden lampioenen; zij scheen als haar licht te verbergen, om de flonkerende ligten; door haren helderen glans niet te overtreffen.’
Of deze beschrijving niet dichterlijk genoeg ware, volgen er eenige rijmregels, die tot een staal kunnen strekken van de Verzen, tusschen het verhaal hier en daar in dit Stukje ingevlochten.

‘Verrukkend - schoon - waar 't al wat dat het oog nu zag 
Verg noeging en de vreugd heerscht nu aan alle zijden. 
De nacht, was zelfs verheugd, gelijk voormaals den dag - 
De maan was ook verblijd - en wil nu zelfs vermijden, 

{==193==} {>>pagina-aanduiding<<}

Om 't fraaije en konstig licht - niet door haar zilv'ren glans 
Te hinderen, in zijn gloed - zij school zich in het duister - 
Alleen het sterrenheir, aan den gewijden trans, 
Verspreidde een flonk'rend licht, door zijn ontleenden luister.’ 

De taal is zoo zuiver, de spelling zoo eenparig, als de aangehaalde voorbeelden uitwijzen. - Genoeg hebben wij gezegd, om de waarde, of liever onwaarde, van dit Werkje te doen kennen.




Krijgstogt van Cyrus, door Xenophon. Uit het Grieksch vertaald door Jan ten Brink, Hoogleeraar te Harderwijk. Te Amsterdam, bij J. ten Brink, Gerritsz. 1808. In gr. 8vo. XXXII en 508 bl.

Een nieuw geschenk voor de Hollandsche Letterkunde levert ons de Hoogl. ten brink, met deze overzetting van een der Grieksche geschiedkundige meesterstukken. Xenophon toch, door Cicero de Attische Bij genoemd, is die Schrijver, die, ver van eene kronijk te boeken, de voorvallen in derzelver natuurlijk verband ontwikkeit, bij eene naauwkeurige vermelding van duizende, zelfs zeer kleine, bijzonderheden te gelijk de grootere zaken tusschenweeft, en alles in eenen zuiveren en tevens bevalligen stijl weet te kleeden. De togt van den jongen Cyrus, zoon van Darius, tegen zijnen Broeder, Artaxerxes Mnemon, gedurende de 94ste Olympiade, is een te gewigtig voorval in de oude geschiedenis der Perzen en Grieken, dan dat het haren beoefenaar nader erinnerd of aanbevolen behoeft te worden. Men weet, hoe Cyrus zich te onvoorzigtig verliet op de Hulpbenden der Grieken, vooral der Lacedaemoniërs, hoe deze strijd hem zelf het leven kostte, en welk een krijgsbeleid er naderhand noodig ware, om het overschot van vijfduizend Man dier Benden wederom behouden te rug te voeren. Men weet alzoo, welk aanzienlijk deel Xenophon zelf in dezen togt gehad hebbe, en, hoe zeer de laatste zes Boeken dezes Griekschen werks meer de verrigtingen des laatsten Veldheers met de andere Krijgsoversten behelzen, daar, reeds in het eerste Boek, de dood van Cyrus vermeld wordt, bevat dit geheele werk, met dat alles, zoo vele trekken van beleid en moed, dat ieder Staats- en Krijgs-man zich, niet dan met het

{==194==} {>>pagina-aanduiding<<}
grootste genoegen, in die oude tijden verplaatsen, en daaruit voor zich zelf vele stoffe tot nadenken en toepassing, ook voor latere dagen, zal ontmoeten.
Hetgeen ten aanzien der Hollandsche uitgave voornamelijk in aanmerking komt, is de getrouwheid, waarmede dit werk is overgebragt. En hier moet de Recensent, na eene onpartijdige vergelijking, den vollen roem der naauwkeurigheid aan den Overzetter toekennen. De tekst zelf is naar de beste handschriften gevolgd. De Grieksche schrijfwijze, welke in vele opzigten de Hollandsche evenaart, konde dus te gemaakelijker en getrouwelijk worden overgenomen, met afwijkinge aldaar, waar ons taaleigen eene andere omzetting vorderde. Hier en daar zijn belangrijke aanteekeningen geplaatst, welke of ter opheldering der zaken, of ter bevestiging der vertalinge dienen; de bijvoeging der verbeterde Kaart en Tafel van den togt, met den Inhoud der Hoofdstukken, maakt het gebruik dezes werks voor den Hollandschen lezer allezins gemakkelijk, en langs dezen weg is alzoo gezorgd voor al datgene, wat geschikt zij, om deze overzetting voor hun, die het oorspronkelijke niet kunnen verstaan, zoo ten aanzien der geschiedenis, als der gewoonten en zeden van den ouden tijd, die daarin behandeld wordt, ten sterkste aan te prijzen. Voor de tijdrekening alleen, welke voor den lezer bij de vergelijking van oude gebeurtenissen zoo belangrijk is, had de Recensent een of ander bijvoegsel verlangd, hoe zeer anderzins de aanteekeningen bij uitnemendheid strekken, om aan de aardrijkskunde en andere vakken, tot de oudheid behoorende, telkens een meerder licht te verschaffen. Bij een zoo uitvoerig boekdeel, uit eene oude taal vertolkt, kan geenszins de vraag zijn, of niet eene of andere plaats beter zoude kunnen worden overgebragt. Dus, om een enkel voorbeeld aan te halen, zouden de woorden op bladz. 3. ‘Hier, na dit gevaar en deze schande ondervonden te hebben, smeedde hij het ontwerp’ enz. (ὁ δ᾽ὡς ἀπῆλθε ϰινδυνέυσας ϰἀι
    ἀτιμαθὲις, βουλἐυεται ϰ. τ. λ.) op eene andere wijze welligt beter vertaald kunnen worden. ‘Naauwelijks was hij aan dit doorgestane gevaar en aan deze geledene schande ontrukt, of hij smeedde’ enz. Dan, een ieder ziet gereedelijk, hoe weinig deze omzetting op zichzelve beteekent, hoe weinig zij afdoet tot beter verstand des denkbeelds, en hoe genoegzaam het inderdaad zij, wanneer

{==195==} {>>pagina-aanduiding<<}
de Vertaler de kracht der oorspronkelijke uitdrukking bewaard heeft, zonder juist de letter stiptelijk te volgen. Op eene andere plaats, (bladz. 256) zoude misschien een ander het gezegde: ‘Het een of ander bergpunt steelswijze te bezetten,’ volgens het eenvoudige Grieksche werkwoord ϰλεψαι, welligt vertrokken: ‘Ons ongemerkt schuil te houden;’ maar hoe veel beter heeft niet de Overzetter alhier het denkbeeld uit eene der laatstvorige zinsneden ingelascht, ten einde alle duisterheid voor den lezer weg te nemen! In één woord, het komt hier geenszins aan op eene enkele uitdrukking, welke beter zoude kunnen zijn: maar de Recensent acht het zich ten pligt, om dankbaar den verdienstelijken arbeid te roemen, dien de kundige Hoogleeraar overal niet gespaard heeft, om dit belangrijk overblijfsel van een' der beste Grieksche Geschiedschrijvers, in eenen kieschen en zuiveren Hollandschen stijl, met de grootstmogelijke naauwkeurigheid, over te brengen, en daardoor in de behoefte te voorzien, welke nog bij vele letterminnaars, door het gemis van taalkennis, ten aanzien der oude letterkunde, voorhanden is.
Tot eene proeve, zoo wel om Xenophon's schrijfwijze, als den aard der overzettinge kenbaar te maken, nemen wij een gedeelte van het gesprek tusschen beide Veldoversten, Clearchus en Tissaphernes, om, ware het mogelijk, den gerezenen argwaan uit den weg te ruimen; terwijl zulks tevens de gelegenheid aanbiedt, om over de denkwijze en het karakter dier tijden te oordeelen.
‘Ik weet, Tissaphernes! (dus spreekt Clearchus,) dat wij gezworen, en dien eed met onzen handslag bevestigd hebben, van elkanderen geen kwaad te zullen doen: en echter zie ik, dat gij tegen ons, als of wij vijanden waren, op uwe hoede zijt, en wij, dit ziende, zijn wederkeerig tegen u op onze hoede. Doch daar ik bij alle oplettendheid niet kan merken, dat gij eenige pogingen in het werk stelt, om ons kwaad te doen, en ik zeker weet, dat ook wij niets dergelijks in den zin hebben, zoo vond ik het raadzaam, met u te spreken, ten einde, zoo mogelijk, dit wederkeerig wantrouwen weg te nemen. Meermalen toch is het gebeurd, dat menschen, die elkanderen of door laster of kwaad vermoeden vreesden, om het dreigend gevaar voor te komen, denzulken onherstelbare nadeelen toebragten, die noch het voor-
{==196==} {>>pagina-aanduiding<<}
nemen, noch de begeerte hadden, om iets dergelijks te doen. Van oordeel zijnde, dat zoodanige dwaze vermoedens het gemakkelijkst door een mondgesprek weggenomen kunnen worden, kom ik, met oogmerk, om u te overtuigen, dat gij ons ten onregte mistrouwt. Het eerste en voornaamste is, dat de eed, dien wij bij de Goden gezworen hebben, ons belet, elkanders vijanden te zijn. Hij, die zich bewust is, denzelven te hebben geschonden, kan, naar mijn oordeel, nooit gelukkig zijn. Want wanneer iemand de Goden tot vijanden heeft, welke vlugt is dan snel genoeg, om hem te doen ontkomen, welke duisternis dik genoeg, om hem te verbergen, welke sterkte vast genoeg, om hem te beschermen. Immers alles, op alle plaatsen, is aan de Goden onderworpen, en zij heerschen overal gelijkelijk over alles. Dit is mijn gevoelen ten aanzien der Goden, en des eeds, bij hun gedaan, waardoor wij hen tot handhavers en wrekers onzer aangegane vriendschap gemaakt hebben. Wat de menschelijke belangen betreft, zoo houde ik u, in de tegenwoordige omstandigheden, voor onzen besten steun. Want met u zijn alle wegen voor ons gebaand, alle rivieren gemakkelijk over te trekken, en wij hebben geen gebrek
aan levensmiddelen te vreezen: doch zonder u gaan wij overal in het duister, dewijl wij den weg niet weten; zijn alle rivieren moeijelijk over te trekken, en is iedere menigte menschen voor ons te vreezen: doch het meest zijn onbewoonde streken te vreezen, dewijl dezelve vol zijn van velerlei gebrek. Al waren wij dus dwaas genoeg, om u om te brengen, welk ander gevolg zou dit hebben, dan dat wij, door u, onzen weldoener, van kant te maken, ons in den strijd wikkelden met den Koning, uwen vermogenden wreker?’
Op deze aanspraak van Clearchus gaf Tissaphernes het volgende antwoord: ‘Het verheugt mij, Clearchus! u zoo wijsselijk te hooren spreken. Want indien gij, met deze gedachten bezield, mij eenig leed wildet berokkenen, dan zou ik moeten denken, dat gij ook uw eigen vijand waart. Doch hoor ook mij, om overtuigd te worden, dat gij even weinig grond hebt, om of den Koning, of mij te mistrouwen. Indien het ons oogmerk was, om u te verderven, denkt gij, dat het ons aan genoegzame ruiterij of voetvolk zou ont-
{==197==} {>>pagina-aanduiding<<}
breken, of aan wapenen, waarmede wij in staat zouden zijn, u nadeel toe te brengen, zonder hetzelve wederkeerig te vreezen te hebben? Dunkt u, dat het ons aan geschikte plaatsen ontbreekt, om u aan te vallen? Hoe vele velden, waar wij niets dan vrienden vinden, trekt gij met groote moeite door? Hoe vele bergen hebt gij nog over te klimmen, die wij vooraf bezetten en voor u ontoegankelijk maken kunnen? Hoe vele rivieren zijn er, bij welken het van onze keuze afhangt, met hoe velen uwer wij strijden willen? Ook zijn er, die gij volstrekt niet zoudt kunnen overkomen, indien wij er u niet over bragten. En zoo wij in dit alles nog te kort schoten, dan is toch zeker het vuur magtiger dan de vruchten. Door dezen te verbranden, kunnen wij den honger als vijand tegen u aanvoeren, tegen welken gij, hoe dapper gij ook zijn moogt, toch niet zult kunnen strijden. Daar wij dus zoo vele middelen hebben, om tegen u te oorlogen, waarvan geen een voor ons gevaarlijk is; zouden wij dan uit die alle juist dit uitkiezen, 't welk alleen ons de gramschap der Goden, en de verachting der menschen zou verwekken? Het is volstrekt het werk van menschen, die, door den nood gedrongen, raad noch middel weten, en daarbij deugnieten zijn, door meineed en trouweloosheid zich te willen redden. Zoo onnoozel, Clearchus! en zoo onverstandig zijn wij niet. Wat is dan toch de reden, dat, daar het in onze magt stond, om u te verderven, wij er niet toe overgegaan zijn? Zijt verzekerd,
dat alleen de reden hiervan ligt in mijne begeerte, om de Grieken getrouw te blijven, en om hetzelfde leger, waarop Cyrus zijn vertrouwen stelde, om het krijgsloon, 't welk hij er aan gaf, en waarmede hij dus den optogt ondernomen heeft, door weldaden aan mij te verbinden, en dus met hetzelve een' zekeren terugtogt te doen. De voordeelen, die gij mij aanbrengen kunt, hebt gij gedeeltelijk opgenoemd; doch ik weet het gewigtigste. Den Koning alleen komt het toe, den tulband op het hoofd te dragen: ligt kan een ander, met uwe hulp, dien met vertrouwen in het hart dragen.’





{==198==} {>>pagina-aanduiding<<}

Over het noodzakelijk verband der Wijsgeerte met de Geschiedenis der Menschheid. Door K.H.L. Pölitz. Uit het Hoogduitsch vertaald door Th. van Swinderen, A.L.M. Phil. & J.U. Dr. Te Groningen, bij W. Wouters. 1808. In gr. 8vo. 27 Bl.

Een klein en beknopt, doch tevens een grondig, wélgeschreven en veelbevattend Stukje, waarvan wij den voornamen inhoud aan onze Lezers zullen mededeelen.
De Mensch kan in tweederlei opzigt een voorwerp van ons nadenken zijn; deels, zoo als hij zijn moet, deels, zoo als hij werkelijk geworden is. In het eerste opzigt is hij een voorwerp der Wijsgeerte - in het tweede der Geschiedenis. Wijsgeerte en Geschiedenis onderstellen echter in den Mensch de beide deelen zijner Natuur: want zonder de vereeniging van het zinnelijke en het redelijke kan hij noch een voorwerp der Wijsgeerte, noch der Geschiedenis worden. Hij is, volgens de noodzakelijke vereeniging van beide deze deelen, zoo wel een voorwerp der Wijsgeerte, als der Geschiedenis.
Zal nu tusschen Wijsgeerte en Geschiedenis verband plaats hebben, dan moet de Geschiedenis aantoonen, dat de Mensch werkelijk geworden is, of ten minste streeft, om te worden, hetwelk hij, naar den eisch der Wijsgeerte, worden moet. Dit verband wordt noodzakelijk, zoo dra iedere aannadering van den Mensch naar het toppunt van volmaaktheid en rijpheid naar zekere regels geschiedt, welke de Rede zelve heeft voorgeschreven.
Vóór het bewijs van dit noodzakelijk verband, moet het doel, dat de Mensch bereiken moet, ontwikkeld worden. De Wijsgeerte kan hem geen ander doel ter bereiking voorstellen, dan hetwelk hij door middel van de vatbaarheden, vermogens, aandoeningen en driften zijner Natuur werkelijk verwezenlijken kan.
De Mensch is een wezen, dat twee Naturen, eene zinnelijke en eene redelijke, tot het geheel van een' persoon, in zich vereenigt. De pogingen van deze beide deelen zijner Natuur schijnen, in den eersten opslag, zich volkomen tegen te spreken, en in geenen deele tot één geheel vereenigd te kunnen worden. Maar deze oneenigheid en disharmonie moet en kan de grond van rust en harmonie voor hem worden, en dat pijnigend en steeds toenemend gevoel van onrust en oneenigheid met zich zelven is de ware en eigenlijke stemming voor Wijsgeerte. Zij lost het vraagstuk op: hoe de Mensch

{==199==} {>>pagina-aanduiding<<}
deze verlorene rust zijnes levens weder herstellen en met zich zelven in harmonie komen kan?
Gelukzaligheid is het doel, naar hetwelk alle bezielde bewerktuigde wezens streven, hen opgelegd door die wetten, welke de Natuur voor de bewerktuiging daarstelt.
Daarentegen stelt zich het hoogere en betere deel der menschelijke Natuur even eens een eigen doel voor. De wetten echter, aan welke de vrije werkzaamheid van het redelijk deel der menschelijke Natuur gebonden is, vorderen de trapsgewijze ontwikkeling en beschaving van alle die krachten, welke in het menschelijk gemoed voorhanden zijn, tot den hoogstmogelijken trap. Het doel dus, dat de Rede den Mensch ter bereiking voorstelt, is zedelijke volkomenheid.
Beide deze doeleinden der menschelijke Natuur streven met kracht naar bevrediging, en beide schijnen zich, in den eersten opslag, tegen te spreken. In zoo ver nu de Wijsgeerte de wetten daarstelt, aan welke de pogingen van beide deelen der menschelijke Natuur gebonden zijn, in zoo ver leert zij ook den Mensch, dat hij het alleen dan met zich zelven eens worden kan, als hij beide doeleinden tot één geheel verbindt. Daar echter de ligchamelijke bewerktuiging en de ziel, in zich zelve, ongelijksoortig zijn, zoo is de vraag: of die beide, op zich zelve staande, doeleinden tot één geheel kunnen vereenigd worden?
Deze vereeniging is mogelijk: vooreerst, moeten (daar de bewerktuiging en het gemoed tot het geheel van één' persoon, gedurende het geheele aardsche leven, op het naauwst verbonden zijn) ook de beide doeleinden, die uit beide voortkomen, tot één geheel kunnen verbouden worden: want die verbinding der bewerktuiging met het gemoed tot één geheel is immers de noodzakelijke voorwaarde, tot welke de beide doeleinden, die daaruit voortkomen, slechts als werking en gevolg in betrekking staan. Waar de oorzaak en grond voorhanden zijn, kan ook de werking en het gevolg niet missen.
Ten tweede. Er is ook geene tegenstrijdigheid tusschen beide doeleinden. Beide zijn op zich zelve goed en regtmatig; beide vinden in algemeene wetten hunnen grond. Het streven naar gelukzaligheid is door eenwige Natuurwetten in de zinnenwereld vastgesteld, en de Rede moet dit streven als eene wetmatige werking van alle bezielde bewerktuigde wezens aanzien; ofschoon zij voor zich zelve en voor haar doel met regt de eerste plaats vordert. In dit opzigt vindt de Rede zelfs overeenstemming tusschen de wetgeving der zinnenwereld en die der zedelijke wereld. Zij ziet zich genoodzaakt, om beide, op zich zelve wel verscheidene, maar in

{==200==} {>>pagina-aanduiding<<}
hetzelfde wezen tot een geheel verbonden, wetgevingen en doeleinden tot een laatste of einddoel te vereenigen, en daardoor volkomene overeenstemming tusschen het streven naar zedelijke volkomenheid en naar gelukzaligheid voort te brengen.
Het einddoel der Menschheid is dus: de volkomenste harmonie tusschen deugd en gelukzaligheid. (Recensent is van meening, dat de redenering van den Schrijver, ter dezer plaats, vrij zwak is, en twijfelt, of deze gevolgtrekking wel uit het voorgaande met zoo veel zekerheid kan worden afgeleid. Ook had wel duidelijker mogen bewezen worden, dat de vermeende strijdigheid tusschen beide doeleinden der menschelijke Natuur slechts in schijn bestaat. Het bewijs, dat de vereeniging van beide doeleinden mogelijk, en dat tusschen dezelve geene tegenstrijdigheid is, zal velen niet overtuigend voorkomen.)
Daar nu echter dit einddoel van den Mensch niet binnen de grenzen van dit aardsche leven kan bereikt worden, is hij genoodzaakt zich van de onsterfelijkheid te overtuigen. De bereiking van dit einddoel, dat in betrekking tot de Godheid Wereldplan heet, en dat de Rede als het laatste doel van alles denken moet, moet in graden verschillend zijn, en in het algemeen op deze aarde slechts voorbereid worden. De trapsgewijze bereikte graad van ontwikkeling en rijpheid der zinnelijke en zedelijke vatbaarheden van een redelijk-zinnelijk wezen heet deszelfs beschaving.
De beschaving van den Mensch kan slechts in eene drievoudige betrekking beschouwd worden, uit welke even zoo vele noodzakelijke voorwaarden of middelen ter beschaving voortspruiten, om het einddoel der menschelijke Natuur (het zedelijk Wereldplan) door trapsgewijze nadering tot hetzelve te bereiken.
Deze drie betrekkingen, die het begrip der geheele menschelijke Natuur omvatten, zijn, 1.) Eene betrekking van den Mensch tot de zinnenwereld, 2.) eene betrekking tot de bovenzinnelijke wereld, en 3.) eene betrekking tot wezens van zijne soort.
Uit deze betrekkingen van den Mensch spruiten drie noodzakelijke voorwaarden ter beschaving voort. Uit de betrekking tot wezens van zijne soort ontspruit deze noodzakelijke voorwaarde ter beschaving: dat hij in Maatschappij en in vereeniging met wezens van zijne soort leve. Uit de betrekking van het menschelijk gemoed tot de bovenzinnelijke wereld ontstaat de Godsdienst, als eene noodzakelijke voorwaarde tot 's menschen beschaving; en eindelijk ontspruit uit de betrekking van den Mensch tot de Natuur en de zinnenwereld een werkzaam middel ter beschaving, namelijk het vermogen

{==201==} {>>pagina-aanduiding<<}
tot beschouwing en nabootsing van de Natuur en hare voorwerpen; de vatbaarheid ter voortbrenging van idealische vormen en kunstvoortbrengselen.
Deze enkele voorwaarden ter beschaving worden tot den rang van wetenschappen verheven, zoo ras de Rede rijp genoeg is, om dezelve tot algemeene beginselen op te voeren, en de enkele deelen met noodzakelijkheid uit deze beginselen af te kunnen leiden. Zoo verkrijgen wij dan eene zuivere wetenschap van het Regt; eene zuivere Godsdienstwetenschap, en eene theorie der schoone kunsten.
Dit is het verband van het drievoudig standpunt der beschaving, voor hetwelk de Mensch vatbaar is, dat in zijne Natuur gegrond is, en tot hetwelk de vorderingen der Rede betrekkelijk zijn, wat de Mensch worden moet, en wat zij hem beveelt te bereiken, om met zich zelven eens te worden, zonder opzigt, of dit doel ook werkelijk door de vrije handelingen van zedelijke wezens bereikt, of zijne verwezenlijking bevorderd wordt.
Daar er echter den Mensch aan gelegen moet zijn, of hij dit doel bereiken, of ten minste tot hetzelve onafgebroken naderen kan, zoo slaat hij de Geschiedenis op, die den Mensch voorstelt, zoo als hij in de zinnenwereld handelt, en onderzoekt, of de gebeurtenissen, die daar in voorkomen, de eischen der Rede tegenspreken of bevestigen. Slechts dan alleen staat dus de Geschiedenis in een noodzakelijk verband met de Wijsgeerte, als zij aantoont: ‘wat de Mensch op de aarde geworden is, en hoe hij in de groote rij der wereldgebeurtenissen voorkomt: of dus de gang van de beschaving der Menschheid een voortstreven naar derzelver doel zij, of niet.’
In de wezenlijke wereld en in de Geschiedenis vindt men dezelfde betrekkingen en voorwaarden ter beschaving, welke de Wijsgeerte, zonder opzigt op het geen wezenlijk geschiedt, als de alleen mogelijke voor den voortgang, de beschaving en rijpheid van ons geslacht, opgaf, en hieruit mogen wij besluiten, dat het in de Rede bevatte en door haar voorgestelde einddoel der Menschheid voor alle deze werkingen ten grondslag dient en als een zeker beginsel der Geschiedenis (a priori) moet beschouwd worden.
Na de verschillende meeningen, opzigtelijk de vraag: of de Menschheid over het geheel voorwaarts gaat naar haar doel, dan of zij zich in een' eindeloozen kring beweegt? te hebben opgegeven, toont de Schrijver aan, dat, al stelde men ook, dat de gang der Menschheid slechts een eeuwig ronddraaijen in eenen cirkel ware, men toch noodzakelijk eenen zekeren maatstaf moet hebben ter beoordeeling van de daadzaken, die ons de Geschiedenis voorstelt, en dat het natuurlijk is, dat wij wijsgeerige grondstellingen, en wel het zedelijk Wereldplan, het hoogste voor den Mensch denkbare doel,

{==202==} {>>pagina-aanduiding<<}
als beginsel voor de Geschiedenis der Menschheid, ten grondslage leggen - het welk verder door eenige wélgekozene voorbeelden wordt opgehelderd.
Maar ook de afwisselende bloei der beschaving strijdt niet met den oneindigen voortgang der Menschheid en met derzelver trapsgewijze nadering naar het toppunt harer rijpheid. Alles, wat op de aarde verschijnt, bloeit slechts een' korten tijd - ook de Mensch. Zoo als het met den enkelen Mensch is, zoo is het ook met de Volken der aarde. Hunne uitwendige gedaante, hunne bewerktuiging kan met den tijd verouden en ontbonden worden. Zeker komt echter daaruit, volgens de wetten der Natuur, een beter en schooner vorm te voorschijn. Het ware en goede, waartoe zich de Menschheid bij rijpende volken verheft, gaat in geenen deele verloren. Daarom is dan ook onze leeftijd in het bezit van oneindige kundigheden en ondervindingen, en heeft zich, door middel van dezelve, tot eene rijpheid, veredeling en verlichting verheven, zoo als tot hiertoe niet op deze aarde gevonden zijn. (Hier zou Rec. gaarne gezien hebben, dat de Schrijver het onderscheid tusschen de geheele Menschheid en enkele deelen van dezelve breedvoeriger had ontvouwd en duidelijker doen uitkomen, alsmede opzettelijk wederlegd het bewijs, dat gewoonlijk tegen den voortgang der Menschheid in beschaving ontleend wordt uit het voorbeeld dier volken, met name de Grieken, welke een tijdlang zoo schitterend hebben uitgeblonken en zulk een' hoogen trap van beschaving, verlichting en veredeling bereikt hadden.) Deze hoogere rijpheid bewijst, dat de mannelijke leeftijd voor de beste en rijpste gelijktijdig bestaande volken langzaam gekomen is, en dat het onsterfelijk geheel ook die hoeveelheid van kundigheden en ondervindingen, welke onze leeftijd opzamelt, aan de Nawereld overbrengen, en daardoor eene nog meerdere rijpheid en een nog grooter geluk voor deze daarstellen zal.
Dit is de groote eenheid van het Wereldplan, het welk de Godheid met ons daarstellen en voleinden wil.
Het noodzakelijk verband tusschen Wijsgeerte en Geschiedenis berust dus daarop, dat redelijk-zinnelijke wezens, door hunne vrije handelingen, werkelijk dat bereikt hebben, of in trapsgewijze nadering naar dat doelwit streven, dat hun als Ideaal voorgesteld en bevolen wordt te bereiken.
Na nu nog gezegd te hebben, dat eene Wijsgeerte van de Geschiedenis der Menschheid niet is de opgeve van den loop der wereldgeschiedenis, zoo als zij wezen, en in haar verband verschijnen moest, om met onze denkbeeldige verwachtingen overeen te stemmen - niet is eene willekeurige verdraaijing, of eenzijdige voorstelling der Geschiedenis, waarin men alleen de omstandigheden uitkipt, die

{==203==} {>>pagina-aanduiding<<}
juist voor dit beginsel en in dezen zamenhang passen - houdt de Heer pölitz haar veeleer voor de bevestiging en juiste voorstelling van deze gebeurde omstandigheden, zoo echter, dat zij dezelve in haar noodzakelijk en wezenlijk verband opzoekt, en in hare oorzaken en gevolgen ontwikkelt; - voor eene getrouwe daarstelling der gebeurtenissen met een gedurig terugzigt op het einddoel der zedelijke wereld, of dit, namelijk, door dezelve bereikt, bevorderd of verwijderd is.
Dan wordt de Geschiedenis, uit dit hooge gezigtspunt beschouwd, geene verzameling zonder verband, maar een zamenhangend geheel, en de voorstelling van het noodzakelijk verband van de vrije handelingen der zedelijke wezens, om het zedelijk wereldplan, door trapsgewijze ontwikkeling en onafgebroken voortstreven in hunne veredeling en rijpheid, eindelijk te bereiken.
De Schrijver eindigt zijn Geschrift met eene fraaije opwekking, om tot de trapsgewijze verwezenlijking van het zedelijk wereldplan mede te werken.
Uit de Voorrede des Vertalers blijkt, dat dit Geschrift van den Heere pölitz eene Akademische Redevoering is, en dit is dan waarschijnlijk ook de reden, dat de Schrijver, aan zeker tijdsbestek verbonden, zijne taak niet uitvoeriger behandeld heeft. Het was te wenschen geweest, dat de Heer pölitz zijne denkbeelden in den vorm eener Verhandeling had gegoten; dan had hij sommige stukken meer uiteen kunnen zetten, grondiger bewijzen en duidelijker voordragen.
Als Redevoering heeft het Stuk ook geenerlei verdienste. Het is ontbloot van die keurigheid in taal en stijl, van die kracht der welsprekendheid en die oratorische sieraden, welke men in eene Redevoering met regt vordert, en waardoor zij zich van eene Verhandeling onderscheidt.
De Vertaling is wél uitgevallen. Of het echter noodzakelijk ware, dat dit Stuk in het Nederduitsch wierd overgebragt? - dit zou Rec. niet gaarne bevestigend beantwoorden. Immers die gene, voor welke het Stuk eigenlijk geschreven is, en die hetzelve met vrucht kunnen gebruiken, konden het even zoo wel in het oorspronkelijke lezen.





{==204==} {>>pagina-aanduiding<<}

Nachtgedachten, gevolgd naar het Engelsch van Eduard Young door A.C. Schenk, Vde Zang. In den Haag, bij Immerzeel en Comp. 1808. In gr. 8vo. 126 Bl.

Hoezeer het Werk van den Eerw. young gevoegelijk had kunnen eindigen met den vierden Nacht; één der drie sterfgevallen nogtans, waarvan hij in den eersten gewaagd, en waaruit hij ten slotte de nuttigste lessen ter overwinning van de vreeze des doods had afgeleid, het verlies van zijne teeder beminde Dochter narcissa, ware alsdan onaangeroerd of onbezongen, en dus, in eenen eigenlijken zin, zijn voorgenomen ontwerp onvoltooid gebleven.
Te zeer doordrongen evenwel was die verheven Genie van het aanbelang van zijnen gestaakten arbeid en vrome bespiegelingen, om niet de lier weder aan te vatten, zoo om de gaping in zijn Werk aan te vullen, als om aan de zaak van Deugd en Godsdienst in meer bedaarde gemoedsgesteltenis door zijne treurtoonen van wezenlijken dienst te zijn.
Bij de aankondiging derhalve van dezen vijfden Nacht, door onzen Landgenoot in Nederduitsche verzen overgebragt, mogen wij niet af ons te verblijden, dat hij, op het spoor van den Engelschen Dichter, door geene moeijelijkheid en zwarigheden, niet zelden onder het bewerken opdagende, wordt afgeschrikt van zijne aangeslagen taak; en vleijen ons nu te meer, dat hij voleindigen zal, met ons, ingevolge zijn voornemen, young's Nachtgedachten in Vaderlandsch Gedicht te leveren, dewijl hij nu het perk, om met eenige welvoegelijkheid af te breken, overschreden is, ja ook ruim de helft van zijnen weg op eene hoogstloffelijke wijze heeft afgelegd.
Hoe belangrijk die aanwinst voor echte Liefhebbers van eene mannelijke en verheven Dichtkunde zijn zal, behoeft, na hetgeen in onze vorige Recensien (*) deswege en van de bekwaamheid des Heeren schenk gezegd is, geen betoog; en te minder, daar wij gaarne het oordeel onderschrijven van den vermaarden lublink over dezen Nacht en de volgenden, waarin hij getuigt, ‘dat meerder ontwerp, houding en orde, dan wel in de vier eerste Zangen, bespeurd wordt,’ opgesteld onder een levendiger gevoel van den hartstogt.
Wegens den inhoud van dezen Zang zullen welligt onze Lezers, uit het reeds aangevoerde, opmaken, dat dezelve, bij 's Dichters herinnering aan narcissa's onbezongen dood, ‘de wederinstorting tot droefheid’ behelst, en ook ten opschrift heeft.

{==205==} {>>pagina-aanduiding<<}

Na eene Inleiding over de voortreffelijkheid van den nacht boven den dag tot alle wijsgeerige en ernstige bespiegelingen, komt young dus onverwacht, wel is waar, maar echter zeer eigenaardig op het treurig aandenken aan het graf van zijne hartelijk geliefde narcissa, in het midden eener bloeijende jeugd, en met den blos der onschuld en deugd op haar aanminnig gelaat, uit zijne Vaderlijke armen, en die van den Grave van litchfield, haren Echtgenoot, (aan wien deze Zang is toegeëigend) door den dood ontrukt.
Verre evenwel van bot te vieren aan eene spoorlooze en wraakbare treurigheid, ontleent de schrandere en diepdenkende young van daar eene leerzame stoffe voor zijnen doffen Klaagzang, aldus van onzen schenk in diens vertaling overgebragt:

‘En nu, wat onderwerp? - dat ik het graf bezing'; 
Onze afkeer en 't gewigt van die bespiegeling; 
Den zwarten zelfmoord schetse als schandlijk onbezonnen; 
De droefheid en 't verschil van heure ontelbre bronnen; 
Den ouderdom berispe als zorgloos in den nood, 
En 't wreed karakter maal' van d'onvermijdbren dood.’ 

(Verg. young's Works, Vol. III. p. 111, lublink's Vert. 2de Druk, D. II. bl. 126.)

Met voile regt mogen wij voorts aanteekenen, dat de Navolger zijne zware taak met even gelijke naauwkeurigheid en netheid van behandeling zoo wel, als rijkdom en ongedwongenheid van dichterlijke taal en uitdrukking blijft afwerken, waarmede hij, onder goedkeuring van den wel ervaren lublink, begonnen is. Onmogelijk was het, zulks blijven wij beweren, en hebben dit bevorens aangetoond, dat niet hij bij wijlen struikelde, die het als Dichter waagde eenen langen en bezwaarlijken weg in te slaan en te bewandelen, dien de stoutste Vernuften van Europa tot hiertoe bijkans onbetreden gelaten hebben. Ten blijke, hoe gering de feilen zijn, zullen wij nogmaals eenen en anderen kleinen misslag opmerken, of zulks, bij eene tweede Uitgave, ook wel onder de bewerking der volgende Zangen, tot verdere volmaking van zijn stuk, den Dichter dienen mogte.
Wij bedriegen ons misschien, doch over het geheel heeft het ons toegeschenen, dat het eerste gedeelte, of de aanhef van dezen Zang, niet met gelijke zorg voor duidelijkheid en stipte navolging van het oorspronkelijke bearbeid en beschaafd is, als aan het meer belangrijk en schooner deel van denzelven door onzen waardigen Landgenoot besteed werd. Ten minste daarlatende eene en andere bedenking omtrent taal en

{==206==} {>>pagina-aanduiding<<}
spelling (*), bepalen zich onze aanmerkingen bijkans geheel tot de eerste bladzijden van dit Gedicht. Niet ver van het begin had young gezegd: ‘Het bedriegelijk vernuft, een wezenlijke Heiden, vergoodt het vee en verheft onze beestachtige vermaken uit het slijk.’ Waarop hij, naar lublink's vertaling (bl. 118), dus vervolgt: ‘Dit gedrag is openbaar, en de oorzaak daarvan niet duister. Wij dragen de ketenen van Wellust en van Hoogmoed: deze beiden beheerschen den mensch en verbijsteren hem tevens: tegenstrijdig in hunne inboezemingen, trekken zij hem naar verschillende wegen. Hoogmoed bouwt gelijk een arend tusschen de sterren, maar Wellust nestelt gelijk een leeuwrik op den lagen grond.’ Men toetse nu hier aan (of, zoo men liever wil, aan young zelven, p. 102) deze dichtregelen van onzen schenk, wel schoon, doch niet boven alle verbetering (bl. 4).

‘Is dit ons wangedrag, in snoodheid niets gelijk, 
De bron van dit verderf ontspringt niet in het duister, 
Wij slepen, tot aan 't graf, d'ons aangeboren kluister 
Van wellust zonder schaamte en fieren hoogmoed meê. 
't Verschillend doel van elk dier wijdverdeelde twee 
Lokt ons verbijsterd hart, oneenig met zichzelven: 
De hoogmoed bouwt alleen aan 's hemels stargewelven, 
Den adelaar gelijk, die 't licht der zon begroet; 
De wellust nestelt laag, gelijk de leeuwrik doet.’ 

In den eersten regel ontmoeten wij eenen onbeduidenden stopzin: de derde, en ook misschien de zevende, behelzen eene onwaarheid, die in het Engelsch niet te vinden is; en vallen zij gemakkelijk te herstellen, zoo men leze in reg. 3. den een' en andren kluister, in reg. 7. stijgt en bouwt. - Op bl. 6. treffen wij dezen regel aan:

‘Ja, kunst, gevloekte kunst, ontgloeit het snoodst verlangen.’ 

welk aangeduid onzijdig werkwoord wij tegen een dadelijk (ontsteken of ontvonken) verwisseld wenschten. - De omschrijving verders der schoone en voortreffelijke Dichtkonst, op bl. 7, hoewel duister en ingewikkeld bij de eerste en mogelijk tweede lezing, gaan wij onaangeroerd voorbij, wegens den rijkdom der denkbeelden, die, ook in het oorspronkelijke voor-
{==207==} {>>pagina-aanduiding<<}
handen, aanleiding geven moest tot 's Dichters min klare navolging. - Dan wederom de inroeping van den zaligen Geest, het zij dien van het Opperwezen zelve, of van eene der Hemelmagten, (bl. 10) moet, blijkens lublink's Vertaling, bl. 126. (of van young, p. 104) zeer zeker onderdoen voor het tastbare dezer tweeledige bedoeling des Dichters, van hem zoo beknopt als duidelijk aangewezen, en door den curcyven letterdruk daarenboven nog voor het oog onderscheiden: een middel, waarvan wij verlangden, dat men zich desgelijks in ons Vaderland, bij wijsgeerige en fijne redekaveling vooral, met oordeel bedienen wilde.
Nogmaals bij de omschrijving (op bl. 32) van de ‘vreeze des doods, die de ontstelde Rede te rug trekt, en belet in dien ijsselijken afgrond (a precipice so steep bij young genaamd) neder te zien,’ vonden wij ongaarne de herinnering aan deze zoo vreesselijke steilte eenigzins bij schenk weggebragt en afgewisseld met het denkbeeld van ‘een onbekend verschiet, dat ons gebeente wacht;’ behalve dat ook het woord verschiet ons kwalijk schijnt te passen, nadat hij den gezegden afgrond eenen stikdonkeren nacht genoemd had, waarbij geenerlei verschiet in eenen eigenlijken of ontleenden zin mag plaats hebben.
Eindelijk (bl. 36) gewagende van den Zelfmoordenaar, ‘die, ondanks Goddelijke en menschelijke wetten, ook aan de dubbele wacht ontworstelt der ijsselijkste verschrikkingen, welke de natuur of de gruwelijkste misdrijven kunnen verwekken,’ mishaagde ons de omzetting dezer aangestreepte woorden bij schenk, waardoor de natuur, schoon onbedoeld, eenigzins met de gruwelijkheid van het misdrijf bezoedeld voorkomt; gelijk den Lezer stooten zal, die het proza van lublink op gezegde wijze verandert. (*)
Dan reeds zijn wij het bestek onzer bedenkingen, welke zich tot den aanhef des Zangs bepalen zouden, te buiten gegaan; en willen wij ons, tegen ons doel, aan geene vitte-
{==208==} {>>pagina-aanduiding<<}
rije schuldig maken, zoo wordt het noodig, dat wij den toon van welverdienden lof weder aanslaan; ten zij men ook daarvoor, niet tegen onzen dank, het weinig belangrijke onzer aanmerkingen mogt willen aanzien.
Hoe het zij, hoog loopen wij wederom met dit sieraad der Nederduitsche Dichtkonst; en betuigen volmondig, dat het ons minder moeite zoude kosten, hier en daar eene nietige, of althans weinig afdoende, bedenking tegen dit keurige Werk te opperen, dan wij onzen lust zouden weten te verzadigen met plaatsen aan te halen, onze overneming dubbel waardig; althans de beste keuze vermogen te doen omtrent de mede te deelen proeve. Wie immers zamelt ligt de schoonste bloem uit eenen vollen en rijken tuin; hoe zeer elk misgewas, of liever speling der nature, die weinig gevalt, dadelijk door het rondwarend oog wordt waargenomen. Hierom in eene zoo kiesche zaak ons eigen oordeel wantrouwende, onderwerpen wij ditwerf ons gevoelen aan dat van den Engelschen Kunstregter Heere melmoth, en zullen, op diens gezag, (zonder dat wij, even weinig als de Heer schenk, daardoor gerekend willen worden iets te beslissen) de plaats uit dezen Nacht aanvoeren, die van Denzelven voor de voortreffelijkste van geheel het Werk gehouden wordt. Ook doen wij te liever deze aanhaling, om voor hun, die het Engelsch van den Heere young niet mogten bij de hand hebben, de vergelijking gemakkelijker te maken, doordien het oorspronkelijke der volgende dichtregelen, de waakzaamheid tegen den dood aanprijzende, bij de huidige uitgave van dezen Zang te vinden is (bl. 119.)

‘Lorenzo! durft gij nog, nog langer u omwinden 
In zachte zekerheid, - wat roekloos zelfverblinden, - 
Alleen omdat u 't lot het naadrend uur verbergt 
Dat eens den jongsten snik van 't stervend leven vergt? 
't Onzeekre van dat uur houdt uw gevaar verborgen. 
Waak, zoo 't onzeker is, waak dan met dubble zorgen; 
Waak als de legerpost, die, buiten 't heer gevoerd, 
Daar, louter oog en oor, zijns vijands komst beloert. 
Leun, leun niet op uw speer; wat sluimert ge op uw wapen! 
Rijs! - dat geen oogenblik, onachtzaam ingeslapen, 
Uw matte ziel bedwelme; o zorg, dat niet de dood 
U knikkende aantreff'. Waak, - wees sterk; 't gevaar is groot. 
Aldus, schoon we eenmaal slechts dit vlugtig leven derven, 
Wint elke onschatbre dag den roem van wel te sterven. 
Misbruik dan 't schoonst geschenk, het dierbaar leven, niet, 
Omdat geen sterflijk oog zijn uiterst eindperk ziet.’ (*) 


{==209==} {>>pagina-aanduiding<<}

Eene en andere toespeling des Dichters, zoo op gezegden der H.S., als van seneca, verdienen nageslagen te worden in lublink's Vertaling, bl. 206.
En wie zal, dit lezende, of liever, wie, met den arbeid van den Heere schenk, zoo ver die het licht ziet, bekend zijnde, aan hem den lof weigeren, van onzen feitema, beroemd door keurig vertaalde Dichtstukken, te evenaren? Wie verlangt niet met ons naar het vervolg en de voltooijing van dit zoo wel begonnen, en nu tot over de helft gelukkig voortgezette, Proefstuk.

A New Guide to the English Language, &c. Nieuwe Gids voor de Engelsche Taal, enz. Door Karel Ley. Te Rotterdam, bij W. Locke. 1808. 8vo. 492 Bl.

De Engelsche Taal is onbetwistbaar, even als de Fransche en Hoogduitsche, eene Wereldtaal, wijl zij, ten gevolge van den uitgebreiden handel dier Natie, over geheel de wereld gesproken wordt, waarom ze, althans in Vredestijd, aan alle ouze Landgenooten, die met den Engelschen handel in betrekking staan, onontbeerlijk is; maar, behalve dat, is ze ook onmisbaar voor alle Geleerden en Liefhebbers van Geleerdheid, uit hoofde der meesterstukken, welke Engeland, ook in dat opzigt, voortgebragt heeft, en die, even als alle klassieke Werken, uit geene Vertaling, hoe getrouw die ook moge zijn, gekend kunnen worden.
Elk onderwijs in die taal, dat op een' ordelijken voet naar den gang des begrips ingerigt is, verdient derhalve de sterkste aanprijzing; want schoon ook in dit en alle andere Leerboeken dezer Tale, op derzelver eerste bladzijden, het Alphabeth en de klank of uitspraak der enkele letters met Hollandsche letters, lettergrepen, drieklanken, en ook zoo de vokalen uitgedrukt worden, en daarop dan volgen gemakkelijke Lessen voor de uitspraak van enkele lettergrepen en woorden, moet dit alles, hoe gering het ook schijne, zelfs door bejaarde lieden, die deze taal willen leeren en redelijk goed uitspreken, geleerd en wel zeer ijverig bestudeerd worden.
Met dat alles, en hoe klaar de Heer ley de uitspraak der letteren door middel van Hollandsche letterklanken hebbe trachten te maken, is het toch noodig een geboren Engelschman te raadplegen over de uitspraak der d en th, c, g, h en k. Indedaad dit Schibboleth der Engelschen laat zich in geene Taal hoegenaamd met eenige klankvereenigende lettergrepen uitdrukken. De

{==210==} {>>pagina-aanduiding<<}
meening van den Schrijver is ook, dat dit zijn Werkje door Onderwijzers in het Engelsch gebezigd, en de uitspraak den Leerling met eene levende stem zal geleerd worden; immers hij zegt, Voorrede bl. I. in de Holl. vertaling: ‘Om deze kennis gemakkelijk te maken, heb ik verscheidene duizenden van woorden in eene alphabetische orde verzameld, met behoorlijke toonteekenen voorzien en door gelijke woorden of zinnen in de Nederduitsche Taal verklaard, beginnende met het Engelsche Alphabet, welk men den Leerling zeer duidelijk en naauwkeurig behoort te doen uitspreken, voor hij tot de eenlettergrepige woorden overgaat’ (overga).
Na deze woordenlijsten en enkele Phrases, welke daaruit gevormd worden, volgt eene Inleiding in de Engelsche Spraakkunst, welke zeer beknopt en tevens volledig, en dus voor de Leerlingen van het uiterste nut is.
De voornaamste aanmerking, welke wij op dit Werkje hebben te maken, welke echter deszelfs nuttig gebruik niet zeer hinderlijk kan zijn, bestaat in eene bedenking omtrent het zonderling gevoelen van den Heer ley over een zoo onafgebroken zamenhang der Bijbelboeken, dat men geen vers of spreuk zoude mogen bezigen, om den jonge lieden in een Leerboek ter vertaling op te geven. Hij zegt op bladz. XII van de Voorrede:
‘Ik heb het invoegen van Lessen uit de heilige schrift vermijd; deze onderwerpen zijn van eenen te verhevenen aard, om als dagelijksche Lessen slechts voor het onderwijs van kinderen in 't lezen te dienen. Ik beschouw en merk den Bijbel aan, als het heilige woord des heeren, en als eene der grootste zegeningen, welke God, die oneindig is in liefde en ontferming, aan schepselen, die zich door erfelijk en dadelijk kwaad van Hem vervreemd hebben, konde schenken. Dat men zich herinnere, dat de Bijbel ons gegeven werd, zoo als het leven ons is gegeven, niet om verminkt, afgescheiden of verdeeld te worden naar het welgevallen en de grillen van onwetende en dwalende schepselen, maar om gelezen te worden met een gemoed, behoorlijk gevoelig voor de weldaden, welke dezelve kan schenken, en overeenkomstig het oogmerk van deszelfs goddelijken oorsprong; om ons te leeren eerst te zien, dan te kennen en af te leggen onze ongeregtigheden, onszelven en den geest der wereld af te sterven en een herboren leven te zoeken, in de zuivere liefde van den eenen god en zaligmaker, en in de liefde van onze naasten.
Dat gene, wat God heeft zamengevoegd, zal de mensch niet scheiden. De Heilige Schrift is volgens de kunst van overeenstemming geschreven, en door de hemelsche wijsheid zoo naauw verbonden, dat zij, gelijk de zenuwen en vezelen van het menschelijk ligchaam, niet kan van een gescheiden worden, zonder haar gebruik en hare schoonheid te vernieti-
{==211==} {>>pagina-aanduiding<<}
gen en het geheel van hare Hemelsche overeenstemming te verminken.’
Mystieker wartaal dan deze zal men welligt nergens aantreffen. Hoe toch komt dit alles in een Leerboek voor de Engelsche Taal te pas? Wij vragen aan den Heer ley: zijn niet salomon's en syrach's Spreuken zelfs door derzelver oorspronkelijke Schrijvers tot onderwijs der Jeugd geschikt geweest? De Schrijver schijnt zeer weinig Bijbelsche Hermeneutiek te kennen, om dit niet te kunnen bevatten.

De Familie van Werning. Naar het Hoogduitsch van C.F., Vrijheer Van Bilderbeck. Iste Deel. Te Leeuwarden, bij de Wed. J.P. de Boy. 1808. In gr. 8vo. 346 bl.

Wij lazen dezen Roman met veel meer genoegen dan den Doodgraver van dezen zelfden Schrijver, onlangs door ons aangekondigd, alhoewel wij ook aan dat geschrift den in meer dan één opzigt verdienden lof niet konden weigeren, en wij twijfelen niet of de Familie van Werning boezemt iederen Lezer het levendigst belang in, en het tweede Deel, waarmede dit Werk compleet zal zijn, wordt met verlangen te gemoet gezien. August van Werning treffen wij het eerst aan, op een door hem gekocht landgoed, nadat hij uit de Oost-Indiën was terug gekeerd, waar hij zich aanzienlijke rijkdommen had verworven: hij had zich derwaarts begeven na den dood van zijnen vader, die gevallen was als een onschuldig slagtoffer van de kunstenarijen aan het Hof; hij leefde met zijne dochter eveline, een beminnelijk, zonderling natuurmeisje, en maakt zijne boeren gelukkig. Zijn broeder, de Kamerheer, fritz van Werning, bezoekt hem met zijnen zoon august. Fritz was een goed mensch, doch, zoo drukt zich de Schrijver naif uit, van zijne vroege jeugd af tot zijnen grijzen ouderdom bijna toe, tusschen de schroef der etiquettes van 't Hof gedraaid en verminkt; - august een jongeling van goeden aanleg, maar aan en voor het Hof opgevoed. Beide de broeders en hunne kinderen alzoo een waar contrast. Eindelijk gustaaf van Werning komt ook te voorschijn, mede een mensch dien men lief heeft en acht. Hem had zeker voorval nog jong het land doen ruimen; men hield hem lang voor overleden, doch onverwacht hoort men, dat hij met zijne dochter jenny in de hoofdstad was, en Generaal in Engelschen dienst; doch spoedig zijn beiden verdwenen. De Lezer ontvangt van de bijzondere geschiedenis der broeders en ook van dit verdwijnen naauwkeurige en
zeer belangrijke berigten. Van dannenberg, de vader, eerste Minister aan 't Hof, en wiens grootheid op den val der Familie Werning

{==212==} {>>pagina-aanduiding<<}
gegrond was, is een beklagenswaardig booswicht, maar door de verstandige maatregelen van den oudsten august aan het flot van dit Deel in den geweldigsten drang; maatregelen, die zich nog verder moeten ontwikkelen, maar waarvan, daar den Vorst de oogen reeds half geopend zijn, de uitslag wel is vooruit te zien. Zijne dochter mina, waarop de jonge august het oog heeft, is indedaad nog meer beklagenswaardig; bij al haar gebrek is zij nog niet volkomen ondeugend, en ook in haar stelt het hart des Lezers groot belang, vooral echter in den jongen dannenberg, juist het tegenbeeld van zijnen vader, wiens hart aan jenny verbonden schijnt, welke hij van het ellendigst lot heeft gered, doch die wij denken dat haar hart reeds elders had weggeschonken. Wij verlaten de Familie bij dit eerste Deel, august ijverig werkzaam, fritz naar 't plan van zijnen broeder zich houdende buiten ieder staatsambt, maar levende in luister en pracht en in de gunst van den Vorst; gustaaf in den kerker, en jenny ten tweedenmale verdwenen. De geschiedenis is nabij de ontwikkeling, welke wij met verlangen te gemoet zien. Het aangestipte kan genoeg zijn voor zoodanige Lezers, die bij de voortzetting des verhaals het eerste Deel niet meer ter hand hebben, en dan ook wel ter herinnering onze Letteroefeningen plegen in te zien. Overigens houden wij dezen Roman voor wel geschreven, zeer onderhoudend, en zij bevat menigen voortreffelijken wenk en nuttige les. Het volgende, dat august zijnen Neef, dien hij in staat stelt om te reizen, raadt en zegt, moge dit laatste bewijzen:
‘Lieve August! gij moet reizen, menschen leeren kennen, hunne vooroordeelen gadeslaan en de uwe afleggen. Tot dus verre hebt gij uit allerhande boeken magtig veel van buiten geleerd: gij kunt dansen, te paard rijden, schermen, teekenen, ook een weinig muzijk, en ik kan het u aanzien, dat gij in uwe grootsche cirkels en aan het hof van uwen Vorst veelligt minder verlegen zijn zoudt, dan gij thans bij mij zijt - maar, goede jongen! wanneer een boom schoone vruchten zal dragen, moet hij met vreemde takken geënt worden, en iedere plant groeit weliger, zoodra zij - al is het ook slechts eenen voet breed van de plaats, waar zij opschoot, - verpoot wordt. De mensch is een boom, eene plant. Wil hij zich boven het alledaagsche verheffen, dan moet hij zijne bakermat verlaten; en met iedere mijl, die hij achter zich laat liggen, legt hij ook een vooroordeel af, verwisselt eene gewoonte met eene betere, en ontdoet zich eindelijk van allen, wijl zij doornen op zijn levenspad zijn, en hij leert tevens zich naar iedere omstandigheid schikken. Het reizen is voor de kamer-opvoeding, wat het koloriet voor het schilderstuk is. Een kamer-geleerde blijft in een gezelschap doorgaans een onophoudelijk vrager, en niets is lasti-
{==213==} {>>pagina-aanduiding<<}
ger dan zulk soort van menschen. Gij moet reizen, August, opdat gij uwe eigene waarde en uwe eigene gebreken door de deugden en ondeugden van anderen leert toetsen en doorgronden. Ga, werp u in den grooten maalstroom, dien men wereld noemt, en verzamel, ofschoon ook somwijlen wat duur, eigene ervaring; dan zult gij eenmaal van uzelven niet te weinig, en van anderen niet te veel vorderen. Leer in het zwijmelend gewoel de hooge waarde der eenzame uren schatten, en in de bedwelming der vreugde het genotrijk ontberen kennen. Beschouw de menschen niet met de lamp van den Cyniker, maar beoordeel hen met een hart vol liefde en toegevendheid. Gij zult menige dwaasheid begaan - wel nu, laat dat zijn! Zoo slechts het
zelfsvertrouwen niet verloren gaat, is er nog niets verloren. Bezie naauwkeurig en koelbloedig de plek, waarop gij struikeldet of vielt. Hebt gij de oorzaak er van ontdekt, wacht u dan voor een andermaal en stap moedig voorwaart. Ook zult gij buiten twijfel dikwerf misleid en bedrogen worden: - haat daarom de menschen niet, verhef u niet boven hen op de bespottelijke stelten van een trotsch medelijden, maar werp een blik in uw eigen hart, en word bescheidener. De wereld gelijkt een slagveld, waarop de gemeenste mensch zich tot een held kan vormen. Die uit den grooten slag des levens ongewond is teruggekeerd, heeft tevens menig genot, menige vreugde moeten missen. Doch men werpe zich niet onbezonnen midden in 't gewoel van dien slag, men trotsere het gevaar niet met roekeloosheid, maar men zette bedaard en met eenen vasten tred zijnen weg voort. Houd een dagboek, August! laat dat meer de geschiedenis uwer ziel, dan een verhaal van uwe ontmoetingen behelzen. Hoe verder gij komt, des te vlijtiger moet gij daarin terug bladeren. Door vergelijkingen zal het u rijke stoffe tot nadenken geven, want de mensch van gisteren is zelden nog de mensch van heden. Dat dagboek zij een zuivere spiegel uwer ziel; het zij een vriend, voor wien gij zelfs de verborgenste schuilhoeken van uwe ziel zonder schroom openlegt. Begeef u nimmer ter rust, voor dat gij u ten minste eenige oogenblikken met hem onderhouden hebt, nimmer! hoort gij, August! - Noch verkeerde schaamte, noch het demoedigend gevoel, het gevolg eener dubbelzinnige daad, van aan uwen vriend eene zwakheid te moeten vertrouwen, houde u van die nuttige gewoonte terug. Zoo lang gij mij schrijven kunt: ik zet mijn dagboek naauwkeurig en onafgebroken voort! zal ik gerust zijn; ook dan, wanneer gij mij moet bekennen: mijn dagboek heeft eene gaping! zal ik nog onbekommerd blijven: maar, August, wanneer gij het geheel ter zijde iegt; wanneer gij geen moeds genoeg meer hebt om het open te slaan;
wanneer gij voor eenen blik in 't zelve als voor het verwijt van eenen dengdzamen vriend schroomt, dan - vlugt, vlugt, August! slechts eene spoedige vlugt kan u redden!’ enz.


{==214==} {>>pagina-aanduiding<<}

Delphine, door Mevrouw Van Stael Holstein. Uit het Fransch. Iste en IIde Deel. Te Amsterdam, bij J. Allart. 1808. In gr. 8vo. Te zamen 604 bl., behalve de Voorrede.

Delphine van Albemat is eene jonge Weduw, voormaals gehuwd aan haren Voogd, die haar, bij eene niet gewone opvoeding, allerlei waardige en menschlievende gevoelens heeft ingeboezemd, waardoor zij, in het gemeene leven, boven vele harer sekse uitmunt, en zich tevens boven vele oordeelvellingen, vooral van de Fransche beau monde, onderscheidt. Door hare schoonheid en door haren geest treft zij het hart van Leontius van Mondoville. Deze, in de groote wereld verkeerende, is naauwgezet ten opzigte van het publieke gevoelen, ofschoon anderzins een man van uitgebreide kundigheden, gezond oordeel en gestrenge goede zeden. Dit huwelijk wordt wederstreefd door eene Mevrouw van Vernon, eene Weduwe van de schandelijkste intrigues, door haren voormaligen echt en verspillend leven diep in schulden gewikkeld, en door hare Nicht Delphine meermalen edelmoediglijk gered. Zij bestemt hare Dochter Matilda tot dien echt, uit hoofde van bijzonder belang, neemt daartoe alle omstandigheden, welke zij van hare Nicht door dagelijkschen omgang kent, listig te baat, om den Heer Mondoville tegen Delphine voor in te nemen. Deze aanslag gelukt. Mondoville trouwt met Matilda; zijnde eene Juffer, dweepachtig van aard en van eene verwaarloosde opvoeding. Na de voltrekking des huwelijks, bevindt Mondoville, dat de koppelaarster, door list en logen, in dit haar oogmerk geslaagd zij, en dat Delphine daarentegen allezins onschuldig is aan de menigvuldige betigtingen. Deze smart grieft hem uitermate, zoo dat hij die verkiest regtstreeks aan zijne Behuwdmoeder te verklaren, welke hij echter ter naauwer nood levende ontmoet, daar zij in alle de verwijtingen van een folterend geweten overlijdt.
Tot hiertoe loopt de geschiedenis dezer twee Deelen. Mevrouw van stael is genoegzaam bekend door hare bekwaamheid in romaneske voorstellingen, welke altijd vol zijn van belangrijke aanmerkingen, vernuftige wendingen, episoden en waarschijnlijke voorvallen, en zich ook door eenen goeden briefstijl aanprijzen.
Vóór het eerste Deel gaat eene oordeelkundige beschouwing van den aard, de strekking, bearbeiding en geschiedenis der Romans, die wel geschreven is, echter niet zonder vooringenomenheid; terwijl daarbij de hooge verdiensten van Cervantes, Richardson en anderen, geenszins naar waarde ontwikkeld, en vooral, gelijk de Vertaler zeer wel heeft aangemerkt, die der Hollanders geheellijk zijn over het hoofd gezien. De Vertaling beveelt zich door naauwkeurigheid, zuiveren schrijftrant en juiste spelling.


{==215==} {>>pagina-aanduiding<<}

Sophia, of de Gevolgen der Ligtzinnigheid en van gebrek aan Huishoudelijkheid. Eene ware Geschiedenis. Aan jonge Dochters, gehuwde Vrouwen en Moeders toegewijd, door Julia Berger. Te Zaandam, bij H. van Aken. In gr. 8vo. 178 Bl.

De bevallige, maar diep ongelukkige sophia, zoo geheel en al de oorzaak van haar eigen ongeluk, terwijl zich anderzins alles vereenigde tot haren uitwendigen voorspoed, geve aan onze aankomende Schoonen eene waarschuwende les! De opmerkzame waarnemer heeft voor het toekomend gestacht het kommerlijkst vooruitzigt, bij het zien van zoo vele Gratiën, bestemd tot gelukkige Echtgenooten en waardige Moeders, die aan hetzelfde euvel, als deze sophia, ziek zijn, en hoogst waatschijnlijk, bij alle hare beminnelijkheid, Echtgenoot en Kinderen en zichzelve het leven zullen verpesten, ook bij eene anders niet ongunstige fortuin. Reeds bij den bloei en de welvaart onzes Lands mogt men van eene deugdelijke Huisvrouw zeggen, gelijk in Salomon's tijd: hare waardije is verre boven de robijnen; maar in den tegenwoordigen tijd is en schoonheid en bevalligheid veel minder nog dan ijdelheid en bedrog, zonder deze deugdelijkheid, (Huishoudelijkheid op den titel van dit boekje genoemd) waardoor zij hare hand naar de spille uitstrekt, en hare handpalmen den spinrok vatten doet. Van deze deugd was het oude Nederland al mede beroemd; het Koningrijk Holland heeft nog zoodanige Huismoeders en eerbare Jonkvrouwen, ook in den aanzienlijksten stand, die nog lange jaren de voorvaderlijke zeden in haar geslacht zullen voortplanten. Niemand is intusschen zoo verblind, dat hij de doorbrekende ligtzinnigheid onzer dagen voorbij ziet, en velen zullen met ons, thans vooral, Huishoudelijkheid als een voornaam en het eerst artikel in een leerboek voor vrouwelijke opvoeding vereischen. Het boekje is wel geschreven, en bij de verdwaasde, en helaas! door hare moeder in 't begin ook wel zeer verwaarloosde sophia, steken henriette hare zuster, en julia hare vriendin, zeer voordeelig af. Wij willen dit opstel alzoo onze jonge lieden van beide sekse van
goeder harte ter lezing aanprijzen, en onze Jongelingen toeroepen: zijt voorzigtig bij de keuze eener Echtgenoote! - Jammer intusschen dat het een en ander hier wat overdreven schijnt; intusschen de titel zegt eene ware Geschiedenis, en het slot bevestigt dit: Jonge Dochters! Echtgenooten en Moeders! neemt een voorbeeld aan sophia, hare geschiedenis is verschrikkelijk - en waarheid!




De Beoefening der Teekenkunde door de eerste Gronden der Meetkunde gemakkelijk gemaakt, door H. Numan. Te Amsterdam, bij J. van der Hey en H. van Munster en Zoon. 1807 en 1808. Iste en IIde Stukje. 4to.

Kinderen betoonen meestal lust tot het teekenen van de voorwerpen, die hen 't meest in 't oog vallen. Al spelende

{==216==} {>>pagina-aanduiding<<}
vermaken zij er zich mede, en weten soms door de kracht der verbeelding zich derwijze uit te drukken, dat men zien kan, wat zij bedoelen, hoe ruw en onvolkomen ook hunne navolging zijn moge. Niet zelden intusschen blijft het bij dit spelen, zonder wezenlijke vorderingen in de Teekenkunde te maken. Behalve dat de Ouders het werk niet aanmoedigen, als geene bijzondere genie daartoe in hunne Kinderen ontdekkende, of zich niet verbeeldende dat het voor hun volgend beroep zou te stade komen; zoo mag men ook van de gestaakte oefening in de Teekenkunde bij velen eene oorzaak zoeken in de wijze van onderrigting, in het gebrek aan eenvoudige handleiding, en te spoedige overbrenging van den Leerling tot te moeijelijke voorbeelden. Op deze wijze worden de Leerlingen verdrietig, en laten den moed zakken. Zij kunnen met het nateekenen van Oogen, Neus, Mond en 't Eirond zoo spoedig niet te regt, vinden die afzonderlijke deelen ook niet behagelijk, weten dikwijls niet, wat ze verbeelden moeten, en verflaauwen alzoo in hunnen ijver. Beter is het dus, met gemakkelijker en bekende voorbeelden te beginnen, en daarbij, mits de noodige afwisseling, te blijven, tot zoo lange zij bekend zijn met de regels, waarop de kunst van navolging gegrond is, en welke in die voorbeelden kunnen en moeten worden aangewezen.
De Heer h. numan, door keurige voortbrengsels van zijne genie en bekwaamheden onder onze Landgenooten met lof bekend, en wegens langdurige ondervinding van de waarheid der bovengemelde aanmerkingen overreed, werd te rade, om van den heerschenden lust tot de Teekenkunde, dien men bij de Jeugd vindt, meer nut te trekken, dan tot nu toe geschied is. Hij heeft daarom eenen anderen, dan den gewonen weg, ingeslagen, en geeft ons een teekenboek, bevattende eene wijze of handleiding, volgens welke de eerstbeginnenden op de beste en aangenaamste wijze zullen kunnen onderrigt worden. Deze twee Stukjes (welke nog van twee dergelijke zullen gevolgd worden) bestaan ieder uit een twintigtal van eenvoudige voorbeelden, uit het speelgoed der Kinderen, huisgeraden, gereedschappen en dergelijke genomen; voorbeelden, allen bij de Kinderen bekend, met juistheid en in zeer bevalligen smaak geteekend en gegraveerd. Zij behagen; zij moeten elk op het eerste gezigt behagen, en kunnen niet nalaten den lust tot de Teekenkunde op te wekken en gaande te houden. Van hier dat wij ous verpligt vinden, deze Stukjes (elk slechts ƒ 1-10 kostende) der kunstlievende Jeugd en hare Onderwijzers ten sterkste aan te prijzen; te meer, daar bovendien het Eerste bevat Eene beknopte Verklaring van de eerste Gronden der teekenkunde; en het Tweede, Eene dergelijk: van de eerste Gronden der doorzigtkunde. De volgende Stukjes zien wij met verlangen te gemoet.





{==217==} {>>pagina-aanduiding<<}

Algemeene Vaderlandsche Letter-oefeningen.

Ophelderingen van sommige plaatsen van het Uitlegkundig Handboek des Nieuwen Testaments, voor Ongeleerden. Door G.B. Reddingius, Predikant te Waardenburg en Neder-ijnen. Te Groningen, bij W. Zuidema. 1808. In gr. 8vo. 172 Bl.

De geleerde g.b. reddingius heeft, door de uitgave van dit geschrift, bij wijze van aanhangsel tot zijn onlangs uitgegeven Uitlegkundig Handboek, eenige voldoening willen geven aan 't verlangen van velen, die omtrent de gegevene verklaring van deze en gene plaatsen wel eenige opheldering begeerden: waarvoor hem niet alleen ongeletterden, maar ook nog wel anderen, wier omstandigheden niet altijd toelaten, om hunne voormalige letteroefeningen behoorlijk voort te zetten en uit te breiden, zullen danken. Menige goede gedachte of ook gepaste wenken zullen zij er in aantreffen, ook verscheidene lezenswaardige schriften van de beste Uitleggers leeren kennen. Voor eigenlijke geleerden, die hun dagelijksch werk van de Bijbelstudie maken, en met de daarin van tijd tot tijd gemaakte vorderingen genoegzaam bekend zijn, heeft de Predikant van Waardenburg en Neder-ijnen deze Ophelderingen niet geschreven. Deze echter zullen ze ook met genoegen doorbladeren, en hier en daar nog wel iets, dat nog niet alzoo door anderen geopperd is, en echter aandachtige overweging verdient, opmerken. Zij mogen 't dan ginds en elders niet eens zijn met den Schrijver, geenszins echter zal men hem den lof weigeren van veelal de beste Uitleggers geraadpleegd, en de meest gepaste verklaringen van moeijelijke plaatsen aangenomen te hebben. Hier en daar is de Schrijver van zijne te voren in het Uitlegkundig Handboek voorgestelde verklaringen, of geheel of ten deele, afgegaan. Joh. XII: 31. had hij te voren verklaard van den invloed der leere

{==218==} {>>pagina-aanduiding<<}
van Jezus, om den Satan zijne magt te doen verliezen; nu meent hij, dat Jezus, in dit vers, op de gevolgen van zijnen dood ziet, en dat vs. 33 tot verklaring van beide voorgaande verzen dient. Over Phil. I:21 neemt hij zijne gegevene uitlegging terug, en treedt die bij van zijnen Broeder, den Predikant van Dronrijp. Hebr. X:29 zegt hij nu te zien, dat verkeerd door hem verklaard is. Over 2 Petr. I:10, 11 was hij voorheen in het onzekere, maar nu beter onderrigt. Bij 1 Tim. I:18 brengt hij, na reeds te voren tweederlei gedachten over de Profetien, die van Timotheus voorgegaan waren, voorgedragen te hebben, nog eene derde van eigene vinding, zoo hij meent, en die wij ons ook niet erinneren elders gevonden te hebben, te berde, volgens welke door de Profetien hier slechts in 't algemeen de Leer zou kunnen verstaan worden, die aan Timotheus was bekend gemaakt. Wij twijfelen zeer, of het spraakgebruik de laatstgenoemde uitlegging wel toelate, en kunnen ons niet overtuigen, dat de plaats van Lukas, Hand. XXV:26, dezelve begunstige. Men ontdekt echter in dezelve, gelijk in vele anderen, den zelfdenkenden man, van wiens arbeidzaamheid en warme zucht om nuttig te wezen reeds zoo vele proeven voorhanden zijn.




Kleine Schriften, meestal strekkende ter uitlegging van de H. Schrift; bijeenverzameld en uitgegeven door W.G. Reddingius, Predikant te Dronrijp. IIIde Bundel. Te Groningen, bij W. Zuidema. 1808. In gr. 8vo. 134 Bl.

Van den aanleg en het doel der uitgave dezer Kleine Schriften te voren verslag gedaan hebbende (*), zal 't genoeg zijn onze Lezers den inhoud van dit derde Stuk, waarmede nu 't eerste Deel wordt gesloten, mede te deelen. Het bevat tien Stukjes, en eenig Mengelwerk.
I. Korte Verhandeling over den verleider en de verleiding onzer eerste voorouderen, door j.c. metzlar, Pred. te

{==219==} {>>pagina-aanduiding<<}
Harlingen. De Steller voegt zich bij die Uitleggers, welke meenen, dat er bij den val onzer voorouders geen slang is tegenwoordig geweest, maar de benaming van slang, in 't oude verhaal, eene verbloemde benaming is van den Zatan, [waarom niet Satan?] Alle bijgebragte redenen steunen op de vooronderstelling, dat ook de Duivel in 't spel geweest is, en gelden, bijaldien zij iets afdoen, alleen tegen hun, die zich te gelijk de slang voorstellen, als 't werktuig, waarvan zich de Duivel zou bediend hebben, om de eerste menschen te verleiden. Met andere, in de laatste jaren in omloop gebragte, gevoelens schijnt de Harlingsche Predikant geheel onbekend te zijn. En, even alsof er nimmer getwijfeld ware aan de eerste vooronderstelling, treedt dan de Schrijver verder, op zijne wijze, in 't onderzoek van deze vraag: Hoe heeft toch de Zatan het proefgebod, van God den mensch voorgeschreven, geweten? Hij wist dit, zegt Do. metzlar, zonder eene bijzondere bekendmaking van God, door zijne eigenaardige en natuurlijke wetenschap! Hierop volgt dan soortgelijke oplossing van zwarigheden, die men wel eens tegen de Goddelijke toelating van den zondenval heeft gemaakt, en eindelijk nog zoogenaamde nuttige aanmerkingen, in den trant eener ouderwetsche toepassing. Wij verwonderen ons, dat de kundige Verzamelaar aan zoodanig geschrijf plaats geeft in dezen Bundel.
II. Uitlegging van Openb. III: 20 in een Ontwerp eener Leerrede door a. adriani, Pred. te Dokkum. Dit stukje is ons veel beter, dan 't voorgaande, bevallen. Evenwel twijfelen wij zeer, of de Schrijver het beeld in den tekst, en de daarmede bedoelde voorstellingen, wel regt gevat heeft. Wij wijzen naar den Commentarius van eichhorn.
III. Verklaring van Matth. VII:13, 14 in dergelijk Ontwerp, door denzelfden Schrijver. Er wordt toegestaan, dat in de woorden van Jezus niet op alle tijden gezien wordt, en evenwel worden dezelve aangemerkt, als behelzende eene les voor ieder mensch, ten allen tijde.
IV. Fragment uit eene preek van Prof. p. chevalier, bevattende 4 bewijzen, dat de gevolgtrekking van Paulus Rom. VIII:32. allezins wettig is. Wij meenen te mogen vaststellen, dat de Hoogleeraar, zoo hij thans leefde, niet ligt goedkeuring zou gegeven hebben aan zoodanige ge-
{==220==} {>>pagina-aanduiding<<}
meenmaking van een onder 't hooren opgeschreven of nageschreven brok van eene zijner Leerredenen.
V. Aanmerkingen van een beroemd Predikant, welke voor korte jaren overleden is, over Luk. XVI:22. Uit een enkeld gezegde van Jezus, in de bekende parabel van den rijken man en Lazarus, wordt dit, dat God den dienst der Engelen gebruikt, om de zielen der geloovigen, onmiddellijk na hunnen dood, in een alleraangenaamsten, verkwikkelijksten en vertroostenden staat over te brengen, voorgesteld als eene zekere, noodzakelijke en nuttige, vereerende en Godverheerlijkende waarheid.
VI. Verklaring van Hos. VI:8. door een leerling van a. schultens en n.g. schroeder. Voor zulke stukjes verdient de Verzamelaar wel den meesten dank.
VII. Driederlei verklaring van διὰ ן
{== afbeelding 	==} {>>afbeelding<<}
    
ןο, Joh. XIX:11. Geene derzelven prijst zich, door gemakkelijkheid en gepastheid in de reden van Jezus, aan. Er zijn, naar ons gevoel, veel betere uitleggingen van deze moeijelijke plaats voorhanden.
VIII. Uitlegkundige opheldering van Luk. XVI:9, door t. radsma, Pred. te Hempens. Dit stukje draagt blijken van de meer dan dagelijksche kunde en het schrander oordeel van den Opsteller, en steekt vrij wat af bij meest al het voorgaande. De Historia Critica explicationum parabolae Luc. XVI:1-13 van j.c. schreiter zou den Schrijver, indien hij er mede bekend geweest ware, nog wel aanleiding tot deze of gene verdere aanmerking gegeven hebben.
IX. Iets ter verklaring van 1 Cor. XV:12-19. uit 't Latijn van knapp. Een regt fraai stukje, gelijk meest alles van dezen uitmuntenden Hallschen Godgeleerden.
X. Korte Aanmerkingen over eenige Bijbelplaatsen, door den Uitgever; over Luk. X:30-36. Joh. X:16. XI:25, 26. XX:17. 1 Joh. I:7. Allen verdienen overweging.
In het bijgevoegde Mengelwerk komt eerst voor eene Redevoering, bij gelegenheid van den Jaardag des Konings van Holland, door den Pred. adriani te Dokkum uitgesproken, 2 Sept. 1807, over Job V:18. Indien dezelve waarlijk alzoo is uitgesproken, gelijk wij ze hier lezen, dan verdient de Eerw. adriani, hoe verdienstelijk anders, voorzeker geene plaats onder de Redenaars van een onderscheiden rang. Of welligt is de Hervormde Gemeente te Dokkum alleen met zoodanige wijze van redevoeren gediend. Daar-
{==221==} {>>pagina-aanduiding<<}
op volgen voorbeelden van eene meer plegtige bediening van den doop in de Hervormde Kerk, en, behalve eenige stichtelijke dichtstukjes, ook vermelding van iets, dat genoemd wordt zegen op eene preek. De zaak is deze: Zeker Predikant, over het zesde gebod predikende, had onder andere geleerd, dat het doodslag is, wanneer menschen nalatig blijven, zich zelven of hunne kinderen, die de dikwijls doodelijk bevondene Kinderziekte nog niet gehad hebben, met de Koepokken te doen inënten. Deze woorden maakten op een man, die tot hiertoe tegen deze kunstbewerking was ingenomen, zulken indruk, dat hij voornam zijne kinderen te laten inënten, en dit des te eerder liet volbrengen, omdat een der kinderen, na 't hooren der preek, zeide: zoo vader en moeder mij niet laten inënten, koom ik schielijk onder de zwarte modder. Wie prijst niet diens Leeraars welmeenenden ijver? Maar moest dit ook al in dezen Bundel gedrukt worden?




Bijbel-spreuken, opgehelderd door leerzame Voorbeelden of zedelijke Verhalen, hij welke plaatsen uit de H. Schrift tot een grondslag gelegd zijn. Door W.G. Reddingius, Predikant te Dronrijp. Te Groningen, bij W. Zuidema. 1808. In kl. 8vo. 182 Bl.

De Eerw. Opsteller van dit Werkje heeft zich voorgesteld, ook nu wederom, gelijk hij meermalen was, nuttig te zijn voor zijne Landgenooten en Medechristenen. Hij wilde door voorbeelden stichten; door goede, de zaden der godsvrucht doen wortelen en tot vruchtbaarheid ontwikkelen; door kwade, het zaad der ondeugd doen verstikken en deszelfs uitspruitsels versterven. Eenigermate poogt hij hierin na te volgen den Heer en Heiland Jezus Christus, die ook dikwijls voorbeelden bezigde, ten einde daardoor zijn onderwijs nadruk bij te zetten, en hetzelve te beter ingang te bezorgen tot 't verstand en hart zijner toehoorderen.
Ter bereiking van dit loffelijk doel, deelt de Eerw. Schrijver hier mede een aantal zedelijke verhalen, in eenen populairen, eenvoudigen, vloeijenden en onderhoudenden stijl. Dezelve zijn, blijkens onze eigene bevinding, zeer geschikt om den leeslust der jeugd op te

{==222==} {>>pagina-aanduiding<<}
wekken, en moeten ook vast met genoegen gelezen worden door die minvermogenden en mingeoefenden onzer Medechristenen, voor welken dezelve voornamelijk geschikt zijn. Het is van hier dat wij dit Werkje aanbevelen tot prijsjes voor kinderen, en meervermogenden aanmoedigen om hetzelve te koopen, en onder behoeftigen, zoo maar leergierigen, uit te deelen, waartoe de prijs ook zeer gematigd gesteld is.
Wij vinden in dit Werkje vijf-en-twintig zedelijke Verhalen of Voorbeelden van verschillenden aard, wel geschikt om ten goede aan te sporen en van het kwade af te schrikken. Een enkeld voorbeeld, uit eene echte gebeurtenis ontleend, ontmoeteden wij bl. 176 env. Voor 't overige zijn het verzierde vertellingen, die zeer goed doel treffen. Wij vinden hier de tegenwoordige voordeelen der godzaligheid; de hebzucht; den huisselijken vrede in geringen toestand, als beter dan onrust met rijkdom; het verderfelijke van den hoogmoed; het belang van eenen goeden naam, vooral voor jonge lieden, geschetst. Voorts vinden wij hier getoond het terugwerkend voordeel der bermhartigheid; het nut van goede, het nadeel van kwade gezelschappen; het onheil der kwaadsprekendheid; het leed, door een ontaarden zoon, den ouderen verwekt; het pligtmatige der vergeeflijkheid; de vreugde der ouderen uit 't gedrag van brave kinderen; de dwaasheid van 't vertrouwen op vergankelijke goederen; het onwankelbare des vertrouwens op God; de kunst der vergenoegdheid; het schadelijke der traagheid; het beminnelijke van een vredelievend karakter; het nadeelige der eigenwijsheid; het belang, eene verstandige vrouw te bezitten; het afschuwelijke der dronkenschap; het loon der onbermhartigheid; het nut der tegenspoeden; het verschrikkelijke eener kijfachtige vrouwe; het gewigt der zedelijke verbetering; de kortstondigheid des levens, en het gerust afsterven van eenen Christen.
Bij de Verhalen is gebruik gemaakt van het onderwijs des Bijbels, ten einde het nut te vergrooten. Door het bijbrengen van de plaatsen der H.S., die vóór elk verhaal of aan deszelfs hoofd gesteld zijn, en met een woord, daar zulks noodig is, opgehelderd worden; door het zamenvoegen, daarenboven, van de voorbeelden met dezelve, waardoor de waarheden, pligten en verzekeringen, daarin vervat, als aanschouwelijk wor-
{==223==} {>>pagina-aanduiding<<}
den, dacht de Eerw. Schrijver te regt zijn nuttig oogmerk beter te zullen bereiken, dan door verhalen alleen. Hij geeft hierdoor aanleiding, dat men die gezegden of spreuken in het geheugen prente, misschien wel eens opsla, in den Bijbel naleze, en alzoo dubbeld voordeel erlange. - Eene enkelde keer had de toelichting iets omstandiger kunnen en ook dienen te zijn. Bij v. Het Xde Verhaal heeft aan 't hoofd Rom. XII:20. Indien dan uwen vijand hongert, zoo spijzigt hem; indien hem dorst, zoo geest hem te drinken. Want dat doende zult gij kolen vuurs op zijn hoofd hoopen. - Hierop begint deze afdeeling aldus: ‘Wanneer wij te werk gaan volgens die schoone lessen van het Christendom, door welke ons wordt aanbevolen, onze vijanden lief te hebben, en het kwade, dat zij ons aandoen, niet met kwaad, maar met goed, te vergelden: wanneer wij dus, naar de vermaning van den Apostel, hun, zoo zij door honger of dorst gekweld worden, gereedelijk spijze of drank aanbieden, om zich daarmede te versterken en te verkwikken: zoo zullen wij hen gewis beschamen en tot inkeer brengen; het welk Paulus uitdrukt met de spreekwijze: kolen vuurs op hun hoofd te hoopen. Het volgende verhaal zal ons een duidelijk voorbeeld daarvan vertoonen.’ - Zonder wijdloopige uitbreiding had toch met een kort woord kunnen aangeduid worden, op welk eene wijze dit zonderling gezegde de beteekenis heeft gekregen van iemand te beschamen of tot inkeer te brengen. Beter beviel ons te dien opzigte de inleiding
tot het XIde Verhaal, Ps. CXXVII:4. Gelijk de pijlen zijn in de hand eenes helds: zoodanig zijn de zonen der jeugd. - ‘In den stijl der Oosterlingen worden brave zonen met pijlen vergeleken, omdat, gelijk een held zich van dit wapentuig bedient, om de aanvallen van vijanden af te weren, zoo ook zulke zonen tot verdedigers van hunne ouderen kunnen strekken,’ enz. Ons bestek niet gedoogende meer van dit Werkje te zeggen, sluiten wij de aankondiging met hetzelve nadrukkelijk ter lezing en verspreiding aan te prijzen.





{==224==} {>>pagina-aanduiding<<}

De dringende kracht van Christus liefde, of Leerrede, gehouden ten voordeele van eene Liefde-school, binnen Londen, op den 30 Maart 1800, door Johan Newton, Predikant aldaar. Te Dordrecht, bij A. Blussé en Zoon. In gr. 8vo. 44 Bl.

De Londensche Predikant newton, wiens Bekeeringgeschiedenis, Cardiphonia of Gemeenzame Brieven, en Leerredenen, bij velen onzer Landgenooten, met genoegen ontvangen zijn, heeft nog, in den hoogen ouderdom van vijf-en-zeventig jaren, deze Leerrede, het laatste geschrijf, zoo veel men weet, dat van hem in druk verschenen is, met een godsdienstig oogmerk willen gemeen maken. Hij geeft dezelve niet voor eene naauwkeurige kopij van hetgeen hij op den predikstoel heeft uitgesproken; er verliep eenige tijd, eer men hem verzocht dezelve in druk te geven; zijn gehengen is door den ouderdom veel verzwakt, en hij heeft geene aanteekeningen, om het te hulp te komen. Het plan zal echter wel 't zelfde zijn, en hij hoopt en gelooft, dat van de hoofddenkbeelden geene weggelaten zijn, en dat de bijvoegsels, zoo er die in zijn, weinige zullen wezen. Men moet ze dan nemen, zoo als zij is.
In de tekstwoorden, 2 Kor. V:13-15, vindt de Leeraar drie hoofdzaken. (1) De groote en voorname beweegreden van des Apostels gedrag, de liefde van Christus dringt ons. (2) Een tweetal leerstukken, die den ganschen inhoud der Evangelieprediking behelzen, één is voor allen gestorven, en dus zijn allen gestorven. (3) Het doelwit van den Apostel, bij het aandringen op die waarheden, opdat de genen, die leven, niet meer zich zelven zouden leven, maar dien, die voor hun gestorven en opgewekt is.
Deze drie stukken ontwikkelt de Eerw. newton, op zijne wijze, met blijkbare deelneming in 't groot belang, dat hij in de kennis en werkdadige beoefening van deze en andere, naar zijne meening, daarmede verbondene leerbegrippen stelt, en leidt dan vervolgens daaruit ernstige vermaningen en aansporingen af, naar aanleiding van tijd en plaats. De Leerrede is gehouden in eene Liefde-school, die door milddadige giften in staat blijft, tot aanbeveling van derzelver kweekelingen

{==225==} {>>pagina-aanduiding<<}
aan de edelmoedigheid der Hoorderen. Alles is doormengd met gemoedelijke aanmerkingen, die wel niet allen in een naauw verband staan met het gekozen onderwerp, en niet meer passen voor de gelegenheid, bij welke de Grijsaard sprak, dan bij elke andere, maar die toch de liefhebbers van 's mans schriften, om 't even waar en hoe geplaatst, gaarne nog eens weder zullen lezen. Men ziet allerwegen warm godsdienstgevoel doorstralen.




Schei- en Huishoudkundig Magazijn, door Daniel Craanen, Lid van het Bataassch Genootschap der proefondervindelijke Wijsbegeerte te Rotterdam, en Doctor in de Geneeskunde enz. aldaar. Iste Deel. In den Haag, bij Immerzeel en Comp. 1809. In gr. 8vo. 371 Bl.

Onderscheidene pogingen, tot vermeerdering der wetenschappelijke kennis van de verschillende takken der Geneeskunde, zijn, wij moeten zulks volmondig erkennen, tot oneer harer beoefenaren, in ons Vaderland, mislukt. Waar toch is het Werk, dat eenigen tijd, in een verloop van tien jaren, behoorlijk stand heeft kunnen houden, en tot welks staking het geringe vertier geene aanleiding moest geven? Het éénige Werk, dat der Geneeskunde meer bijzonder is toegewijd, en stand houdt, is het door ons meermalen met lof beoordeeld Geneeskundig Magazijn. - Omtrent eenen meer bepaald Scheikundigen arbeid is zints eenen geruimen tijd zeer weinig ondernomen; het getal van Scheikundige Leerboeken is wel vermeerderd, maar het ontbrak ons, bij den voortgang en de zoo blijkbare volkomenheid dezer wetenschap, aan zulk een Werk, dat bijzonder haren weldadigen en gewigtigen invloed op het Fabrijkwezen en de Nationale Huishoudkunde in het helderst licht plaatste, en zich alzoo bijzonder tot Chemico-technische onderwerpen bepaalde. Het op hoog gezag des Konings vertaalde Werk van den Heere chaptal is het alleen, waarin aan dit oogmerk voldaan wordt, daar in hetzelve de scheikundige grondbeginselen voor het Fabrijkwezen ontwikkeld en in het vervolg daar op toepasselijk zullen gemaakt worden. - Alle welneenende pogingen, ter bevordering dezer hoogstbe-
{==226==} {>>pagina-aanduiding<<}
langrijke scheikundige kennis aangewend, moeten derhalve, ofschoon al eens de strengste kritiek niet kunnende doorstaan, welkom zijn voor de liefhebbers der Scheikunde. Wij moeten dus reeds vooraf den Heere craanen, van wiens scheikundige kennis wij reeds vroeger met lof gewaagden, onzen dank daarvoor betuigen, dat hij den luister dezer wetenschap, door dit Magazijn bijzonder aan haren weldadigen invloed op het Fabrijkwezen toe te wijden, verhoogd heeft; en daar het Z.M. behaagd heeft, om, door middel van den Minister van Binnenlandsche Zaken, hetzelve aan de
Landdrosten te doen toezenden, ter uitdeeling aan des waardigen, vinden wij ons verpligt, onze Lezers met den inhoud van dit Magazijn eenigzins nader bekend te maken.
Het eerste stuk, dat hier voorkomt, heeft ten onderwerpe eene proeve over de volmaking der scheikundige wetenschappen in Frankrijk, door Doctor craanen uit het Fransch van den kundigen chaptal vrijelijk overgezet. Dit doet ons dadelijk zien, dat hetzelve niet oorspronkelijk is, en tevens, dat het daarin voorgestelde op Frankrijk bij uitsluiting toepasselijk zij: iets, hetgeen de Heer craanen ook erkent, en uit dien hoofde niet geoordeeld kan worden, gelijk de Rec. ook der Rec. wil, zonder nadenken het woord Frankrijk te hebben afgeschreven, daar de enkele opgave, naar het Fransch, den Lezer doet besluiten, dat deze proeve meer bepaald tot dat Land behoort. - Dezelve bepaalt zich tot de opgave der hulpmiddelen, om voor den Staat nuttige werklieden en kundige Fabrijkanten te vormen. Na eenige daarmede in betrekking staande algemeene en bijzondere bepalingen, houdt de Schrijver zich verder bezig met het onderwijs in het verwen en in het daarstellen der dierlijke bereidingen; - in de bewerking der onderscheidene metaalsoorten; in het vervaardigen van aarde- en glaswerk; - in de bereiding van zuren en zouten, en in het daarstellen van geestrijke dranken. Eene tweede en derde afdeeling is toegewijd aan de overweging der middelen, om de prijzen der fabrijkmatige voortbrengselen, zoe veel mogelijk, te verminderen, en over de plaatsen en gelegenheden, die, voor den aanleg en de uitvoering der onderscheidene sabrijkmatige onderwerpen, het meest geschikt voorkomen. - Wij hebben dit stuk met

{==227==} {>>pagina-aanduiding<<}
zeer veel genoegen gelezen, en zien geene reden, waarom men van hetzelve, met de noodige veranderingen op het Fabrijkwezen, geenen heilzamen invloed zou kunnen verwachten.
Dat de toepassing der Scheikunde op de huishoudkundige bezigheden des maatschappelijken levens zeer belangrijk is, zal de Lezer in het tweede stuk, eene Redevoering over de Scheikunde en hare betrekking tot de nationale huishoudkunde, bondig en duidelijk bewezen zien; daar de Schrijver, Dr. craanen, de voornaamste voorwerpen aanstipt, waarmede de Scheikunde in betrekking staat, en die van haar derzelver nuttige strekking ontleenen. De nieuwe, zoo zeer geprezene, wijze van bleeken, door het kunstmatig aanbrengen van zuurstoffe, de bereiding der houtskool, de omvang van het verwwezen van laken, garen, zijde en andere stoffen, als ook die met indigo, de zeepbereiding, de sterkwater-stoking, het loodwit en de loodzuiker-bereiding, het bierbrouwen enz. maken het voornaamste gedeelte uit, hetwelk wij der lezinge overwaardig achten.
Op deze Redevoering volgt, na de mededeeling van een berigt van den Heer f. ermerins over de Meekrap, eene scheikundige Memorie over het ontdekken der Meekrapvervalsching, in diervoege als dezelve, door gelen Bergschen oker, zoo ook door andere oker-soorten, bewerkstelligd wordt, door den Schrijver aan de Hollandsche Huishoudelijke Maatschappij te Haarlem ingeleverd, waarin hij, als het beste herkenmiddel van ijzer- of oker-deelen onder de krap, (daar de oker geen ander ligchaam uitmaakt, dan eene bijzondere vermenging van ijzerkalk met deze en gene aardsoorten,) de zoogenaamde Berlijnsch blaauwzure potasch (Prussias potassae crystallisatum) beschouwt. Wij gelooven, dat dit reagens boven vele andere herkenmiddelen, ter ontdekkinge van ijzerdeeltjes in de door oker vervalschte Meekrap, den voorrang verdient; te meer, omdat het boven vele in zuiverheid te bekomen is, iets hetgeen wij gelooven dat niet zoo ruimschoots op andere, en bij v. op het galnotenzuur, zal kunnen toegepast worden, daar dit niet altijd van alle looijingstoffe en extractive deeltjes bevrijd gevonden wordt. De Schrijver verdient dus weder, met opzigt tot deze zijne in het werk gestelde proeven, lof.
De beschrijving eener nieuwe uitvinding van den Heer

{==228==} {>>pagina-aanduiding<<}
bralle van Amiens, om den hennep in twee uren tijds en in alle jaargetijden te doen rooten, uit het Fransch door een' van des Schrijvers Vrienden overgezet, verdient het onderzoek van Landbouwkundigen niet te ontgaan, en vordert van ons eene aanprijzing tot hare navolging.
Het Mengelwerk, mede door een' van des Schrijvers Vrienden uit busch's Almanach der neueste Erfindungen overgenomen, bevat in vele opzigten verschillende belangrijke aanteekeningen.
De daarop volgende opgave van de meest belangrijke Reglementen, in Frankrijk, sedert den jare 1791, door het Bestuur, ten aanzien der Patenten en Octrooijen voor den eigendom van uitvinding in verschillende vakken van kunst, vastgesteld, en door den Schrijver medegedeeld, verdient mede voorzeker de aandacht niet te ontgaan, en wij zijn er verre af, om de nutteloosheid dezer mededeeling te beweren; intusschen zouden wij gaarne gezien hebben, dat de bekwame Schrijver dit tot een tweede of derde Deel bespaard had, daar wij gelooven, dat velen weinig waarde aan dezelve hechten zullen, en men ongetwijfeld zorg dragen moet, dat de eerste proeve eener wetenschappelijke onderneming van dezen aard de meest mogelijke belangrijke onderwerpen bevat.
Het derde en laatste stuk bevat belangrijke bijzonderheden over het Salpeter, hare betrekking hebbende, niet slechts tot de natuurlijke en door kunst bevorderde wording van dit zout, maar ook tot deszelfs nieuwe rassinerings-wijze, in verband met de hedendaagsche, of wel met de zoogenaamde revolutionaire kruid-bereiding. Hetzelve is getrokken uit de Elemens de Chimie van chaptal, uit het Repertory of Arts, en uit de Annales de Chimie, maakt een volkomen geheel uit, en bevat voorzeker eene gewigtige aaneenschakeling van daadzaken en wetenschappelijke grondwaarheden, die onze Buskruidbereiders onmogelijk kunnen ontberen. Men moge dit nu eene compilatie noemen; maar het ware te wenschen, dat alle compilatien in dezer voege waren ingerigt. Dit strekke den Schrijver tot geen verwijt; daar hij voor zich zoo vele voorbeelden van compilatien heeft, welke meermalen de grondslagen voor theoretische handboeken hebben uitgemaakt.
Wij moedigen van onzen kant den Schrijver ernstig

{==229==} {>>pagina-aanduiding<<}
aan, om in zijn ijverig pogen, tot bevordering der Scheikunde, moedig voort te gaan, en zien met verlangen een volgend Deel te gemoet. Wij onthielden ons van eenige aanmerkingen op taal, spelling en woordschikking, omdat wij voor ons gelooven, dat deze in een Werk van dien aard, als voor ons ligt, weinig ter zake afdoen. Wij mogen echter hem hierbij de zorg daarvoor ernstig aanbevelen; terwijl wij vertrouwen, dat men vooral, al wat in dit Magazijn voorkomt, in deszelfs verband beschouwen, zich van aanmerkingen omtrent enkele woorden onthouden, en niet met eenige weinige op zich zelf niet zeer belangrijke aanteekeningen gereed zijn zal, om deze over een Werk van ruim 300 bladzijden, als luidsprekende bewijzen van verwaarloozing en verkeerd aangelegden vorm en stoffe, aan te voeren. Mogt elk beoefenaar van Scheikunde en Fabrijkwezen des Schrijvers pogingen ondersteunen, en onze algemeene aanmerking, bij het begin dezer beoordeeling, op dit Magazijn niet behoeven te worden toegepast!




Natuurlijke Historie van Holland. Door J. le Francq van Berkhey, Med. Doct. en Praelector in de Nat. Hist. aan 's Lands Universiteit te Leyden, enz. Vden Deels 3de Stuk. Met Platen. Te Leyden, bij P.H. Trap. In gr. 8vo. - Of, voor die dit Werk op zichzelve verkiezen, onder den titel: Natuurlijke Historie van het Rundvee in Holland, enz.

Daar de onvermoeide grijze Natuurkundige van berkhey zijnen arbeid aan dit gedeelte der Natuurlijke Historie van Holland zoo onvermoeid voortzet, en in vele opzigten zoo loffelijk volvoert, mogen wij in onze Letteroefeningen des niet zwijgen; schoon wij wel willen erkennen, dat het bezwaarlijk valle, daarvan een beoordeelend berigt te geven, ter oorzake dat wij het keurigste in dezen arbeid, de Platen en derzelver Ophelderingen, die eigenaardig een zoo groot gedeelte beslaan, niet kunnen doen kennen. Veel meer blijft voor ons niet over, na in vorige Aankondigingen genoeg aangemerkt te hebben wegens den

{==230==} {>>pagina-aanduiding<<}
bijzonderen schrijftrant, aan berkhey eigen (*), dan eene opgave van 't geen wij in dit Stuk aantreffen, om dus den gang dezes Werks te volgen, en onze Lezers niet onkundig te laten van de hoofdvoorwerpen, door 's ondervindingrijken Schrijvers pen den Landgenoot medegedeeld over een Beest, waarbij hij zoo veel belangs heeft, en gewis een gedeelte van 's Lands rijkdom mag genoemd worden.
Het Stuk, thans voorhanden, behelst in de Derde Afdeelings I H. eene Verhandeling over de Inwendige Deelen der Koeijen in het algemeen, en bijzonder over de Ingewanden der Borst, als het Hart en de Longen. De uitvoerigheid over die belangrijke deelen, moeijelijk te beschrijven, ‘was,’ gelijk hij te regt aanmerkt, ‘onvermijdelijk, wilde men een volkomen verslag aan onze Natie in onze Moedertaal geven van zoo vele wonderen, als de bespiegeling der Natuurkenners, zoo oude als nieuwe, ter vergelijking uit dit Dier met den Mensch ooit hebben opgeleverd.’
In het II H. ontmoeten wij de beschrijving van het Middenrif, benevens de Ingewanden van den Buik, als de Lever, de Milt, het Alvleesch, den Omloop, Nieren, Darmen, enz. Dit alles is doorvlochten met waarnemingen en opmerkingen, den Veekundigen Man overwaardig, en zal men gereed zijner uitweidingen, veelal van geene leerzaamheid ontbloot, verschoonen.
Het III H. dezer Afdeelinge stelt ons voor oogen de ontleed- en natuurkundige beschrijving van de Maag der Koeijen en hare zonderlinge plaatsing en werking in de Herkaauwing en Spijsvertering. Op dit onderwerp of die eigenschap is hij zeer breed, daar hij nagaat, of en in hoe verre dit eigenlijk Herkaauwen bij andere Dieren plaats hebbe.
Na, volgens zijne eigene waarnemingen en daar bij gevoegde aanmerkingen, de vier Magen der Koeijen uitwendig, in haren natuurlijken en omgekeerden stand, ligging en zamenstel ontvouwd, en daarin naauwkeurig dit wonderlijk gestel waargenomen en de aandacht zijner Lezeren gevestigd te hebben op de wijsheid des Makers in het beschouwen der uitwendige bekleed-
{==231==} {>>pagina-aanduiding<<}
selen, vereeniging der Magen onderling, derzelver banden, vaten, spieren, openingen enz., vaart onze ontledende Dierbeschrijver voort, met in het IV H. de inwendige gedaante der Koemaag te ontvouwen. - Schoon er te dezen opzigte zeer vele afbeeldingen door beroemde Mannen gegeven zijn, neeft hij ze zeer onvoldoende gevonden, om reden, dat de deelen, of liever de vier Magen, meest van elkander gescheiden, of veelal bij gedeelten zijn afgebeeld, alsmede omdat in dezelve de magen der jonge Kalveren zijn afgeteekend, waaruit zeer vele misvattingen zijn ontstaan: want daar schrandere Ontleedkundigen erkennen, dat de gestalte der maag in de eerstgeborene Kinderen verschilt van die in den lateren ouderdom en der volwassenen, zoo heeft dit niet minder plaats in de groote Dieren. - Bijzonderheden kunnen wij niet aanvoeren; anders plaatsten wij gaarne, wat hij leerzaams bijbrengt, ten betooge, dat de eigenschap, om eenigen tijd zonder drinken te kunnen zijn, niet alleen aan de Kameelen, maar ook bijzonder aan de Koeijen, Harten en Schapen, Bokken, Geiten, in één woord aan alle herkaauwende Dieren, eigen is.
Treffend is de opsomming der wondere schikking van alle de deelen, hier beschreven, en zijne gevoeligheid over de wijsheid des grooten Makers; ten slot schrijvende: ‘Vergeef mij, Lezer! zoo ik in dit stuk over de Koeijen, bijzonder in de Herkaauwing, niet verder heb kunnen doordringen; vergeef mij, zoo ik, om de rijkheid der stoffe, iets mogt overgeslagen, iets niet vatbaar genoeg mogt hebben voorgesteld. Vergeef mijne onmagt, mijne menschelijkheid, die niet verder heeft kunnen treden, en laat dan anderen na mij het verbeteren; en zoo mijn ronde Hollandsche aard somwijlen het ernstige met eerlijk jok vermengd heeft, ook hierin eisch ik uwe inschikkelijkheid. Voor den Burger, voor den Boer, voor den Landbouwer, voor den Veeman, voor den Landheer heb ik geschreven, en is er iets in voor den Geleerden, dan is mijn arbeid ook aan hun toegewijd.’
Het V H. dezer Afdeelinge behelst eene inleiding tot de kennis van de mannelijke en vrouwelijke Teeldeelen der Runderen in 't algemeen, en bijzonderlijk eene ontleed- en natuurkundige beschrijving der Teeldeelen van den Stier, mitsgaders deszelfs Teeldriften. Dit onderwerp verklaart berkhey volstrekt zoo

{==232==} {>>pagina-aanduiding<<}
uitvoerig te hebben willen behandelen, als hem eenigzins doenlijk was. Alles, wat maar dienen konde ter vermeerdering der kennisse van zulk een wonderbaarlijk gestel, als dat der Teeldeelen in de Runderen is, heeft hij in diervoege voorgesteld, of ten minste getracht voor te stellen, dat zijne Landzaten, alschoon in de subtiele ontleedkunde niet bedreven, echter nagenoeg kunnen leeren kennen en onderscheiden, hetgeen tot dit verbazend gestel der Runderen behoort; te meer, daar dat gestel, even als de zamenstelling der Maag, geheel en al afwijkt en onderscheiden is van dat van alle andere Dieren, bijzonder van alle levendbarende Viervoetige Dieren.
Jammer, in de daad, dat wij de drie Platen, daartoe behoorende, niet aantreffen. Dan wij ontvangen des Schrijvers verzekering, dat met de ontbrekende Platen allen mogelijken spoed zal worden gemaakt, en dat dezelve bijzonder zullen worden gevoegd bij zoodanige Stukken van dit Werk, waarin weinige of wel geene Platen behooren. - De hier geplaatste doen ons ophelderende kunststukken verwachten. Derzelver uitlegging is doormengd met aanmerkingen, meestal zoo verknocht aan de verklaarde deelen, dat wij van alle overneming moeten afzien. In het verband komen zij zeer ongedwongen voor, en verspreiden licht. - Het VI H. behelst eene nadere en meer ontleedkundige beschrijving der Teeldeelen van den Stier.
Na de Mannelijke Teeldeelen, en de beschrijving van den Springtijd, benevens het togtig worden der Koeijen, te hebben afgehandeld, gaat de Schrijver met het VII H. over tot de ontleed- en natuurkundige beschrijving der vrouwelijke Teeldeelen in eene Koe. De algemeene en onvermijdelijk noodige benamingen opgegeven hebbende, laat hij er op volgen: ‘Andere benamingen, welke men aan deze deelen geeft, zijn aanstootelijk, en er behoorde met meerder eerbied aan gedacht te worden, gelijk door mijnen overleden Vriend Doctor simon stinstra, bij gelegenheid van het ontleden der menschelijke teeldeelen, te regt is aangemerkt, en gezegd, dat zulke verwonderenswaardige deelen, als die der Voortteling zijn, eerder met eerbiedige verwondering over de Wijsheid des Scheppers, dan met dartele en weelderige spotternij behoorden behandeld te worden: deze aanmerking heb ik, als eene gulden

{==233==} {>>pagina-aanduiding<<}
spreuk, altoos onthouden, en, bij het onderzoek van velerlei teeldeelen der dieren, bij mijne leerlingen in acht genomen.’
Niet ten onregte neemt berkhey, bij de uitgave van het laatste Stuk dezes Deels, de gelegenheid waar, om zijnen arbeid, uit een bijzonder oogpunt beschouwd, aan te prijzen. De aanstelling door zijne Majesteit, den Koning van Holland, eener Commissie van geleerde en kundige Mannen, ter bevordering van de Vee-Artsenijkunde, en ten onderzoek naar de bekwaamheden der genen, welke de Vee-Artsenijkunde begeeren uit te oefenen, ten einde in bijzondere Departementen bekwame Vee-Artsen, of, zoo als de Boeren zeggen, Koemeesters, aan te stellen, doet hem denken, en in de daad, onzes inziens, met veel gronds, dat zijne Natuurlijke Historie van het Rundvee, in dit opzigt, met betrekking tot de Koeijen, wel eenige aandacht waardig is, om dezelve te kunnen aanmerken als eene handleiding, niet alleen voor de Koemeesters, maar zelfs voor hoogere Geleerden: want daar men in dezelve de spreekwijzen, kunsttermen, gebruikelijke middelen, Vroedkundige en andere bewerkingen onzer Vaderlandsche Huislieden vindt, en deze, bijzonder de Vriezen en Hollanders, buiten alle tegenspraak, in ervarenheid, ten aanzien der Koeijen, alle Europische Volken te boven gaan, geeft dit dus aan geleerde ontleed- en ziekte-kundigen gelegenheid, om hier te vinden, hetgeen in alle uittreksels en navolgingen van uitheemsche Werken niet kan gevonden worden, wanneer men slechts het geleerde Theoretische en het natuurlijk ondervindende van ons Vaderland vereenigt.

Verhandelingen over de Uitbreiding des Christendoms, uitgegeven door Teylers Godgeleerd Genootschap. (XXIIIste Deel.) Te Haarlem, bij J. Enschedé en Zoonen en J. van Walré. 1809. In gr. 4to. 534 Blz.

Eerste berigt.

Teylers Godgeleerd Genootschap, onder andere Vragen, door 't zelve van tijd tot tijd voorge-
{==234==} {>>pagina-aanduiding<<}
steld, ten doele hebbende, om het Christendom, en alles, wat daartoe betrekking heeft, te verdedigen tegen de aanvallen des Ongeloofs, kon, met den geest des tijds ten volle bekend, niet nalaten het oog te vestigen op de tegenwerping des Ongeloofs, ontleend uit de schijnbaar nog zoo onvolkomene uitbreiding der Evangelieleer onder het menschdom. Onbekend was hetzelve de aanmerking niet, ter wegruiming dier zwarigheid veelmalen in 't midden gebragt, dat men, uit hetgeen tot heden nog niet gebeurd is, geen wettig besluit kan trekken, met opzigt tot hetgeen, in 't vervolg, nog kan en zal gebeuren; doch was hiermede niet voldaan, aangemerkt men, dus redekavelende, de tegenwerping der Ongeloovigen niet wegneemt, maar veeleer toestemt. Sommigen, het zwakke en onvoldoende dier oplossing gevoelende, hebben gemeend, de kracht dier tegenwerpinge meer volkomen te kunnen ontzenuwen, met te beweren, dat de Voorzeggingen, betreffende de algemeene omhelzing der Christelijke Leere, niet zoo zeer in eenen strikten en letterlijken, als wel in den gewonen Oosterschen, vergroetenden zin behooren te worden opgevat, of op een aanmerkelijk meest beschaafd gedeelte van het menschdom toegepast; en dat men dezelve, in dien zin genomen, als reeds dadelijk vervuld mag beschouwen, zoo in de verbazende menigte van regtstreeksche en eigenlijk gezegde Belijders en Aanklevers van het Christendom, als in het nog veel grooter aantal van de zulken, op wier Godsdienstig Stelsel de Leer van het Evangelie, in hare voornaamste punten, eenen zoo blijkbaren invloed had, te weten dat der Mahomedanen, voor zoo verre men onderstellen kan, dat daarmede het oorspronkelijk doel van god, in de
bekendmaking van het Evangelie ter verlichting van het Menschdom, bijaldien niet reeds ten volle, immers op eene genoegzame wijze bereikt is, om er de meergemelde Voorzeggingen op toe te passen.
Het was deze laatste oplossing in 't bijzonder, welke teylers Godgeleerd Genootschap nader verlangde getoetst te zien; te welken einde het ter Prijsvrage ophing: In welken opzigte mag men redelijkerwijze veronderstellen, en op goede gronden besluiten, dat de verbreiding der Evangelieleer oorspronkelijk door god bedoeld zij? - in hoe verre is dat doel reeds bereikt? - en hoe laat zich op die wijze de tegenwerping der Ongeloovigen, ontleend uit de schijnbaar nog zoo onvolkomene uitbreiding dier Leere

{==235==} {>>pagina-aanduiding<<}
onder het Menschdom, vergeleken met het geen daaromtrent in oude tijden voorspeld is, het best en meest voldoende oplossen?
Blijkens het korte Voorberigt, is het Genootschap niet alleen gelukkig geweest in een aantal Antwoorden te ontvangen, maar, onder een veertiental Verhandelingen, waren er vele, die niet slechts alle aandacht verdienden, maar inzonderheid vier, die zeer veel opmerkings en elk der Gouden Eermunte waardig gekeurd werden. Veel overlegs baarde het, hoe te handelen met Stukken, die elkander den Lauwer der Overwinninge betwistten. De keus viel eindelijk op twee, en toen hing de schaal der beslissinge nog eenigen tijd in evenwigt. In 't einde sloeg dezelve door, en het geopend Briefje gaf, als Overwinnaar, den naam te lezen van jan willem statius muller, Leeraar der Evangelische Luthersche Gemeente te Haarlem. - Aan de zoo sterk mededingende Beantwoording wezen Heeren Directeuren onmiddellijk den Zilveren Eerprijs toe. Binnen den gestelden tijd openbaarde zich als Schrijver de Heer nicolaas godfried van kampen, te Leyden. - De uitgebreidheid dier beide Verhandelingen wederhield het doen drukken van andere, die zulks anderzins dubbel waardig zouden geweest zijn. En in de daad zij maken te zamen een Boekdeel uit, 't geen wij niet twijfelen of het zal door Bijbel- en Godsdienst-minnenden met genoegen gelezen worden.
Om de Lezers van ons Maandwerk des te verzekeren, kunnen wij niets beters doen, dan het beloop dier beide Stukken op te geven. Eene aandachtige en onbevooroordeelde overweging van dezelve heeft ons in 't zelfde geval gebragt als de Beoordeelaars. De Schrijvers, schoon een zeer onderscheiden spoor betredende en op een eenigzins verschillend einde uitkomende, verdienen allen lof van arbeidzaamheid, van belezenheid, van oordeel, van vrijmoedig uitkomen voor hunne begrippen, van ernstigen ijver voor het Christendom en de verdediging van deszelfs zaak. In eenige stellingen, en bovenal in de verklaring van sommige plaatsen der Heilige Bladeren, zullen zij gewis aller bijval niet ontmoeten; doch over het geheel zal hun van opgeklaarde verstanden, ook te dien opzigte, geen lof, geene goedkeuring ontzegd worden.
De uitgebreidheid van de Verhandelingen, de menigte der zaken, daar in voorkomende, noodzaakt ons, voor tegenwoordig, ons tot die van den Eerw. muller te bepalen, en het verslag der Verhandelinge zijns Me-
{==236==} {>>pagina-aanduiding<<}
dedingers tot eene volgende gelegenheid uit te stellen.
De Eerw. muller, bij den aanvange opmerkende, dat de Mahomedanen in de wereld veel talrijker zijn dan de Christenen, zijnde van 1100 millioenen (de onderstelde bevolking der wereld) ten minste 600 der Mahomedaansche, en nog geen 200 der Christelijke Leere toegedaan, en dat de Ongeloovigen daaruit eene tegenwerping tegen de Waarheid en Goddelijkheid van het Christendom ontleenen, stelt deze in alle hare kracht voor. De Vraag des Genootschaps nader bepaald hebbende, onderzoekt hij in de Eerste Afdeeling, in welken opzigte men op goede gronden veronderstellen mag, dat de uitbreiding der Evangelieleer oorspronkelijk door god bedoeld is. Twee middelen, oordeelt de Schrijver, zijn er, om dit te weten: vooreerst, door te onderzoeken, of er eenige stellige Voorzeggingen in den Bijbel zijn, waaruit dit blijkt; en ten tweede, door acht te geven op den aard, inhoud en strekking der Evangelieleer zelve.
Beide deze overweegt hij, en voert de Voorzeggingen aan der Profeten, van jezus, en van de Apostelen. De slotsom zijner voordragt is: ‘dat eene algemeene omhelzing van den Christelijken Godsdienst door het Menschdom niet voorspeld is in de Schriften, van de Christenen voor heilig gehouden; dat veeleer uit de Voorzeggingen, die wij daaromtrent in den Bijbel vinden, alleenlijk volgt, dat die Godsdienst zich niet slechts tot het Joodsche Land, of tot de Joden alleen, zou bepalen, maar zich tot allerlei Menschen en Volken op den aardbodem zou uitbreiden, en zoo wel van Heidenen als van Joden zou omhelsd worden.’
Doch daaruit, dat noch jezus noch de Profeten stellig gezegd hebben, dat het Evangelie ooit algemeen zal worden, volgt, naar 's Schrijvers oordeel, nog niet, dat het daarom niet geschieden kan of zal. De mogelijkheid blijft altijd over, en, om over de wezenlijkheid of waarschijnlijkheid daarvan te oordeelen, beschouwt hij den aard en de strekking der Evangelieleer; twee Vragen beantwoordende, - de eerste, of de Christelijke Godsdienst van dien aard is en die inrigting heeft, dat hij ooit algemeen kan worden? - Algemeen, beweert hij, konden de Godsdiensten, welke vóór christus in de wereld waren, niet worden. Aangewezen hebbende, welke eigenschappen een Godsdienst moet hebben, om algemeen te kunnen zijn, beweert hij, dat het Christendem alle de-
{==237==} {>>pagina-aanduiding<<}
ze eigenschappen bezit. Omtrent dit stuk is muller zeer uitvoerig, met oplossing van tusschen beide komende tegenbedenkingen aantoonende, dat een Godsdienst, voor alle Menschen en Volken geschikt, in Hoofdleeringen en Voorschriften voor ieder even gewigtig en weldadig moet zijn, - de waarheid daarvan moet klaarblijkelijk zijn en gemakkelijk kunnen bewezen worden, - hij moet, wat deszelfs inhoud en vorm betreft, duidelijk en algemeen bevattelijk wezen, - hij moet niets leeren of behelzen, hetwelk niet onder alle Staatsbesturen, in alle landen, in alle toestanden en uiterlijke omstandigheden der verschillende menschen uitgeoefend en waargenomen kunne worden, - hij moet geen haat omtrent andersdenkenden inboezemen of slechts veroorloven, maar zijn geheele geest en bedoeling moet strekken, om alle menschen, zonder onderscheid, zoo naauw als mogelijk is met elkander te vereenigen, - hij moet van allen Staatsbestuur onafhankelijk zijn, en geene Burgerlijke Magt behoeven, om te blijven voortduren en zijnen weldadigen invloed
te openbaren, - eindelijk moeten deszelfs Hoofdwaarheden en Voorschriften in alle talen kunnen worden voorgedragen. - De Eerw. muller erkent hier de voetstappen te drukken van den grooten reinhard, in diens met lof bekende Werk: Proeve over het Plan, hetwelk de Stichter des Christendom; tot heil der wereld ontwierp. In het wezenlijke komen de zeven door den Schrijver opgenoemde eigenschappen met die van reinhard overeen; alleen heeft hij dezelfde denkbeelden, duidelijkheidshalve, wat meer ontwikkeld. - Voorts heeft hij van reinhard, opdat wij dit hier tusschen beide opmerken, een veelvuldig gebruik gemaakt; en zouden de aanhalingen, uit een Werk zoo algemeen in handen, korter hebben kunnen vallen.
Een stap verder gaat de Verhandelaar, aanwijzende, dat de Christelijke Godsdienst ook de eenige is, die algemeen kan worden. De Godsdienst, die hier het meest in aanmerking zou kunnen komen, is de Mahomedaansche. Deze wordt van deszelfs voordeelige en ongunstige zijde beschouwd; en in onderscheidene opzigten getoond, dat de Leer van jezus eenen voorrang heeft boven die van mahomed, ten aanzien van de geschiktheid om algemeen te kunnen worden. - De Godsdienst van mahomed behelst te veel stellige en bepaalde geboden, zelfs omtrent uitwendigheden, die nooit alge-
{==238==} {>>pagina-aanduiding<<}
meen waargenomen kunnen worden. - De Stichter van het Christendom is niet slechts Leeraar, maar ook Voorbeeld. - De Messias der Christenen is een Zoon van god, die in de naauwste betrekking met god stond, en van den Hemel gekomen was. De Messias der Mahomedanen is slechts een Profeet, een Mensch, die alleen met ingevingen verwaardigd, maar niet zelf van god gekomen was. - De Heiland der Christenen is een lijdende Heiland, dus beter voor de menschelijke natuur en zwakheid, in dezen staat van onvolmaaktheid, berekend. De Heiland der Mahomedanen is een zegevierend Held en gelukkig Veroveraar. - De Hemel van mahomed is te zinnelijk, en strijdt te zeer met de zedelijke natuur en de bestemming van den Mensch. - Met korte woorden wijst muller aan, dat de Joodsche Godsdienst althans de vereischten, om eene algemeene Godsdienstleer te wezen, derft.
Langer staat muller stil, om het beweren der Godisten, dat de Natuurlijke Godsdienst de geschiktste is om algemeen te worden, te wederleggen, uit den aard van dien Godsdienst, uit de Geschiedenis en de Ondervinding; bijzonder aandringende, dat die Godsdienst ons niet verdraagzaam maakt. - Dit gedeelte is ons het zwakste of minst gelukkig uitgewerkte voorgekomen. De door hem aangetogene Schrijvers, watson en roustan, doen meer af, en het verwondert ons, dat hij des niet geraadpleegd hebbe met of vrucht getrokken uit het Eerste Deel der Verhandelingen van teylers Godgeleerd Genootschap.
De tweede Vraag, die muller zich ter beantwoording voorstelt, en waaromtrent hij korter is, komt hier op neder: Kan het de bedoeling van god wezen, dat de Christelijke Godsdienst ooit algemeen worde? - Hij onderzoekt, welke gods bedoeling met den mensch in 't algemeen is, en toont, dat er geen Godsdienst op de wereld gevonden wordt, die meer aan de oogmerken van god beantwoordt, dan de Christelijke. - Wijders onderzoekt hij, in welken opzigte men onderstellen mag, dat deze algemeene uitbreiding der Evangelieleere door god eigenlijk bedoeld is, en bewijst, vooreerst, dat er geene volstrekte, maar betrekkelijke algemeenheid, dat er eene regtstreeksche en zijdelingsche uitbreiding beide is beoogd: eene regtstreeksche, alzoo eene zijdelingsche alleen met de verklaringen van jezus

{==239==} {>>pagina-aanduiding<<}
en ook met gods uitdrukkelijken wil strijdig is. Tot de regtstreeksche toont muller, dat niet vereischt wordt, dat alle Christenen in alle Landen ook dezelfde uitwendige Plegtigheden en Kerkgebruiken hebben, noch omtrent de Leer volkomen eens denken. God bedoelt alleenlijk eene uitbreiding van de Hoofdwaarheden. - Wat de zijdelingsche uitbreiding betreft, bewijst hij en toont, dat het gods bedoeling is, om door den Christelijken Godsdienst het menschdom te verbroederen.
Tot het onderzoek tredende, binnen welken tijd die bedoelde uitbreiding, volgens gods oogmerk, zou moeten tot stand komen, wijst de Verhandelaar aan, dat dezelve niet dan zeer langzaam kan voortgaan, en zal duren, zoo lang er menschen op deze aarde wonen. Hij beantwoordt de tegenwerping, dat deze uitbreiding het werk der Voorzienigheid is, op eene treffende wijze. De slotsom van dit gedeelte des Antwoords geeft muller met deze woorden op: ‘Het is de bedoeling van god, om het eigenlijk gezegde Christendom zoo ver uit te breiden, en hetzelve zoo vele regtstreeksche belijders en aanklevers te doen verkrijgen, als met de vatbaarheden en de zedelijke vrijheid der menschen bestaanbaar is; zoo dat er reden is te verwachten, dat het zich eens tot het grootste gedeelte des Menschdoms, in den eigenlijken zin des woords, zal uitstrekken. Het is de bedoeling van god, om door het Christendom ook zijdelings op andere menschen en volken te werken, en het geheele menschdom deszelfs heilzame invloeden te doen ondervinden. Maar dit vereischt langen tijd, vele voorbereidingen, en zal het werk zijn van het geheele tijdvak, waarin menschen op aarde wonen, en alzoo duren tot aan den afloop der Eeuwen.’
De Tweede Afdeeling dient om aan te toonen, in hoe verre dit doel van god, ten aanzien van de uitbreiding der Evangelieleere, reeds bereikt is. - De beantwoording van drie gewigtige Vragen dient, om dit stuk uiteen te zetten. De eerste: Hoe verre is het doel van god, in de regtstreeksche uitbreiding van de eigenlijk gezegde Evangelieleer, reeds bereikt? Hier slaat de Verhandelaar een geschiedkundig oog op de uitbreiding van den Christelijken Godsdienst zelven, in den eersten tijd, en voorts na konstantyn. Hij vergelijkt die uitbreiding met die van den Mahomedaanschen Gods-
{==240==} {>>pagina-aanduiding<<}
dienst; eene korte geschiedenis van mahomed wordt hier ingevlochten, en getoond, hoe geheel anders het gelegen ware met de uitbreiding van den Christelijken Godsdienst; terwijl deze laatste den Mahomedaanschen voorbereid had. Voorts slaat hij het oog op de voordeelen, die de uitbreiding des Christendoms reeds heeft voortgebragt, gaat met mannelijken ernst de gewaande nadeelen, door het Christendom veroorzaakt, te keer, wijst de voordeelen treffend aan, en gaat de tegenwerping te keer, alsof de laatsten toch zouden ontstaan zijn.
In het tweede Hoofdstuk dezer Afdeelinge beantwoordt muller de vraag: In hoe verre heeft het Christendom reeds invloed gehad op de verlichting en zedelijke beschaving van andere volken en menschen, die geen Christenen zijn? - Hier slaat hij het oog op menschen, die in Christen-landen en onder de Christenen wonen, Joden, Godisten, Wijsgeeren en zoogenaamde sterke Geesten. Voorts op menschen en volken, die buiten den kring der Christen-wereld wonen, en meer bepaald op den Mahomedaanschen Godsdienst. - In dit alles is veel, zeer veel doeltreffends.
Nog schoot muller de beantwoording over der vrage: Wat mogen wij, redelijkerwijze en op goede gronden, ten aanzien van de verdere uitbreiding des Christendoms, zoo ten opzigte van deszelfs regtstreekschen als zijdelingschen invloed, in de toekomst verwachten? - De Verhandelaar, zijne boven gemaakte bepalingen inroepende, toont, dat wij eene grootere uitbreiding en algemeene omhelzing deszelven mogen verwachten. Dit besluit grondt hij op het oogmerk van god, op de strekking van den Christelijken Godsdienst, en op den aard der zake; op de plaatshebbende omstandigheden in de wereld. De pogingen der Zendelingen worden beoordeeld, en een beter weg, dan dezen doorgaans bewandelen, aangewezen. - Voorts geeft muller zijne hoop op eene verdere uitbreiding, ondanks alle zwarigheden, te kennen, en dat wij geheel bijzonder mogen hopen op eene algemeene Verbroedering van het Menschdom, zoo dat beantwoord worde aan zijne gekozene zinspreuk uit j.j. rousseau: Le Christianisme est dans son principe une religion universelle, qui n'a rien d'exclusif, rien de local, rien de propre à tel pays plutôt qu'à tel autre. Son divin auteur, embrassant également tous les hommes dans sa charité

{==241==} {>>pagina-aanduiding<<}
sans bornes, est venu lever la barrière, qui separait les nations, et réunir tout le genre humain en un peuple de frères.
Deze opgave wijst uit, dat de Verhandelaar het onderwerp uit gepaste oogpunten beschouwd, en vlijtig bearbeid hebbe. De stijl, door hem gevoerd, is mannelijk; de taal draagt eenige merkteekenen, dat hij zeer gemeenzaam is met Duitsche Schrijvers.







Anna, en Maria Tesselschade, de Dochters van Roemer Visscher, door Mr. Jacobus Scheltema, Lid van het Koninklijk Instituut, Secretaris der Tweede Klasse van hetzelve, enz. Te Amsterdam, bij J.W. IJutema en Comp. 1808. In gr. 8vo. 247 Bl.

Wij kunnen ons geen gewigtiger, en te gelijk geen aangenamer tafereel in de lange galerij onzer Nederlandsche Lettergeschiedenis voorstellen, dan die gezellige, die vrolijke, en tevens die belangrijke en verstandige gezelschappen op het hooge Huis te Muiden, toen de groote, de kundige, de brave Drossaard zijne kunst- en tijdgenooten op zijn oud Hollandsch gulhartig en verstandig onthaalde; toen deze luisterrijke Vriendenkring, van dat Slot, als weleer Minerva van haren hoogen Tempel te Athene, verlichting, beschaving en onopgesmukte geleerdheid alom verspreidde. Nimmer misschien was guile eenvoud met vaste en stevige wetenschap, vriendschap met kunstliefde, vernuft met kennis als ter maaltijd dus vereenigd. Aan de behoeste van verstand en hart werd te gelijk voldaan. Wiens verbeelding verlustigt zich niet gaarne daar, waar hooft met zijne Gade omringd wordt van eenen van baerle reael, de groot, huygens, bake en anderen; ter wijl eene kunstrijke duarte, of de sieraden barer Eeuwe, de Dochters van roemer visscher, door kunstwerk, zang en snaren, hart en geest opwaarts heffen. Hij, wien slechts van verre de schitteringen van deze eerste flonkersterren aan onzen dichthemel in de oogen schenen, zal toch verlangen naar nadere kennismaking; hij zal nog, niet dan met diep ontzag, Muidens Slot aanschouwen, hetzelve met eerbiedigen voet, vol heilige nagedachtenis, als ter bedevaart binnentreden. Indien wij

{==242==} {>>pagina-aanduiding<<}
voorzeker ons in den kring der letterwereld van het luisterrijkst tijdvak onzer Letterkunde voor eenige oogenblikken verplaatsen konden, wij zouden ons in geene Synodale Vergadering te Dordt, zoo onverdraagzaam als kundig en geleerd, in geene School van salmasius, zoo bijtend als scherpzinnig, terugwenschen, maar kozen voorzeker hooft's en tessel's gezelschap. Zie daar ook de denkwijze van den oudheidminnenden scheltema; zie daar een' kring, waar hij te huis behoort, - een kring, waar bij een welkome en belangrijke gast zou geweest zijn. Ook ons noodigt hij andermaal tot dezen geleerden en smaakvollen Vriendenkring, en wil ons met de belangrijkste kunst- en dischgenooten meer en meer bekend maken. Hiertoe strekte zijne Redevoering over hooft's Brieven, en de daarbij gevoegde Aanmerkingen en Bijvoegsels; hiertoe strekken de thans voor ons liggende anna, en maria tesselschade, de Dochters van roemer visscher.
Bij het zamenstellen eener aanmerkinge, achter de Redevoering over hooft's Brieven, over het zoo even genoemde Zusterpaar, ontwaarde de kundige scheltema, die het onderwerp, dat hij verkiest, niet, gelijk velen in onzen tijd, oppervlakkig behandelt, maar als uitput, dat zulk eene aanmerking of bijvoegsel de gewone lengte te boven ging, en besloot dezelve als aanhangsel achter gemelde Redevoering te voegen; dan ook hiertoe werd ras het zamengestelde te groot, en van daar het besluit, om eene afzonderlijke Redevoering over roemer's Dochters zaam te stellen; welke Redevoering weder met vele Aanmerkingen en Bijvoegsels verrijkt werd.
Wij hoorden eens dit Werk beoordeelen, als waren beide Zusters zulk eenen omslag en moeite niet waardig. Onkundige betweters! Wie, die zich verlustigt in de beschouwing der letterkundige Geschiedenis van het begin der Zeventiende Eeuw, begeert niet eene zeer naauwkeurige en volledige kennis te erlangen van roemer's Dochters? ‘Elk,’ zegt scheltema te regt, ‘die geen vreemdeling is in de Werken van onze beste Schrijvers en Dichters in de eerste helft der Zeventiende Eeuwe, weet, dat beiden uitmunteden door kunst, wetenschap en deugd; dat beiden, bij de vijftig jaren, den lust van haren leeftijd, den roem van hare sekse het sleraad van het Vaderland en van hare ge-
{==243==} {>>pagina-aanduiding<<}
boortestad Amsterdam uitmaakten.’ Schande genoeg, zoo men ze niet kent! Wanneer men, over het algemeen, de Werken onzer beste oude Dichters en Schrijvers, die nu als voor een' spotprijs geveild worden, in meerdere waarde hield, zou scheltema niet behoeven te schrijven, ‘dat zij aan velen niet, of naauwelijks bij name bekend zijn.’ Gelukkig, edel, gezegend zijn de pogingen van scheltema en zoo vele anderen, die thans met vollen ijver in de Geschiedenis onzer Dichtkunde werkzaam zijn, en de kern, het voortreffelijkste der oude Hoosddichters aan ons bekend maken. Deze, daar zij zien, dat men de oude krachtige, zenuwrijke en gespierde dicht- en letterkunde achter den nieuwen meer gepolijsten schrijstrant wil stellen, sparen geene poging, om oude meesterstukken te handhaven; zij gieten ze voorzigtig in nieuwen vorm, en beijveren zich, om ze, in hedendaagschen tooi uitgedost, bij kunstlievenden in te leiden en behagelijk te maken; opdat ook nu nog ieder, die smaak en gevoel heeft, terwijl hij het zegel zijner goedkeuring aan voortreffelijke nieuwe voortbrengsels hangt, overtuigd worde, dat hooft, vondel en andere Vernuften toch nog de edelste steenen zijn en
blijven aan Neêrlands kunstkroon; juweelen, die, schoon misschien niet zoo zuiver geslepen als de nieuwe, in zich de hoogste waarde bevatten, daar zij steenen zijn van het eerste water; steenen, die van nabij moeten beschouwd worden; steenen, die den toets des tijds hebben doorgestaan.
Geven wij nu verslag van het Werk zelve.
De Titel pronkt met een fraai gewerkt Vignet, zijnde de waarschijnlijke Blazoenen van anna en maria tesselschade, met derzelver bijschriften.
Het Werk is opgedragen aan de Nederlandsche Vrouwen. Deze Opdragt is naar eisch, met gang en drift, krachtig gesteld.
In het Voorberigt geest scheltema zijnen Landgenooten te kennen, uit welke geringe beginselen dit Werkje deszelfs oorsprong genomen hebbe; hoe hij bij het uitspreken der Redevoering goedkeuring verwierf; hoe hij reeds vroeg, in de verdere ontwikkeling, bij de Heeren jeronimo de vries, j. koning en Mr. th. van limburg, eene heusche en zeldzame zucht tot medewerking vond; hoe hij, na eene uitnoodiging in dit Maandwerk, door de mededeelzaamheid der Heeren

{==244==} {>>pagina-aanduiding<<}
j. brouwer, r. van einden, p. van braam, j.w. de crane, a. van der schoor, v. swart, m. tydeman, j. van halmaal en f.w. schlosser, en vooral door den kunstigen Mr. w. bilderdijk, in de versiering en verrijking des Werks geholpen werd; dat hij hetzelve gaarne als een vervolg van dat over hooft's Brieven beschouwd zag; dat hij, om des Uitgevers wille, die kosten noch moeite gespaard heeft, op beter vertier hoopt, dan zijn vorig Werkje over hooft's Brieven gehad heeft; makende nog melding van zeker geschenkje van den Ridder van kinsbergen, en bevelende den jongen Vrieschen Kunstenaar van der meulen, door wien de afbeeldingen van roemer en zijne Dochters zijn vervaardigd.
De Redevoering zelve bepaalt zich, na eene gepaste inleiding, in de eerste plaats, tot den Vader, roemer visscher. Deze, tot het vermaarde driemanschap met coornhert en spiegel behoorende, handhaafde de zuiverheid, orde en regels onzer taal. Als bestuurder der Kamer: in liefde bloeijende, deed hij veel nut tot vorming van jeugdige Dichters. Zijn huis was de verzamel- en leerplaats van vele Dichters en Letterminnaars. Hij zelf beoefende de Dichtkunst met goeden uitslag, en bezat omtrent voortbrengsels van kunst een' goeden smaak en een juist oordeel. Dit maakte hem belangrijk voor zijne tijdgenooten in het algemeen, en voor zijne Dochters in het bijzonder.
Anna was tien jaren ouder dan tesselschade. Aan beider oefening en opvoeding werden geene kosten gespaard. Anna stond haren Vader bij, sloeg daarom verscheidene aanvragen ten huwelijk af, verbeterde haars Vaders werk, en verwierf veel lof bij vondel, heinsius, hooft, en bijzonder bij cats, wiens dichttrant zij volgde. Bij eene reis naar Zeeland, was cats met de Zeeuwsche Dichters, van beaumont en anderen, in de weer, om haar, als eene tiende Zanggodin, te begroeten. Zij genoot in Zeeland veel eer, en was alom in achting door uitnemende kunstverdiensten. Zij huwde in 1623 aan Mr. dominicus booth van wezel, vestigde zich te Dordrecht, werd eene blijde en nuttige Moeder, trok later, om hare Zoons, naar Leyden, en bereikte eenen hoogen ouderdom.
Tesselschade (dus genaamd ter gedachtenis van de zware schade, die roemer leed, door het verliezen van

{==245==} {>>pagina-aanduiding<<}
vele schepen in den storm van 1593 ter reede van Tessel) was veel schooner dan anna, en zeker niet min bekwaam en vernuftig. Zij was vol geest en aardigheid, het zout van de gezelschappen, en in zoo vele kunsten en wetenschappen bedreven, dat ieder daarover in verwondering opgetogen werd. Zij was de lievelinge van hooft, en volgde zijnen dichttrant met zeer gelukkigen uitslag. Zij huwde in 1623 aan allard van krombalg, een verdienstelijk Krijgsman. Vele Dichters zongen ter eere van dit huwelijk. Twee Dochters waren de vruchten van hetzelve. De oudste had zij naauwelijks aan de kinderziekte verloren, toen haar geliefde Echtgenoot stierf. Daarna vroeg de vermaarde kaspar van baerle haar ten huwelijk, en huygens zocht haar van het Roomsche geloof af te brengen; beider poging was vergeefs. Naderhand woonde zij te Amsterdam, was en bleef alomme geacht en geëerd door de eerste Vernusten, en hield niet op, kunst en letteren gelukkig te beoefenen. Toen verloor zij, tot hare bittere droef heid, haar éénigst kind; en hoe zeer zij dit verlies moedig poogde te dragen, haar ligchaam was te zwak, en bezweek in 1649.
Scheltema, deze korte levensschetsen op zijne, dat is op eene bevallige en met verzen aardig doormengde wijze bewerkt hebbende, weidt vervolgens in beider dichtwaarde en kunstgaven uit, en vergelijkt de beide Zusters op zeer oordeelkundige wijze. Er is in dit gedeelte bovenal zoo veel sraais en krachtigs, dat wij hetzelve als het gelukkigst gedeelte durven roemen. Ook het slot is belangrijk, en tot eene gepaste opwekking voor Vrouwen bijzonder geschikt.
Zie hier eene korte en zeer oppervlakkige opgave dezer uitmuntende Redevoering. Wij waren eerst voornemens, een meer aaneengeschakeld en naauwkeurig verslag en juist levensberigt van den Vader en zijne Dochters daaruit over te nemen; dan daar wij vreezen, dat velen, hiermede voldaan, het Werk zelve zich misschien niet zouden aanschaffen, en wij bij deze aankondiging niets minder dan dit zouden verlangen, zullen wij slechts oppervlakkig blijven. Op deze Redevoering volgen de Aanmerkingen en Bijvoegsels, welke meer dan twee derden van het geheele Werk beslaan. Deze uitvoerigheid behaagt ons, om derzelver belangrijkheid; en wij houden deze bijvoegsels voor

{==246==} {>>pagina-aanduiding<<}
kostbare bijdragen, voor gulden geschenken in de letterkundige schatkist. Straks, echter, zullen wij ons over dezelve eene algemeene aanmerking veroorloven.
Ons bestek laat niet toe, het ruime veld dezer aanmerkingen en bijvoegsels te doorloopen; ook zouden wij daartoe, om zoo even gemelde reden, thans, hoe opgewekt, ongaarne overgaan. De gewigtigste zijn die over roemer visscher; die, waarin de heerlijke en regt eigenaardige overzettingen, door den vermaarden bilderdijk geleverd, voorkomen; die over het ongeluk, tesselschade wedervaren door eene afspringende vonk uit een Smids winkel, welke haar één harer oogen op de smartelijkste wijze deed verliezen; die op hare kunstwerken, waar weder een uitmuntend gedichtje, door bilderdijk vertaald, wordt bijgebragt; en eindelijk die over de verwaarloozing onzer Letterkundige Geschiedenis, ten opzigte der geleerde en kunstige Vrouwen.
Wij hadden voor, op eene der aanmerkingen, betrekkelijk huygens Oogentroost, eene misvatting op te merken, dan zijn daarin van den Schrijver zelven, door den volgenden brief, aangenaam voorgekomen.

Aan de Heeren Schrijvers der Algemeene Vaderlandsche Letteroefeningen.

Wel Ed. Heeren!

Hopende, dat Gij wel te eeniger tijd in uw geacht Maandwerk verslag zult geven van mijn Werkje over anna en maria tesselschade, roemer visschers Dochters, vind ik hierin eene geschikte gelegenheid, om berigt te geven van het ontdekken eener dwaling, door mij ter goeder trouw begaan.
Op bladzijde 203, in de Noot No. 56, heb ik de redenen opgegeven, waarom ik van mijne vorige meening, dat het schoon Dichtstuk van huygens, getiteld Ooghentroost aen Parthenine, niet aan tesselschade gerigt was, durfde afgaan, en heb vervolgens breedvoerig uitgeweid, om de waarde van dit Dichtstuk, als veroorzaakt door de ramp aan tesselschades oog, te leeren kennen: dan na het afdrukken van alles kwam mij de beste en vermeerderde druk van huygens Korenbloemen, die ik vroeger alleen had doorgezocht met het oogmerk, of er ook nog iets omtrent

{==247==} {>>pagina-aanduiding<<}
de beide Zusters gevonden wierd, dat in den eersten druk, dien ik zelf bezat, niet gevonden werd, op nieuw ter hand, en nu vond ik in het 21 Boek der Sneldichten verscheidene Grafschriften op eene andre Vriendin, lucretia van trello, eene Delftsche Juffer, die ongehuwd was gestorven, met welke huygens insgelijks eene onafgebrokene vriendschap had onderhouden, en aan welke hij vele verzen heeft gezonden, en wel in No. 116 één, hetwelk begint:

Lucretia ligt hier, die 'k om èén ooghe troosten 
Met leeringen gesooght uyt al het merg van Oosten, enz. 

Aldus verviel mijne geheele redenering in ééns. De uitgaaf van mijn werk konde hierom niet opgehouden worden; en daar ik van dit dichtstuk ook melding had gemaakt in den tekst der Redevoering, op bl. 59, zoude ik bijna alles hebben moeten doen herdrukken; voor het geven van een berigt bij het werkje was het ook reeds te laat; dus schoot mij niets over, dan op deze wijze mijne dwaling zelf te berigten, verzekerd dat door het bekend worden met dit voortreffelijk Dichtstuk van huygens bij sommigen, en de herinnering aan anderen, deze dwaling bij velen niet geheel onaangenaam zal zijn geweest.
Ik heb de eer, enz.

(W.g.)
jacobus scheltema,

Wij danken den Heere scheltema voor dit berigt, en achten ons ten volle verpligt, deze misvatting, bij zoo veel schoons, nieuws en wetenswaardigs, over het hoofd te zien. Immers alles te zamen, zoo Redevoezing als Bijlagen, draagt bewijs van ongemeenen arbeid en voorbeeldeloozen ijver in het nasporen. Om hiervan een klein bewijs te geven: meer dan zeventig grootere en kleinere Werken zijn door den Schrijver aangehaald; terwijl er voorzeker nog vele meerdere te vergeefs zijn nageslagen. Welk eene vlijt en onvermoeide zucht tot onderzoek voor eenen, die de Letterkunde als uitspanning behandelt! Scheltema moet een allergelukkigst geheugen bezitten, en is inderdaad in de Geschiedenis onzer Dicht- en Letterkunde geheel te huis.
Eene algemeene aanmerking hebben wij op dit Werk. Boek en aanmerkingen en bijvoegsels loopen te veel inéén; men kan al te duidelijk zien, dat het eerste de

{==248==} {>>pagina-aanduiding<<}
schets, het andere de nadere bewerking van het geheele stuk geweest is. Trouwens niemand zal het den Schrijver kwalijk afnemen, dat hij, na het uitspreken der Redevoering, dezelve niet in de Bijvoegsels als versnipperde. Ieder, die immer deze soort van werk in handen had, zal erkennen, dat stijl, gang van denkbeelden, perioden enz. zulks niet toelaten. Maar het is toch ook zeker, dat, met al den tegenwoordigen letterschat, de Redevoering vrij wat zakelijks en treffends uit de Bijvoegsels zou hebben kunnen ontleenen.
De stijl van scheltema mag, onzes oordeels, zeer gelukkig genoemd worden. Zwier en kracht wedijveren om den palm der overwinning. Geestig en juist ter snede zijn de dichtstukjes ingevlochten. De zaken zijn zeer gepast uit elkander gehouden; hetgeen voorzeker niet gemakkelijk geweest is, in zulk eene belemmerende volheid, voor een veelwetend en vernuftig Schrijver.
Zoo er nog eenige smaak voor goeden en stevigen kost bij onze Letterminnaars huisvest; zoo er bij Mannen nog eenige eerbied voor rijkbegaafde en kunstkeurige Vrouwen gevonden wordt; zoo de Nederlandsche Vrouwen zelve nog belang stellen in geestverhessing en uitnemendheid van kunstvermogen bij hare Zusters, moet dit Werk grooten bijval vinden; te meer, daar het prachtig versierd is met een fraaijen Titel en de kunstige Afbeeldsels van roemer en zijne Dochters; welke prenten door den Kunstenaar p.h.l. van der meulen zoo fraai en krachtig zijn behandeld, dat hij ten volle de aanmoediging verdient, welke scheltema te regt deszelfs werk waardig acht.
Wij verlangen naar meer dergelijke Werken van scheltema, en ‘slachten,’ om met hooft jegens tesselschade te spreken, ‘alle de rijke luiden, die, hoe zij meer hebben, hoe zij meer hebben willen (*).’


{==249==} {>>pagina-aanduiding<<}

Iets over het herstellen der Dijken aan de Rivieren, ter voorkominge van Dijkbreuken en derzelver nadeelige gevolgen. Te Amsterdam, bij de Erve C.N. Guerin. 1809. In gr. 8vo. 23 Bl.

In dit Iets wordt eigenlijk gehandeld, niet van het herstellen der dijken, maar van aan dezelven eene geheel andere gedaante te geven, en van, daardoor, en door het maken van hulpkanalen, alle onze voor overstroomingen der rivieren blootliggende landen in 't gemeen, en den Alblasser-waard allerbijzonderst, daarvoor te beveiligen. Hiertoe slaat de Schrijver eenvoudig voor, om aan de dijken overal eene buiten-dorceering (docering) te geven van vier duimen, en eene binnendocering van drie en een halven duim, beiden op den voet. Dit is eene kleinigheid, en de specie, welke slechts drie of viermalen den inhoud van de tegenwoordige dijken zou uitmaken, overal te vinden! - De Alblasser-waard moet daarenboven nog beter verzekerd, en, te dien einde, van den Tielerwaard en verder bijliggende Districten, door een extra hooge en zware zeer platte afhellende dijk, geheel worden afgestooten (afgesloten) beginnende van den Lekkendijk beneden Cuilemburg, en eindigende aan den Waaldijk bij Gorcum. - Voorts moeten er drie hulpkanalen gemaakt worden, vooreerst door de rivier de Lingo (Linge) naar boven te verlengen, en haar, door een duiker, of verlaat, in den dijk van het Pannerdensch kanaal, gemeenschap met den Rhijn te geven, welks water zij dan gedeeltelijk kan afvoeren; ten tweede door de Greb met den Eem te Amersfoort te vereenigen, waardoor een ander deel van het Rhijn-water geloosd kan worden; en ten derde
door van Wouwdrichem een kanaal te graven naar den Biesbosch, waardoor een deel van het Maas- en Waal-water kan worden afgetapt. - Vervolgens spreekt de Schrijver nog van de afsluiting der Lek, welke hij tusschen Rheenen en Lijnden gedaan wil hebben, door een houten sluis met schuifdeuren, dwars in de rivier, ten einde des noods het extra hoog water te keeren, hetwelk hij dus hier, in weêrwil zijner hulpkanalen in den Pannerden-
{==250==} {>>pagina-aanduiding<<}
schen dijk en door de Greb, nog wacht. Over het geheel schijnt hij niet veel te vertrouwen op den dienst, dien zijne hulpkanalen moeten doen; want waartoe anders zijne verzwaring der dijken? Om gewoon hoog water te keeren, zijn dezelve thans over het geheel zwaar genoeg. Doch hij wacht ook nog extra hoog water! De hulpkanalen zijn dan tamelijk nutteloos; want als de dijken zoo gemaakt moeten worden, dat zij bestand zijn, wanneer de kanalen geen dienst doen, kan men het wel enkeld op de dijken laten aankomen. Alleen men zou dan ook nog ergens op bedacht moeten zijn, hetgeen den Schrijver ontslipt schijnt; namelijk om de dijken tegen het extra hoog water ook wat te verhoogen. - Hij gewaagt eindelijk ook nog van de kosten, tot het bewerkstelligen zijner voorslagen vereischt, en zegt deswege: zoo het beter gedaan, dan gelaten is, behooren de kosten tot geene objectie aangevoerd te worden. Ook merkt hij aan, dat zij niet op ééns, maar in den loop van vier of zes jaren, noodig zouden zijn, en besluit met als zijn gevoelen te uiten, dat zij op onderscheiden wijzen gerepartitieerd behoorden te worden, zoo dat onder andere de afsluiting van de
Lek, door Utrecht, Amstelland, Rhijnland, Delfland en Schieland, die er door beveiligd zouden worden (hier schijnt hij de Alblasser en Krimpener waarden te hebben vergeten) moest bekostigd en onderhouden worden. Dit zou zeker zeer strooken met het Systema van eenheid, en, zoo Delfland en Schieland er, in de gevolgen, eens door bevonden werden bedorven te zijn, ten hunnen aanzien ook zeer billijk wezen! - Het geheele stukje is zijne geboorte schuldig aan de tijdsomstandigheden, en zijne uitgaaf waarschijnlijk aan de bedenking, dat het, op den titel af, wel aftrek zou hebben. Het publiek had het echter, zonder schade, kunnen ontberen, en, zoo de Schrijver verder voor hetzelve werken wil, mag hij wel leeren zich wat naauwkeuriger uitdrukken en zijnen stijl beschaven. - De verbeteraar der proeven heeft zich schandelijk gekweten.


{==251==} {>>pagina-aanduiding<<}

Bibilotheca Critica. Vol. III. Pars IV. Amstelodami, apud Petrum den Hengst. MDCCCVIII. (IX.) LXXIV. 224.

Met dit stuk hebben dan eindelijk de liefhebbers der oude Letterkunde de Bibliotheca Critica, na dertig jaren, compleet. Wij beginnen dit ons verslag van hetzelve met deze aanmerking, niet om daardoor den Hoogleeraar wijttenbach een verwijt te doen, als of hij de liefhebbers van zijn werk te lang had laten wachten; wij behooren noch onder degenen, die alleen de voltooijing der Bibliotheca Critica begeerden (pag. II & III.), om dezelve te kunnen laten inbinden, ten einde de afzonderlijke stukken in de boekenkast niet verstrooid raakten, noch ook onder die, welke (pag. IV.) eene letterschuld met meer hevigheid invorderen dan eene geldschuld; veeleer zouden wij ons onder hen rangschikken, die (pag. II.) niet gaarne de oude naauwkeurigheid des Hoogleeraars aan de overhaasting opgeöfferd zagen: - maar de bovenstaande aanmerking is alleen de uitdrukking van ons genoegen, dit uitmuntend werk, waarin zoo groot een schat van Classische geleerdheid, in eene Classische taal voorgedragen, te vinden is, eindelijk voltooid te zien, terwijl wij jaren lang de verdere voortzetting van hetzelve niet hadden durven verwachten.
Gelijk het vorige stuk met een' brief aan den Heer jeronimo de bosch, Curator der Koninklijke Uriversiteit te Leyden, begint, zoo staat aan het hoofd van het tegenwoordige een brief aan den Hoog Welgeboren Heer frans godard, Baron van lijnden, Curator der Akademie te Franeker, voor eenige jaren geliefd leerling van wijttenbach, onder wiens voorzitting hij zijne uitmuntende Verhandeling de Panaetio Rhodio, philosopho stoico, (12 Junij 1802) met groote toejuiching heeft verdedigd. Na op eene geestige wijze de liefhebbers zijner Bibliotheek in lezers en koopers onderscheiden, en zijn onderhoud met eenen en anderen opgegeven te hebben, schetst de Heer wijttenbach eerst kortelijk de lotwisselingen, hem sedert het begin der uitgave van de Bibliotheca Critica bejegend, waarvan het resultaat is, dat hij verklaart, meer geluk dan ongeluk ondervonden te hebben, en dus zonder ondankbaarheid niet anders dan te vreden met zijn lot te moeten zijn; vervolgens geeft hij, ook kortelijk, doch zeer treffend en naar waarheid, eene schilderij van alles, wat gedurende hetzelfde tijdverloop den Vaderlande is overgekomen, en van de twisten en beroerten, die hetzelve benevens zoo vele andere Volken geschokt hebben en in de gevolgen nog schokken. Van deze twisten en beroerten neemt de Hoogleeraar een' overgang tot de nieuwe wijsgeerige School van kant, als die de veroor-
{==252==} {>>pagina-aanduiding<<}
zaakster van gelijke oneenigheden in de Wijsbegeerte geweest is. Reeds dit begin is vrij scherp, vooral door eene, den Heer wijttenbach zeer gewone, aanhaling van eenige regelen van virgilius, waardoor de voorstanders der Critische Wijsbegeerte, die
hunnen invloed hebben zoeken, maar niet hebben kunnen algemeen maken, bij de winden vergeleken worden, welke

vasto rex Aeolus antro 
Imperio premit, ac vinclis et carcere fraenat. 
Illi indignantes magno cum murmure mantis, 
Circum claustra fremunt. 

Hierop verhaalt hij een gesprek, waarin de Heer van lijnden, hem voor eenigen tijd op zijn buitengoed bezoekende, hem eene beloste herinnerde, om zijne meening over de Critische Wijsbegeerte voor te dragen, en 't welk vervolgens tusschen hem, van lijnden, en nog twee daarbij komende Vrienden, hier met de vedichte namen van philalethes, Zoon van agrotas, en critobulus, Zoon van asclepiades, bestempeld, werd voortgezet, en door hem, op begeerte dezer drie Vrienden, nu wordt uitgegeven, en wel in die form, dat de personen zelve sprekende worden ingevoerd, waarvan, in navolging van plato en cicero, deze reden gegeven wordt, om niet zeide ik en zeide hij te meermalen te herhalen. Van den inhoud zelf des gespreks, waarin de Heer wijttenbach de leer van kant tracht te wederleggen, zal de schrijver dezes verder niets zeggen, dan dat daarin, naar zijn gevoel, een te scherpe en spottende toon heerscht, niet overeenkomstig met het karakter van iemand, wien het alleen om waarheid, en niet om gelijk te hebben, te doen is. Of ook wel al het vernuft, 't welk hier en daar wordt ten toon gespreid, van den echten stempel is, zou met regt in twijfel getrokken kunnen worden. Heeft dus dit gesprek in zoo ver ons min behaagd, deszelfs slot heeft onze ontevredenheid gaande gemaakt. In hetzelve toch wordt de Heer p. van hemert, onder den titel van horrearius (*), als gewezen Verzamelaar van het
Magazijn voor de Critische Wijsbegeerte, op eene verregaande wijze en met invlechting van openbare onwaarheden, ten toon gesteld. Al wil men al eens ter verschooning hiervan bijbrengen, dat de Heer van hemert door de wijze, waarop hij andere mannen van naam en verdiensten van tijd tot tijd behandeld heeft, kan gerekend worden, wel iets dergelijks verdiend te hebben;

{==253==} {>>pagina-aanduiding<<}
dan dunkt ons nog, dat de Heer wijttenbach te veel achting voor zichzelven had moeten koesteren, om de colporteur eener histoire scandaleuse te worden. Er is eene Hollandsche vertaling van dezen brief aangekondigd, die wij echter, om de eer van wijttenbach, hopen, dat geen' voortgang hebben mag. Ook houden wij het stuk voor onvertaalbaar.
Het voornaamste gedeelte van dit Nommer is toegewijd aan de opgave van dat alles, wat de Heer wijttenbach in de elf vorige Nommers zelf of aan te vullen of te verbeteren heeft gevonden, en behelst uitmuntende aanmerkingen over een aantal plaatsen der Grieksche en Latijnsche Schrijvers, die over het geheel de goedkeuring van den beöefenaar der oude Letterkunde zullen wegdragen, en ook daar, waar men van den Heer wijttenbach zedig meent te moeten verschillen, van deszelfs scherpzinnigheid en grondige geleerdheid getuigen.
De relationes breviores bevatten een kort verslag der uitgave van
I. Davidis Ruhnkenii Opuscula. Hier zien wij onze gissing (zie Letter-oefeningen voor 1807. No. XIV. bl. 606.) bewaarheid, dat namelijk wijttenbach de hand in de uitgave dezer Opuscula niet heeft gehad; doch wij zien tevens, dat hij aanleiding gegeven heeft, om bij het Elogium Hemsterhusianum meerdere stukken te voegen. Hij keurt het, even als wij ter aangehaalde plaats bl. 605 deden, niet goed, dat de Dissertatio de tutelis et insignibus navium van den Heer enschedé onder de werken van ruhnkenius gesteld is. Ten aanzien nogtans der Dissertatio de Antiphonte Oratore Attico van den Heer van spaan schijnt wijttenbach van een ander gevoelen, dan wij, te zijn. Immers hij zegt niets aangaande derzelver plaatsing onder de schristen van ruhnkenius. De schrijver dezes kan ondertusschen verzekeren, dat ruhnkenius zelf hem meer dan eens op dezelfde wijze over de laatstgenoemde Verhandeling heeft gesproken, als over die van den Heer enschedé. Op den titel van het werk merkt de Heer wijttenbach aan, dat het woord philologica had kunnen wegblijven of in historica veranderd worden, dewijl het of hetzelfde is met critica, of meer bijzonder van de Letterkunde des Bijbels gebruikt wordt, en dus hier min gepast is.
II. Een berigt omtrent de voorgenomene en aangekoudigde uitgave der brieven van ruhnkenius; uit hetwelk blijkt, dat de verschijning der Opuscula daarmede niet in verband staat, en tevens, dat de uitgave nog vooreerst geene plaats zal hebben, dewijl wijttenbach op zijne vorige uitnoodiging, om hem de door ruhnkenius geschrevene brieven te zenden, nog maar zeven heeft ontvangen: waarom hij die uitnoodiging hier op de dringendste wijze herhaalt.
III. Een herhaald verzoek, om het Deel der Werken van

{==254==} {>>pagina-aanduiding<<}
plutarchus, 't welk uit de boekerij van ruhnkenius als nog gemist wordt, terug te mogen hebben.
IV. Daar van tijd tot tijd buitenlandsche Geleerden den Heer wijttenbach verzoeken, om Handschriften van de Leydsche Bibliotheek ten gebruike te mogen hebben, geeft hij voor eens en altijd te kennen, dat zulks met de hier bestaande wetten strijdig is, en dat de belanghebbenden dus zelve moeten overkomen, te meer, daar het hoogst moeijelijk is, bij ons bekwame lieden te vinden, die of afschriften of uittreksels voor anderen verkiezen te vervaardigen.
V. Eene hulde aan de nagedachtenis van vier Geleerden, namelijk saxe, hana, jaeger en bange, de beide laatsten buitenlanders.
VI. Eene korte opgave der behandelde onderwerpen in het tweede Deel der Opuscula van jablonski, uitgegeven door den Hoogleeraar te water.
VII. Een verslag der uitgave van de brieven van huig de groot door den Heer meerman, met eene prijzende vermelding der Latijnsche Voorrede van dezen laatstgenoemden.
VIII. Een verslag der uitgave van de Heroica van philostratus door boissonade, bij welke gelegenheid wij vernemen, dat wij eene nieuwe vermeerderde en verbeterde uitgave der Epistola Critica, door wijttenbach voor veertig jaren aan ruhnkenius geschreven, te verwachten hebben.
IX. Een verslag der tweede uitgave van de Selecta Principum Historicorum, in 't welk de vermeerderingen en verbeteringen van dit nuttig werk met de eigene woorden der Voorrede worden opgegeven.
X. Een verslag omtrent de Vita Ruhnkenii, in 't welk eenige drukfouten worden verbeterd en 't een en ander wordt aangevuld. Onder dit laatste behoort het berigt van het deel, 't welk ruhnkenius aan de uitgave van celsus, te Leyden in 1785. bij s. en j. luchtmans uitgekomen, gehad heeft, waarvan in de Vita zelve geene melding was gemaakt. Voorts betuigt de Heer wijttenbach, alle onderrigtingen omtrent 't geen in de Vita verkeerd gesteld of niet volledig genoeg zijn mogt, in dauk te zullen aannemen, doch van de openbare berispingen van het genoemde werk of geene kennis te dragen, (wij kennen zoodanige ook niet,) of geen dusdanig berigt te hebben ontvangen, dat hij het der moeite waardig rekenen kon, er acht op te slaan.
XI. Eene vrij uitvoerige (voor de ruimte namelijk der relationes breviores) recensie der Vitae aliquot excellentium Batavorum van den Heer peerlkamp, welk werk veel lof erlangt, doch waarop de Heer wijttenbach tevens zoodanige aanmerkingen maakt, die den meester in dit vak (Latijn schrij-
{==255==} {>>pagina-aanduiding<<}
ven en oordeelkundig navolgen der Ouden) volkomen kenmerken.
XII. Eindelijk een kort berigt aangaande de bekende Epicrisis van den Heer mahne, welke hier geleerd en smaakvol genoemd, en om die reden waardig gekeurd wordt, om als een aanhangsel der Bibliotheca Critica aangemerkt, en door anderen in een gelijk geval ten voorbeelde genomen te worden; welk oordeel denkelijk vrij wat tegenspraak en berisping zal ondergaan.
Hier achter volgen vijf Registers voor alle de twaalf Nommers of drie Deelen der Bibliotheca Critica, als I. der Schrijvers, wier schriften of uitgaven der oude Schrijvers beoordeeld worden; II. der oude en nieuwe Schrijvers, die berispt, verdedigd, geprezen, verbeterd of opgehelderd worden; III. een Register van zaken; IV. van alles, wat aangaande de Latijnsche, en eindelijk V. van alles, wat over de Grieksche taal in de Bibliotheca Critica te vinden is. Deze Registers maken het gebruik van dit werk zeer gemakkelijk, en zijn, voor zoo ver wij aanvankelijk uit eigen gebruik hebben kunnen nagaan, vrij naauwkeurig.
Ten slotte vinden wij nog eene aanvulling of verbetering van het een en ander, waaronder eene korte vermelding van den dood der Leydsche Hoogleeraren van de wijnpersse, rau, kluit en luzac, en eene opgave van twee geleerde werken van den Heidelbergschen Hoogleeraar creuzer; en in de allerlaatste plaats eene lijst van drukfouten in de vorige Nommers der Bibliotheca Critica, welke, bij zoo vele andere blijken, getuigenis geeft van de lofwaardige en bijna voorbeeldelooze naauwkeurigheid, waarmede de Heer wijttenbach dit zijn, nu voltooid, werk tot den hoogstmogelijken trap van volmaaktheid heeft zoeken te brengen.
Hartelijk wenschen wij, dat het den Hoogleeraar nog lange moge vergund zijn, zijne studien en werkzaamheden met gelijke aanhoudendheid voort te zetten, opdat hij niet alleen zijnen plutarchus, maar ook alle de overige schristen, die hij deels reeds onder handen heeft, deels nog hier en daar belooft, en welke al een vrij aanmerkelijk getal uitmaken, ten einde moge brengen.




Tabelle, behelzende de Hoofdsoorten der Nederduitsche Woorden, opgemaakt volgens de Nederduitsche Spraakkunst van P. Weiland, door eenen Schoolopziener. Leeuwarden, bij P. Wlarda.

Eene Tafel, als hier in den titel is opgegeven, zoude bij eene goede uitvoering altijd eene nuttige zaak zijn ter handleidinge des Schoolleeraars, ten gebruike der Leerlin-
{==256==} {>>pagina-aanduiding<<}
gen, of ook tot onderrigt van minkundigen in het gewone leven. Ook heeft die, welke alhier voorkomt, over het geheel genomen, eene goede rigting. Alleenlijk vinden wij niets nieuws in de form, waardoor zij eenige aanbeveling verdient boven die Tafel, welke, zoo wij ons niet vergissen, voor weinige jaren, bij den Boekhandelaar M. Schalekamp te Amsterdam is uitgegeven. In tegendeel was de laatstgenoemde nog verrijkt met voorbeelden van zamenstelling, waarin het gebruik der Naam- en Werkwoorden, met de kleinere Rededeelen, werd aangewezen; welke aanwijzing in deze Tafel ontbreekt. Nog zijn enkele benamingen (zoo als Nominativus enz.) onvertaald gebleven, en de zamenvoeging der Werkwoorden met onscheidbare Voorzetselen is duister voorgedragen. Dus b.v. ‘ver versterkt 1o. den zin: veranderen; 2o. duidt eene verandering of herdoening: verbouwen; 3o. heeft eene beteekenis ten goede: verbidden.’ Welke regelmaat zal hier gelden? Ligt hierin eenige dadelijke verklaring? Kan dan het werkwoord veranderen immer dienen ter versterkinge der beteekenis, wanneer het veranderde voorwerp benadeeld wordt? Waarom niet liever deze soort van Voorzetselen, gelijk mede die van voor, (voorkomen, voorwenden enz.) van welke laatste, echter, in deze Tafel niet gesproken wordt, tot éénen grond terug gevoerd? Eindelijk het woord Tabelle zelf op den titel gevalt ons niet, omdat wij het bekende woord Tafel, in dezen zin, allezins voegzaam kunnen bezigen, zonder dat alhier
onduitschheid noodig zij.

Reading-book for the English Language, with an Introduction to English Grammar, for the use of Schools and Private Students; (dat is:) Leesboek voor de Engelsche Taal, nevens eene Inleiding tot de Engelsche Spraakkunst, ten dienste der Scholen en van die zichzelve oefenen. ‘Childhood and Youth engage my pen, - 'T is labor lost to talk to Men.’ Door J.O ** S ** Te Amsterdam, bij J.F. Nieman. 1808. In gr. 8vo. 192 Bl.

Bij manier van Inleidinge ontmoet men, aan het hoofd van dit Werkje, eene korte Verhandeling van den beroemden Dr. johnson over het briefschrijven. Hierop volgen verscheiden brieven, allen van ook hier te lande bekende Engelsche Geleerden of lieden van smaak: zij zijn van pope, Lord chesterfield en Lady montague, geschreven op hare reis uit Engeland over Holland naar Weenen: allen te zamen negentien in getal. De brieven worden vervangen van uitgezochte stukken uit des genoemden Lord chesterfields brieven aan zijnen Zoon. Voorts gemengde aanmerkingen over

{==257==} {>>pagina-aanduiding<<}
menschen en zeden, van den zelfden Lord; dan, de Gevallen van theodosius en constantia, overgenomen uit den Engelschen Spectator; en emdelijk een verhaal van de overdragt der Regeringe van Keizer karel den V op zijnen Zoon philifs den II. De Inleiding tot de Engelsche Spraakkunst, waarmede het Werkje wordt besloten, is wel beknopt, doch bevat alles, wat de eerstbegiunende taalbeoesenaars om te weten noodig hebben; terwijl zij, de hier gelegde gronden en regels wel begrepen hebbende, tot meer uitgewerkte Spraakkunsten met voordeel zullen kunnen overgaan. De brie ven en de overige stukken zijn met oordeel gekozen, zoo om de zaken, in dezelve begrepen, als omdat zij uit de pen der beschaafdste Schrijvers van Engeland zijn gevloeid, en als zoodanig ook om den stijl te vormen eene heilzame strekking hebben. Daar de kennis der Engelsche, zoo wel als der Fransche tale, voor eene beschaafde opvoeding, heden ten dage, zoo goed als eene behoefte is geworden, zal, twijfelen wij niet, het verrigtte door den Heer J.O ** S **, wie dezelve dan ook moge wezen, door velen in dank ontvangen worden.





De Watersnood, in het begin des jaars 1809. Historiesch Dicttafereel. Te Amsteldam, bij P.J. Uylenbroek. 1809.

Amstels Welkomgroet aan Zijne Majesteit den Koning, bij Hoogstdeszelfs terugkomst uit het Departement Gelderland, na den aldaar gewoed hebbenden jongsten Watersnood. Te Amsteldam, bij A. Mars. 1809.

De Doorbraken en Watervloeden in de maand Januarij des jaars 1809, in dichtmaat geschetst door E.J. Mecima, Koninklijk Notaris te Vianen. Te Utrecht, bij de Wed. J. van Terveen en Zoon. 1809.

Dichterlijke Uitweiding over den tegenwoordigen Watervloed en de verdere Ongevallen, die het arme Vaderland, gedurende de regering van zulken menschlievenden Koning, elk voorjaar treffen, door G. Bruining. Alom te bekomen. 1809.

Dat de nationale rampspoed dezes voorjaars van 1809 den dichterlijken treur- en troostzang zoude doen aanheffen, was uit den aard der zake ligtelijk te vermoeden, en gereedelijk mogten wij verwachten, dat het vernuft der zangers of zangeressen eene verschillende form daartoe zoude verkiezen: maar hoe zeer hadden wij, met den voortgang van wetenschap en kunst, bij zulke treffende tooneelen, eene verheffing van gedachten mogen vorderen, welke het onderscheid tus-
{==258==} {>>pagina-aanduiding<<}
schen onrijm en vers duidelijk had aan den dag gelegd! Laat ons zien, in hoe ver de alhier aangekondigde Stukjes aan dit karakteristieke beginsel voldaan hebben.
Het eerste, aan het slot onderteekend, uit Amsteldam, door Mevrouw w.c. lochmann van königsfeldt, geb. meysenheim, doorloopt voornamelijk de Geldersche landstreken, alwaar de watersnood woedde, schetst de jammeren levendig, wisselt de voorstelling telkens af door nieuwe beelden en wendingen, en eindigt met eene billijke loffspraak aan onzen menschlievenden Koning. Het geheele vers draagt overal blijken van eenen geoefenden geest, van dichterlijke vinding, en van gemakkelijke bewerking, welke de eigenlijke kunst verbergt. Slechts enkele verzen hebben iets stootende, dat door de Dichteresse zoo ligtelijk had kunnen vermeden worden. Dus bij voorbeeld:

ô Y(ij)skoud sterf(v)eling!(,)den naam van mensch onwaard';(!) 
Der armen noodgeschrei volgt, hoe uw trots moog' klimmen, 
U in de feestzaal na, d(w)aar pracht noch rang u spaart! 

Waarom in reg. 2 niet liever:

Der armen noodgeschrei, hoe ook uw trots moog' klimmen, 
Volgt u ter feestzaal na, enz. 

Wij verheugen ons zeer, dat de Dichteres geenszins behoort onder het dweepzuchtige aantal van hun, die, bij elke, en wel algemeene, ramp, aan eene doelmatige Godsstraf denken: doch hadden daarom gewenscht, dat ook die gedachte: ‘Gods wijsheid slaat en heeft;’ ware weggelaten. Zoo ver toch zijn wij in het stuk der opvoeding reeds gekomen, dat wij het slaan van overtredende Kinderen, als zoodanig, af keuren. En nog oneindig sterker keurt en het gezond verstand en de Christelijke Leer dit denkbeeld af in het Opperste Wezen, waaraan wij, bij uitzondering, in onze menschelijke taal, den naam van Vader geven, daar het van onzen kant altijd hoogst vermetel is, de wegen der aanbiddelijke Voorzienigheid te beoordeelen. Aan den lof der Dichteresse zij onze dank gepaard voor haren dichterlijken arbeid! Wij verlangen meerdere proeven van haar uitstekend dichtvermogen.
Het tweede, hebbende volgens onderteekening tot vervaardigster onze beroemde Dichteres, Mevrouw n.c. brinkman, Wed. c. van streek, voldoet aan den titel. Dankbaarheid weidt in den lof des Konings, en wordt vervangen door de Hollandsche Maagd, die de Dichters oproept tot eene gelijke vereering. Haar gezang wordt voleind door het Volk, dat uit éénen mond roept:

{==259==} {>>pagina-aanduiding<<}


‘God zegene onzen Vorst! Lang leve lodewijk!’ 

Bij zulk eene rijke stoffe hadden wij van de erkende bek waamheden der Dichteresse meer dichterlijke form, zonder eenzelvigheid, gewacht.
Het derde doet eer aan den Koninklijken Notaris van wege deszelfs gevoelens en hier en daar geplaatste schilderingen. Als dichtstuk, echter, is het plat beschrijvende, zonder verheffing. Dan, de Heer mecima verontschuldigt zich zelf, als aan dezen arbeid ongewoon. Zijne eigene erkentenis gelde hier!
Het vierde is inderdaad zoo woelig, als het tooneel, dat bezongen wordt. In de eerste 6 vers-afdeelingen rijst de vraag, bij de weldadige regering van onzen Koning:

Van waar toch, vroeg men weêr, dees nieuwe tegenspoed, 
Waaronder 't gansche Rijk van Holland lijden moet? 

Dan volgt het gewone antwoord:

Mijn antwoord is dan: ja! gewis ontspruit dat lijden 
Uit Gods beschikking! 't Rijk voelt zich door Hem kastijden. 

Daarop volgt een tafereel van mogelijke, nog al akeliger rampen, en dan een geschiedkundig overzigt op den grooten napoleon, deszelfs beraad met Keizer alexander te Erfurt, en deszelfs verrigtingen in Spanje; voorts op het ontmenschte Brittanje, en eindelijk op het heil van ons Koningrijk, onder beschikking der twee Keizers, nadat deze de Ottomannen beteugeld, en, met den Schach van Perzië, den Indiaan zullen gered hebben.
Uit deze schets blijkt genoegzaam, dat aan het hoofd des titels: uitweiding, in den hoogsten zin voldaan zij. Is dezelve dichterlijk? Dit kunnen wij met de platte beschrijving niet erkennen. De schets alleen van den Gewetensdwang in Spanje is meesterlijk. Maar, of de vraag, welke het eigenlijke onderwerp uitmaakt, beantwoord zij? twijselen wij zeer. De Recensent heeft geen logisch verband kunnen vinden; want de bewering, dat God een Volk kastijdt, is eene godgeleerde magtspreuk.


{==260==} {>>pagina-aanduiding<<}

Aristomenes en Gorgus, of Wraak en Menschelijkheid. Door August Lafontaine. Met Platen. Te Amsterdam, bij de Wed. J. Dóll. 1808. In gr. 8vo. 327 Bl.

Een verzierd verhaal, een Dichtstuk als 't ware, hier en daar uit de geschiedenis ontleend en daarop gegrond, echter over 't geheel enkel verdichting; een stuk van denzelfden aard als des Dichters Romulus, en dat met denzelven, en ieder ander ons bekend gelijksoortig werk, als meesterstuk wedijvert. Het spreekt intusschen wel van zelve, de geschiedenis leert men door zoodanige stukken niet, en het ware indedaad misbruik, zoo de smaak voor de leermeesteres der zeden, het getrouw verhaal der vroegere gebeurtenissen, door den smaak in zoodanige geschriften bedorven werd. Daarvoor hebben wij echter weinig vrees; immers zoodanige voortbrengselen van vroegere en latere Dichters deden dit nadeel niet. Ook is het voor den maar weinig geoefenden aanstonds duidelijk, dat men eene verdichting leest.
De aard des werks gedoogt niet, dat wij hetzelve doorloopen, en ieder stuk, iedere bladzijde, heeft eigene in het oog loopende schoonheden. Wat de waarde der vertaling betreft, het Voorberigt deed ons grimlagchende gedenken aan zekeren Hoogleeraar, die, bij zekere plegtige gelegenheid, zijne hoorders eene levensschets van zichzelven willende geven, dus begon: De groote *** zag het levenslicht te ***; daar, Toehoorders, ben ik ook geboren! - Zoo lezen wij hier: ‘Hooft had tacitus vijftig maalen gelezen eer hij hem overzette; ik kende Aristomenes genoegzaam van buiten, toen ik de overzetting begon. Zo ik den Lezer ten voordele van dit werk wilde innemen, dan ware het aangevoerde misschien het krachtdadig te middel dat ik daartoe kon bezigen.’ Bij zoodanig een' wenk beeft ieder Criticus terug. - Gelukkige eeuw en gelukkig land! - Die met den Heer G. van 't zelfde gevoelen zijn, gunnen wij over dezen nieuwen tacitus en dezen nieuwen hooft hunne vreugd; de overigen hopen wij, dat echter met soortgelijk genoegen als wij dezen Aristomenes zullen lezen.




De Graaf Orzano, Tooneelspel, vervaardigd onder de zinspreuk: Uno animo. Te Amsterdam, bij J.F. Nieman. 1808. In 8vo. 107 Bl.

De Graaf Orzano, of de Bedelaar van Napels, Tooneelspel, door G.J. Vorking. Te Amsterdam, bij H. Moolenijzer. 1809. In 8vo. 123 Bl.

Ofschoon wij het Treurspel, in de meesterstukken, door voltaire, racine en corneille, ook die in later tijden,

{==261==} {>>pagina-aanduiding<<}
door chenier, ducis en meer anderen vervaardigd, verre verheven achten boven de Tooneelspelen van kotzebue, iffland, ziegler en anderen, zijn wij er echter even verre af, de laatstgenoemden onder de prulschriften te rangschikken. Wij erkennen, integendeel, dat dezelve, wanneer zij, der natuur zoo veel mogelijk getrouw blijvende, ons treffende voorvallen en belang inboezemende personaadjen, op de waarschijnlijkste wijze, voorstellen, zeer vele verdiensten kunnen bezitten. Beneden het hooge Treurspel geplaatst, is het Drama of Tooneelspel ook niet aan deszelfs regelen verbonden. Treft men echter in dezelven, in eene behoorlijke volgorde, inleiding, inwikkeling en ontknooping aan; bemerkt men, dat de ingelaschte episoden aan deze hoofdregels onderworpen zijn, en voornamelijk strekken, om de aandacht levendig te houden, de hoofdkarakters te beter te doen uitkomen, en de fabel op eene ongezochte wijze te ontwikkelen, dan onderscheiden zij zich zeer voordeelig boven dat legio van, zoo wel uit het Fransch als Hoogduitsch vertaalde, Tooneel- en Blijspelen, Melodrames en Opera's, welke niet behoorden gedrukt te worden. Een weinig gedrongenheid van voorstelling, door belangrijke tooneelen vergoed, zien wij in bovengenoemde Tooneelstakken te ligter over het hoofd, daar wij dezelve altijd als voortbrengselen van geringere vernusten, dan die, welke ons Fedra's Zaires en Fenelons geleverd hebben, blijven beschouwen. Uit dit oogpunt het eerste der door ons aangekondigde Tooneelspelen beoordeelende, vinden wij, dat het boven vele van denzelfden slempel de voorkeur verdient. Hetzelve is getrokken uit eenen uit het Hoogduitsch vertaalden Roman, De Lazaronen ten titel voerende. De ingevlochten episoden voldoen aan het oogmerk, door de aandecht gedurig af te wisselen, de illusie te versterken, en tot de ontwikkeling der hoofddaad zeer veel bij te dragen. De in
hetzelve voorkomende toevalligheden blijven altijd binnen de grenzen der waarschijnlijkheid, en wij twijfelen niet, of den aanschouwer zal de vertooning van den Graaf Orzano niet minder bevallen, dan ons, over het geheel, deszelfs lezing behaagd heeft. Met dit alles kunnen wij in hetzelve zoo vele verdiensten niet vinden, als deszelfs nadruk in het minste zouden regtvaardigen. Als zoodanig evenwel moeten wij het tweede hier boven aangekondigde Tooneelstuk beschouwen, dat, uitgenomen de Voorrede en eene dichtmatige Opdragt, als 't ware op den voet, ja somtijds bijna woordelijk, het eerste heeft gevolgd. De Heer vorking duide het ons niet ten kwade, dat wij van gevoelen zijn, dat hij het dringend verzoek zijner Vrienden, om voor den nadruk van eens anders werk zijn naam te plaatsen, had behooren te weigeren. Wij zijn het in 't geheel niet met hem eens, hetgeen hij in zijne Voorrede wil beweren, dat de bewerking der beide Tooneelspelen zoo veel verschilt. Uit dezelfde verdichte geschiedenis getrokken, moesten beiden ook

{==262==} {>>pagina-aanduiding<<}
wel eenigzins naar elkander gelijken; maar, daar door de vervaardigers van het eerstgenoemde stuk alleen de stoffe uit den Roman genomen en de bewerking eigen vinding is, schijnt het meer dan toevallig, dat de Auteur van het tweede juist die zelfde verdeeling heeft gekozen. Wel is waar dat hij zich eenige veranderingen veroorlooft. Waren dit nu nog verbeteringen! Maar neen; de volgende afwijkingen van het origineel kunnen wij dezen naam niet geven: de jaloezij van miranda en hare aanleiding; de bedelarij van eusebio; een gedeelte der alleenspraak van isabella in het 5de Bedrijf, waarin zij het voornemen koestert, om aan lazarra de uitvoering harer wraak op te dragen; en de uitbreiding van de rol, in den persoon van sesto, hetgeen, onzes inziens, een wezenlijke misslag is. Ook de ontwikkeling van het lot des Graven orzano, door eusebio, in plaats van door den eersten zelven, is eene ongelukkige keuze. Het doel eens Tooneelschrijvers is meer, het hart des Aanschouwers, dan dat van den Tooneelspeler te treffen; en dit wordt veel gemakkelijker bereikt door den Acteur, die de hoofdrol vervult, dan door die, welke de accessoire rollen moeten uitvoeren. Eindelijk heeft de afloop van het tweede stuk ook niets oorspronkelijks, daar hetzelve met eenige gewone uitroepen besloten wordt. In de veronderstelling dat de Heer vorking reeds een man van jaren is, (hetgeen twee regels in zijne dichtmatige Opdragt ons doen vermoeden,) hebben wij ons verpligt geacht, zijn vergrijp hem hooger aan te rekenen, dan wij gedaan zouden hebben, wanneer wij in zijne jeugd en onervarenheid eenige verontschuldiging voor zijne verwaandheid hadden kunnen vinden. - Wat den Uitgever betreft, deze herinnere zich aan de straffe der boomschenders!




Nieuwe Katechismus der Natuurlijke Geschiedenis, in den smaak van Martinets Katechismus der Natuur, of Gesprekken van eenen Vader met vijf Kinderen, over de voornaamste onderwerpen uit de Natuurlijke Historie, voor min en meer gevorderden. Door W. Goede, Christenleeraar te Rotterdam. IIde Dee. Met 8 Platen, waarop 83 voorwerpen afgebeeld. Te Zutphen, bij H.C.A. Thieme. In gr. 8vo. 272 Bl.

Tegen onze verwachting, dit ontveinzen wij niet, werd dit Werk voortgezet, en verzekert de Schrijver, dat de twee Deelen, die nog volgen moeten, nu ook spoedig zullen volgen. Natuurlijk blijven onze aanmerkingen dezelfde; de aanleg en aard van het Werk kon toch niet veranderd worden. Dit Deel geest nu 3 Platen, waarop al wederom een aantal voorwerpen, in dezelfde wanorde, zijn afgebeeld; in de Gesprekken wordt alzoo even zeer gesprongen van de hak op den tak; de kleine Natuurlijke Geschiedenis wordt ook nu groo-
{==263==} {>>pagina-aanduiding<<}
tendeels herhaald; het blijft ons alzoo even twijfelachtig, of dit Werk der Jeugd tot verkrijging van geregelde kennis wel sterk kan worden aangeprezen, en iets nieuws zal een reeds meer geoefend Leerling, ook hier, wel niet aantreffen. Wij gaven ons woord, om, bij het uitkomen van een volgend Deel, iets ter proeve te geven (*), en daaraan moeten wij nu voldoen. Wij willen den Koekoek hiertoe uitkippen: eerst laat de Vader uit den sleinen Katechismus voorlezen, 't geen dezen vogel betreft, (nagenoeg 3½ bladzijde) 't geen wij niet behoeven af te schrijven, maar ziet hier 't verder gesprek.
‘Vader. Ziet daar een aantal van gissingen naar de reden, waarom de Koekkoeken hunne eigene eijeren niet uitbroeden. Hierbij voegt de vermaarde uitvinder van de inënting met Koepokken. Dr. jenner, nog eene andere, dat de oude Koekkoeken omstreeks den aanvang van Julij van hier vertrekken, en hunne jongen intusschen alsdan nog niet in staat zijn, om voor zich zelven te zorgen, en dus van gebrek zouden moeten omkomen, zoo de natuur hun geene andere voedsters had bezorgd. Thans worden zij niet alleen door de vogelen, die hen uitbroeden, zoo lang zij in het nest blijven, gevoed, maar nog lang, nadat zij het verlaten hebben, wedijveren die vogelen, en een heer van andere, om den jongen Koekkoek voedsel aan te brengen, zoo haast hij zijn krijschend girrke, girrke slechts eenige malen aanheft.
Mietje. Roept hij dan niet Kockkoek?
V. Dit begint hij eerst in het tweede jaar te roepen, en dan nog maar alleen het mannetje; het wijfje klokt slechts glu, glu.
Frits. Blijven de jonge Koekkoeken dan hier den ganschen winter over?
V. Neen, zij vertrekken ook, zoo haast hunne krachten zulks toelaten. Alleenlijk werd zekere Koekkoek in Duitschland daarvan eens op eene zonderlinge wijze terug gehouden. In 1778 troffen twee jagers aldaar een Kwikstaartje aan, dat met angstige drift zijn kommerlijk voedsel zocht, op een tijd, waarop men deze diertjes in ouze gewesten in het geheel niet meer bemerkt, dewijl zij reeds lang vooraf naar warmer landen trekken. De zeldzaamheid van dit verschijnsel maakte de beide vrienden opmerkzaam, en zij namen het Kwikstaartje naauwkeuriger waar. Welhaast bemerkten zij, dat het vogeltje, zoo haast het iets gevangen had, naar eenen naburigen eik vloog, dan terug snelde, nieuw voedsel opzocht, en haastig naar den boom terug keerde. Zij naderden den elk behoedzaam, en zagen uit een klein gaatje in den boom den kop van een vogel te voorschijn komen, die door zijne grootte verried, dat hij tot een ander geslacht behoorde; en echter bespeurden zij, tot hunne verbazing, dat dit het voorwerp was, welk het Kwikstaartje aan

{==264==} {>>pagina-aanduiding<<}
dit oord kluisterde, en aan welk dit vogeltje van tijd tot tijd het bezwaarlijk verkregene voedsel bragt.
Om zich nader van de zaak te overtuigen, klommen zij den boom op, en zagen, dat de vogel in eene holligheid van denzelven zoo ingesloten was, dat hij er slechts den kop en hals uitsteken kon. Zij gingen terug, om een bijl te halen, en den gevangenen te bevrijden. Bij hunne terugkomst vonden zij het Kwikstaartje steeds nog met bezorgdheid onledig, om aan zijn groot stief kind voedsel te brengen; en toen zij nu met de bijl aan het werk gingen om de holligheid te vergrooten, zagen zij de stiefmoeder met alle teekenen van den hoogsten angst rondom het nest flodderen. - Intusschen was de kerker welhaast geöpend, en vonden zij een Koekkoek, die wegens de engte der plaats niet volkomen uitgewassen was, daar zijne vleugelen en staartvederen derzelver behoorlijke lengte niet hadden, en hij ook op zijne voeten niet eens kon staan. Er had derhalve een Koekkoek in deze holligheid, waarin hij zelf niet komen kon, zijn ei gelegd, zoo als de Koekkoeken dit meermalen doen in mesten, waarop zij niet kunnen gaan zitten. Dan leggen zij, namelijk, de eijeren in het gras, nemen ze in den bek, en brengen ze dus in het nest. Nu had het Kwikstaartje dat ei uitgebroed, en was de jonge Koekkoek, eer hij vliegen kon, tot eene grootte uitgedegen, welke het voor hem onmogelijk maakte, om de holligheid, waarin hij zich bevond, te verlaten; en het Kwikstaartje was, om hem te voederen, alleen achtergebleven, toen haar gansche geslacht vertrok, en moest zich van dag tot dag al meer afslooven, om wormpjes en insekten genoeg voor haren kweekeling te vinden.
F. Willen de Koekkoeken dan volstrekt geen ander voedsel aannemen?
V. De kleine vogeltjes, die hen opvoeden, brengen hen geen ander. Dus gewennen zij daaraan, en koorn, of iets dergelijks, willen zij volstrekt niet eten; maar wanneer zij gebrek aan hun gewoon voedsel hebben, doet hunne gulzigheid hen wel eens vogeleijeren uitslurpen. Ja gij zult in het voorgemelde werkje over de zielsvermogens der dieren een voorbeeld vinden van een jongen Koekkoek, die zijne voedster zelve verslond, en dus de grootste ondankbaarheid betoonde, welke afschuwelijke ondeugd anders onder de dieren allerzeldzaamst is.
F. Worden zij nu ook gegeten?
V. Door roofvogelen, o ja! Voorts plagten de oude Romeinen er veel van te houden, gelijk de hedendaagsche Italianen er ook niet vies van vallen; en men maakt van hun vleesch, vet en drek ook wel eens gebruik in de Geneeskunde.’

In dit Deel is de Spelling, op hoog gezag ingevoerd, gevolgd. Als een Leesboek voor aankomende Kinderen is het Werk niet onaangenaam, ofschoon wij voor een Leerboek tot grondig onderrigt een geheel ander opstel zouden wenschen.


{==265==} {>>pagina-aanduiding<<}

Algemeene Vaderlandsche Letter-oefeningen.

De verstandige Christen in booze tijden; of pligten en troost van eenen Christen in verbasterde, gevaarvolle en droevige dagen. In eenige Leerredenen, met betrekking tot de tegenwoordige Eeuw, voorgesteld door Jakob Glatz, K.K. Konsistoriaal-Raad en Prediker te Weenen. Uit het Hoogduitsch. Te Amsterdam, bij J. van der Hey. 1808. In gr. 8vo. 188 Bl.

Men kent ook onder ons den achtingwaardigen glatz, weleer Mede-onderwijzer in het Opvoedings-Instituut van salzman, te Schnepfenthal, thans Konsistoriaal-Raad en Predikant bij de Lutherschen te Weenen, uit verscheidene van hem vervaardigde en in 't Nederduitsch vertaalde Schriften. Wij twijfelen niet, of ook deze zijne beknopte Leerredenen zullen een goed onthaal bij onze Landgenooten vinden. Zij bevatten wel geene bijdragen tot verstandige schriftverklaring, en daaruit regtstreeks afgeleid godsdienstig onderwijs, maar desniettemin hoogstbelangrijke voorstellingen, en op gezonde wijsbegeerte en regt gebruik der H. Schrift welgegronde onderrigtingen en teregtwijzingen, tot bemoediging en vertroosting in de tijden, die wij beleven. De volgende onderwerpen worden in dezelven behandeld:
De eerste Leerrede behelst, naar aanleiding van Ps. CII:26-28, eene algemeene aanwijzing, hoe zich de verstandige Christen, bij groote, verbazende wereldveranderingen, te gedragen hebbe. Een verstandig Christen mag bij zulke gebeurtenissen niet onverschillig blijven; hij moet veeleer in dezelve aanleiding vinden tot nadenken; zich daardoor van de nietigheid van het aardsche nog krachtiger overtuigen; tot hetgeen minder veranderlijk, hetgeen blijvend is, zijne toeviugt nemen; zijnen moed en hope niet verliezen; en eindelijk op Hem vertrouwen, die van geen veranderen

{==266==} {>>pagina-aanduiding<<}
weet. Bij elk van deze hoofdpunten staat de Leeraar onderscheidenlijk stil, legt die met overredende klaarheid open, en drukt het gewigtig onderwijs, 't welk zij bevatten, den toehoorderen, met gemoedelijken ernst, op het hart. - In de tweede, over Luk. II:40, uitgesproken op 't Kersfeest, wordt erinnerd aan de eerste levensdagen en jaren van Jezus; waaruit aanleiding wordt genomen, om eenige misslagen te overwegen, welke, in onzen tijd, op vele plaatsen, bij de opvoeding der jeugd, begaan worden, en wel deze: Men verteedert veelal de jeugd; men behandelt ze te vroegtijdig als volwassen; men vergenoegt zich bij hare opvoeding te veel met den uiterlijken schijn; en men slaat te weinig haren godsdienstigen aanleg gade. - In de derde wordt, naar aanleiding der aansporing van Jak. I:22-27, gehandeld over dezen voornamen misslag van onzen tijd, waardoor men, bij betere kundigheden en overtuigingen, het beter handelen verwaarloost. Er wordt gesproken over de vrij groote algemeenheid van dezen misslag, over deszelfs strijdigheid met rede en godsdienst, en over deszelfs verderfelijkheid. - In de vierde wordt uit de beeldsprakige voorstelling van 't profetisch gezigt, Openb. VII:9-17, van beelden ontkleed, deze gewigtige stelling in 't midden gebragt, dat, bij de grootste en treurigste verwarringen op de wereld, het Evangelie van Jezus onze beste en veiligste toevlugt is, en overtuigend bewezen, dat hetzelve ons alle treurige verwarringen uit het regte gezigtpunt leert beschouwen, en bij dit alles den grootsten invloed op het menschelijk hart blijft behouden (*). - De vijfde, ook op het Geboortefeest van Jezus uitgesproken, waarbij de woorden van Paulus, Tit.
III:4-7 aan 't hoofd staan, bepaalt de aandacht bij de gronden, op welke het blijmoedig geloof steunt, dat het Chrisdendom van eene eeuwige duurzaamheid zeker is. Deze gronden zijn, volgens den Eerw. glatz, vooreerst deze omstandigheid, dat hetzelve zich, onder de groote verdrukkingen en vervolgingen van deszelfs belijders, evenwel staande gehouden, en reeds bijna

{==267==} {>>pagina-aanduiding<<}
tweeduizend jaren lang gehandhaafd heeft; voorts deze, dat het zich reeds zeer sterk over de geheele wereld verbreid heeft; vervolgens de menigte van voorhanden zijnde middelen, door welke het Christendom in staat is zich te handhaven, en zijne eenwige duurzaamheid te verzekeren; eindelijk de aard van het Christendom zelve, als geheel gegrond op den algemeenen aanleg en behoefte des menschdoms. Over deze stoffe had veel meer kunnen gezegd, en wel bijzonder acht geslagen zijn op onderscheidene desaangaande gedane verklaringen van Jezus en diens Apostelen. - De zesde bevat eene verstandige aanwijzing, hoe de verstandige Christen, in min gelukkige dagen, zich gelukkiger verloopene tijden herinneren moet. Men behoort, met dankzegging en blijdschap, het genoten goede te herdenken, het voorledene niet al te zeer tot nadeel van het tegenwoordige te verheffen, niet alleen het aangename, maar ook het onaangename van den ouden tijd te herdenken, met allen ernst en alle geregtigheid het goede van onze tijden te overwegen, met het herdenken aan gelukkiger tijden ook de hoop van derzelver wederkeering te verbinden, en alles te doen, om deze wederkeering van betere tijden te verhaasten. Alle wijze lessen; maar de tekst uit Jezus Sir. II:2-13 is bij dezelven niet voegelijk gekozen. - De zevende, bij gelegenheid van eene aanneming tot ledematen, strekt, naar aanleiding der veelbevattende, en met 't teederste godsdienst-gevoel gedane uitroeping van Paulus, Rom. XI:33-36, ten betooge, hoe noodig het zij, bijzonder in onze tijden, bij de opvoeding der jeugd, voornamelijk op derzelver godsdienstige vorming acht te geven. Dit betoog vooral is doeltreffend en roerend. Wij wenschten gaarne deze en de tweede Leerrede afzonderlijk gedrukt, en alle jonge lieden, en derzelver ouders en opvoeders, in handen gegeven. - In de achtste bedient zich de voortreffelijke Leeraar van de vermaning van Paulus, 1 Thess. V:16, om te
handelen over de groote waarde eener heldere gemoedsstemming, als invloed hebbende op gezondheid en leven, op onze werkzaamheid en bruikbaarheid, op onze deugd, op de godsdienstige stemming van ons hart, op ons geheel geluk, en op onze huisselijke betrekkingen. - Bij de negende zijn de woorden van den Zanger, Ps. LXVIII:4, voorgelezen, en 't voorgaande aangelegen onderwerp voortgezet, door het beantwoorden dezer vraag: wat moe-
{==268==} {>>pagina-aanduiding<<}
ten wij doen, om onze ziel gestadig blijgeestig te houden? Men moet zich voor alle andere dingen bevlijtigen tot eene eenvoudige, met de natuur overeenkomende, verstandige levenswijze; daarnaar streven om met het geweten steeds op een' goeden voet te staan; trachten zich een behoorlijk denkbeeld te verkrijgen van de aardsche vreugde en het aardsche lijden; vertrouwen, dat in ons de kracht gelegen is om de kwade luimen en de ontstemming onzer ziel voor te komen; en eindelijk met een vast, onwrikbaar toeverzigt aan eene albesturende Voorzienigheid en aan de Leer van Hem, dien God gezonden heeft, gelooven. - De tiende heeft de lofzegging van den Dichter, Ps. CXLV:13-21, ten grondslage, en maakt opmerkzaam op eenige goederen en vreugden des levens, die wij heel dikwijls onopgemerkt laten, of wel niet behoorlijk weten te schatten: op de vreugde en vermaken der Natuur; de gezondheid; die vermaken, welke het nadenken ons schenkt; die van het gezellige leven; en vooral van den Godsdienst. - In de elfde wordt, in navolging van Paulus, Eph. V:15-21, gesproken over het Christelijk gedrag in booze tijden. Men moet, in zulke tijden, dankbaar het goede erkennen, hetwelk zelfs in booze dagen te vinden is; zich, in zulke tijden, met des te meer voorzigtigheid en wijsheid gedragen; er getrouw gebruik van maken tot onze verbetering; zich door dezelven in het vertrouwen op God en in de hoop op betere tijden niet laten storen, maar getrouw daartoe medewerken, dat er betere tijden aangevoerd
worden. - Eindelijk strekken, in de twaalfde, de zaligsprekingen van Jezus, Matth. V:3-9, min of meer ter beantwoording van deze vraag: hoe verkrijgen wij reeds den hemel op deze aarde? Dit geluk kan hij verkrijgen, die zijne verwachtingen en eischen, met betrekking tot de wereld, verstandig beperkt, die zijne zinnelijke driften en hartstogten beheerscht, die zijn waar levensgeluk niet zoo zeer buiten zich, maar in zichzelven zoekt, die altijd regt handelt met standvastigheid en liefde, en die alles, wat hem ontmoet, als iets, dat van God komt, aanmerkt.
Alle deze onderwerpen, die wij, tot meerdere aanbeveling van dit voortreffelijk boek, zoo onderscheidenlijk opgegeven hebben, zijn op dezelfde wijze, als wij van dat der eerste Leerrede zeiden, met de regte warmte van ware welsprekendheid behandeld. Jammer even-
{==269==} {>>pagina-aanduiding<<}
wel, dat er van de gekozene teksten niet meer partij getrokken, en over 't geheel, bij alle voorstellingen, te weinig gebruik gemaakt is van den Bijbel, die zoo veel goede stoffe aan de hand geeft, en aan alles 't meeste gezag bijzet.

Voorboden en teekenen der tweede toekomst van den Messias, onzen Heer en Zaligmaker Jezus Christus. IIIde Stuk. Te Rotterdam, bij N. Cornel. 1808. In gr. 8vo. 113 Bl.

Men erinnert zich, bij dezen titel, onze aankondiging van den inhoud der twee vorige Stukken (*). In dit derde en laatste tracht de ons onbekende Schrijver eerst, bij wijze van een kort overzigt van 't te voren beweerde, de waarheid van deze en gene daarin voorkomende stellingen nader te bevestigen. Hij beklaagt zich, dat velen de groote door hem, voornamelijk uit de Schiedamsche Courant, aangehaalde gebeurtenissen van den tegenwoordigen tijd, geweigerd hebben, als voorboden van den grooten dag der bekeering van Joden en Heidenen, en der tweede toekomst van Jezus Christus, aan te merken. [Tot welke ongeloovigen ook wij, na al 't geen door den Schrijver is te berde gebragt, nog blijven behooren.] Hij prijst daarentegen een Fransch Autheur van een Dichtstuk, getiteld: La fin du monde, in 1806 te Parijs in 't licht verschenen, die in de gebeurtenissen van de laatste jaren der vorige, en van de vier eerste jaren der tegenwoordige eeuw, zelfs voorboden en teekenen vindt van den jongsten dag, zoo als men zien kan uit de drie eerste bladzijden van dat zonderling, dweepachtig Stuk, die, in 't Nederduitsch vertaald, in eene Bijlage, worden medegedeeld. Tot staving van 't reeds gezegde, in 't eerste Stuk, dat 't gevoelen van eene tweede toekomst van Jezus Christus bij voorname Godgeleerden en Schriftuitleggeren dagelijks meer en meer veld wint, beroept zich nu de Schrijver, deels op 't geen de geleerde Luthersche

{==270==} {>>pagina-aanduiding<<}
Predikant baum, reeds in 1783, in een werk, ten titel hebbende, de Messias Israëls Koning, heeft geschreven over 't Koningschap van Jezus Christus over Israël, [hoewel dit vrij wat verschilt van de stoute bepalingen van onzen Schrijver.] deels op den inhoud van zeker geschrift: Volk van Nederland, zie op de teekenen der tijden, te Utrecht in 1799, en Toegift daarop in 1806 uitgekomen, ook nog op een Stukje in 1807 gedrukt bij w. brave, Proeve van betoog enz., en voorts op de overeenstemming van let wel drie Rotterdamsche Leeraars en Schriftuitleggers, waarvan er, terwijl hij dit schreef, nog een leest, [welligt Do. j. scharp, bl. 31 met lof vermeld,] en twee reeds, doch nog slechts onlangs, overleden zijn: [een van hun is waarschijnlijk Do. bonnet, nevens zijnen Ambtgenoot scharp bl. 56 aangehaald.]
Hierop volgt de opgave eener briefwisseling tusschen den Autheur en den ongenoemden Schrijver van zekere Overdenkingen over belangrijke onderwerpen, bij w. brave 1803, welke laatste, eenige bedenkingen geöpperd hebbende tegen 't gene de Schrijver, in de vorige Stukjes, stijf en sterk had beweerd, dat namelijk de Messias ten tweedemale ligchamelijk op de aarde zal verschijnen, door denzelven breedvoerig wordt beantwoord, zonder echter van zijnen tegenschrijver meer te hebben kunnen verkrijgen, dan dat deze eindelijk toestaat, dat omtrent het Koningschap van den Messias over de Joden iets bijzonders moet plaats hebben, en dat dit bijzondere ook kan bestaan in eene ligchamelijke tegenwoordigheid. En wij voor ons twijfelen in de daad, of 't gemeenmaken van deze briefwisseling bij kundige en onbevooroordeelde Bijbellezers 't gevoelen des Schrijvers wel veel meer bijval zal doen erlangen.
In 't laatste gedeelte van dit geschrift worden, bij al het te voren gemelde, nog eenige gebeurtenissen gemeld, die ook als voorboden en teekenen eener tweede komste van Jezus Christus op aarde zullen moeten beschouwd worden, waarbij zelfs de Watervloed, die 15 Jan. 1808 Zeeland, en vooral Vlissingen, zoo vreesselijk geteisterd heeft, niet is vergeten, en vooral onze aandacht is gevallen op 't gene bl. 80-84, ten bewijze van des Schrijvers snedig oordeel, wordt te berde gebragt, omtrent 't Rotterdamsche Genootschap, Verscheidenheid en Overeenstemming, als kunnende en

{==271==} {>>pagina-aanduiding<<}
moetende, nevens andere zoodanige Maatschappijen, zeer veel toebrengen ter voorbereiding van de vereeniging van alle onderscheidene Godsdienstgezindten tot één ligchaam, welke echter niet kan verwacht worden, dan bij, met of wel na de tweede komst van Jezus Christus op aarde, waarom dan ook de vermenigvuldiging van zulke Genootschappen, bij welke men geene uitzondering maakt, van welke Godsdienstleer de Ledematen zijn zullen, en het toenemen van het getal van derzelver Leden, moet aangemerkt worden, als mede behoorende tot de voorboden en teekenen der verwachte komste van Jezus Christus. Credat Judaeus Apella!

Iets voor Zieken en derzelver Vrienden. Naar het Hoogduitsch van J.M. Sailer. Te Amsterdam, bij J. Allart. 1808. In gr. 8vo. 144 Bl.

Dit boekske vervat korte vertoogen, bij wijze van overdenkingen, alleenspraken en verzuchtingen tot God, gerangschikt onder zekere klassen of Hoofdstukken. Eene lijst van den inhoud was bij hetzelve hoogst noodig, tot het vinden van hetgeen iemand in zijnen bijzonderen toestand, ter bemoediging en vertroosting, dadelijk behoeft: doch deze ontbreekt. Om den Lezer een denkbeeld te geven van hetgeen men in dit boekske kan vinden, zullen wij de opschriften der Afdeelingen overschrijven, tevens ook van de onderdeelen der eerste Afdeeling, en een paar Vertoogjes ter proeve mededeelen.
I. Onderscheidene gewaarwordingen van eenen Zieken bij verschillende gelegenheden. - Onderdeelen. In uren van lijden. Zaligheid op Aarde. Wanneer de smarten heviger worden. Bij een donker en beängst vooruitzigt van den dood. Na eene flaauwte. Over het vrolijk en welgemoed zijn in ziekte. Vrolijk zijn zelfs in den dood. Na eene verkwikking door spijs, drank en geneesmiddelen. Bij de gedachte: ik heb gezondigd. Geboorte en dood. Bij een levendig gevoel van eigene onvolkomenheden. Bij oogenschijnlijke hoop op genezing. Het leven des Vromen. Het sterven van den Vromen. Standvastigheid. Morgen- en Avondgedachten. Na een rustig doorgebragten Nacht. Na eenen

{==272==} {>>pagina-aanduiding<<}
doorgebragten Lijdensdag. Avondgedachten. - No. II. ontbreekt, of de volgende Afdeelingen zijn verkeerd genommerd. - III. Het Gebed des Heeren voor Kranken. IV, Over het eerste en laatste Artikel der oudste Geloofsbelijdenis. V. Het Evangelie voor Kranken, of Troostwoorden uit Jezus mond. VI Overdenkingen voor Kranken uit voorbeelden en gebeurtenissen ter leering en versterking afgeleid. Abraham, Jozef, David, Hiskia, Johannes de Dooper, Jezus, enz. enz. VII. De allertroostelijkste Geschiedenis voor doodelijk Kranken, of de Geschiedenis der Opwekking van Lazarus. VIII. Bemoedigingen des Godvruchtigen bij zijn naderend einde, die de lengte van zijn leven, het oogenb 'ik van sterven, en de wijze van zijn heengaan toe God betreffen. IX. Over de vereeniging van onzen wil met den wil van God. X. In de laatste dagen der krankheid. XI, Stervenden tot voorbeelden voor alle Levenden. Simeon, Jezus, Stephanus. XII. Op den Sterfdag.
Tot eene proeve strekke het volgende:
‘In uren van lijden. - Voor al het lijden, dat door mij, op mijnen ganschen levensweg, tot op dit oogenblik toe werd gedragen, zij U, o mijn Vader! mijnen eerbiedigen en ootmoedigen dank toegebragt! - Het lijden, mij door U toegezonden, leerde mij, wat mij geen sterveling, wat mij geene vreugd noch blijdschap had kunnen leeren; leerde mij, o mijn Vader! mijne tallooze zwakheden en gebreken kennen; het leerde mij aan iet beters, dan hetgeen deze aarde heeft, of geven kan, gelooven, en naar dat betere streven. Mijne hoop, mijn vurigst verlangen strekt zich naar dat betere steeds uit, en zal zich naar hetzelve zoo lang blijven uitstrekken, tot dat het eens, door uwe genade, mijne bezitting, mijne zalige bezitting worden zal! - Dank dan, Vader! dank zij U voor het lijden, dat Gij mij hebt toegezonden!’
‘Bij een donk, en beangst vooruitzigt van den dood. - God is Vader! - en Hij, die Vader is, kan zijn kind, dat het doen van zijnen wil bemint, niet verdoemen. - Jezus is voor mij gestorven - en Hij, die zich voor mij overgaf tot in den dood, Hij kan zijnen Broeder, die zijn vertrouwen op Hem stelt, die in zijne voetstappen treedt, niet verdoemen. - Den dood, de hel en den duivel heeft Jezus aan zich onderworpen. - Zou ik dan voor dezelve beven? -
{==273==} {>>pagina-aanduiding<<}
die Jezus, die den dood, de hel en den Satan overwon, die Jezus is mijn beschermer! - aan zijne hand trede ik het eeuwige leven in.’
De gevoelens, in dit boekje voorgedragen, ook de stijl, heeft van het Lavateriaansche, doch is minder overdreven. Aanstootelijks hebben wij niet aangetroffen: doch Gods Genade zal, naar het oordeel van sommige Ernstigdenkenden, wel wat heel ruim voorgesteld wezen. Aan Godvreezenden, intusschen, durven wij dit boekje met ruimte aanprijzen. Ware het meer compres gedrukt, en daar door minder kostbaar, dan ware het meer verkrijgelijk voor mingegoeden: iets, waarop men, onzes inziens, bij de uitgave van soortgelijke werkjes, wil men anders waarlijk nut slichten, wel degelijk behoort te letten.





Redevoering, over de betrekkingen tusschen de Natuurlijke Geschiedenis der Dieren en derzelver Ontleedkundige Beschouwing; gehouden door G. Bakker, Med. Doct. Praelector in de Ontleed-, Heel- en Vroedkunde te Haarlem, en in de Vergelijkende Ontleedkunde, bij Teylers Stichting; ter opening van zijne Lessen in de laatstgenoemde Wetenschap, in het Theatrum Anatomicum, den 8 Nov. 1808. Te Haarlem, bij J.J. Beers. In gr. 4to. 40 Bl.

Teyler's rijke Fundatie vaart voort met die schatten tot de heilzaamste einden te besteden, en, behalve het oefenen eener ruime weldadigheid aan ongelukkige Landgenooten, de Wetenschappen te bevorderen. Zoo stelde dezelve, eenigen tijd geleden, den Heer van den ende aan tot Lector in de Proefondervindelijke Natuurkunde, van wiens Redevoering, bij het openen zijner Lessen, wij berigt gegeven hebben (*). Een nieuw blijk van de Wetenschap-kweekende bezorgdheid der Bestuurderen is de aanstelling van den Heer bakker tot Praelector in de vergelijkende Ontleedkunde.
Met lof hebben wij mogen gewagen van dezes Mans Herinnering aan de waardij en vereischten van het Beroep

{==274==} {>>pagina-aanduiding<<}
eens Heelmeesters, en Schets van eene Geschiedenis der Ontleedkunde (*). Wij treffen de gelegenheid aan, om dezen dooroefenden en bekwamen Redevoerder weder te ontmoeten, ter gemelde gelegenheid het woord voerende.
Na eene gepaste Inleiding, ontleend van de verwantschap der Wetenschappen, merkt hij, tot zijn Onderwerp tredende, aan: ‘Indien de kennis der Dieren ooit zal gebragt worden tot het toppunt van volmaking, waartoe het menschelijk vermogen bekwaam is haar op te voeren, dan moet zij haar geheel vertrouwen en vriendschap schenken aan die Wetenschap, met welke zij reeds door den naauwsten band van verwantschap vereenigd is; met de Wetenschap, welke, tot het inwendige organismus doordringende, de werking van het levende ligchaam verklaart; eene Wetenschap, welkers beoefening, gedurende eene reeks van eeuwen, en bijzonder in onzen, voor alle vakken der Natuurleer, zoo luistervollen leeftijd, steeds beschouwd is als geheel overeenstemmende met 's menschen zedelijke bestemming en van eenen heilrijken invloed op de maatschappelijke belangen; eene Wetenschap, van belang ook voor U allen, die een gedeelte van uwen tijd hebt afgezonderd om haar openbaar onderwijs bij te wonen, en van het hoogste belang voor mij, die mijn leven aan dezelve wensch toe te wijden.
De verbinding van deze beide gedeelten der Natuurleer thans ten onderwerp van onze beschouwing nemende, had ik niet zoo zeer ten oogmerk, de noodzakelijkheid daarvan te bewijzen, als wel, in een kort, door voorbeelden opgehelderd betoog, de betrekkingen tusschen dezelve aan te toonen, Ul. daardoor in te leiden tot de kennis der Zoötomie, of vergelijkende Ontleedkunde, en tevens een gedeelte van Ul. genegenheid voor de met regt zoo algemeen beminde Zoölogie, of Natuurlijke Geschiedenis der Dieren, op haar over te brengen.’
Kort, maar bondig, en op een treffenden trant, werkt de Redenaar deze op zich genomene taak af. - Sporen van orde doen zich in het Rijk der Nature op; ‘doch wij zien,’ volgens bakker, ‘dezelve als door

{==275==} {>>pagina-aanduiding<<}
een' nevel, en achter dezen, van tijd tot tijd, eenig schitterend licht, hetwelk wel de verwachting opwekt en tot vernieuwd onderzoek aanspoort, maar tot heden toe de schemering niet heeft opgeklaard.’
Hier voert hij bonnet's denkbeeld van de bekende ladder, of de onafgebrokene aan elkander geschakelde verbinding der bewerktuigde en niet bewerktuigde wezens, aan; spreekt van het behulp eener kunstmatige of voorloopige rangschikking, en hoe de twee beroemdste Natuurkenners der afgeloopene Eeuwe, linnaeus namelijk en de buffon, des gedacht en gehandeld hebben; wijders toonende, hoe de hedendaagsche Fransche Natuurkundigen, bekend met de hooge waardij der vergelijkende Ontleedkunde, welke in alle opzigten aan hun zoo veel te danken heeft, zich van de groote vorderingen in deze Wetenschap, ook tot verbetering van het Linneaansche stelsel, bedienden. - Hij toont aan, hoe men, bij een algemeen en vergelijkend overzigt, spoedig de meerdere volkomenheid van zoodanig een stelsel ontdekt; een stelsel, welks inrigting daarenboven alle aanleiding geest om te gelooven, dat, bij eene vrij aanmerkelijke uitbreiding der Dierenkennis, slechts enkele bijvoegsels genoegzaam zijn zullen, om 't zelve met den gang der Wetenschap eenen gelijken tred te doen houden.
Eene tegen-aanmerking, gegrond op de vermenigvuldiging der verdeelingen, gaat hij te keer, onder andere aanmerkende: ‘Eene min naauwkeurige orde, eene omslagtige verdeeling mogen de beoefening der natuurlijke Wetenschap bezwaren, eene te bekrompene eenvoudigheid belet hare uitbreiding; zij wordt nadeeliger, wanneer het dartelend vernuft zich onderwindt, de verhevene eenvoudigheid der Natuur af te meten naar deszelfs verwrongene kunstdenkbeelden; doch zoodra eene sofistische Wijsbegeerte haar systema meer berekent naar den geest der tijden, dan naar de onveranderlijke Natuurwetten, dan staart het ongeoefend verstand zich blind op de flikkering der Genie; dan wordt de stem der grijze ervaring gesmoord; dan drukt de gemaskerde eenvoudigheid haren bedriegelijken stempel op de magtspreuken des ligtzinnigen waans. - o Goddelijke Waarheid, zoo dikwijls door het ondankbaar menschdom miskend en verdrongen, vermeerder uwe zegepralen! En gij, verheerlijkte Geest des voortreffelijken mans, wiens nederige eenvoudigheid der waarheid steeds ten zegel

{==276==} {>>pagina-aanduiding<<}
strekte! Gij, die in het gewest der Onsterfelijkheid, u stoorloos verlustigende in het nasporen van de diepste geheimen der schepping, de vergelding ontvangt voor het behoud van vele duizenden! Mogten de voortbrengselen van uw onwaardeerbaar verstand nimmer ophouden den dienstknecht der Natuur in het regte spoor te leiden van de beöefening zijner heilrijke Wetenschap, en den waren zin van uwe gulden spreuk tot de laatste nakomelingschap te doen doordringen!’
Wijders merkt onze Redevoerder op, hoe onkundigen en bevooroordeelden of het besluit des vernufts óf dat der ondervinding mogen verachten, als zwak en onwaardig; de ware Wijsgeer schat beiden hoog, maar fluit zijne oogen niet, om zijne verbeelding te vrijer spel te laten, noch schildert zich beelden, waar hij voorwerpen zien kan. - En hij toont, dat, indien er eenig vak in de Natuurleere is, in 't welk redenering op waarneming moet gegrond zijn, het dan gewis is in de Natuurlijke Historie. Dit betoogd hebbende, doet hij zien, hoe het er nogtans verre af is, dat de ondervinding in de Natuurleer iets zou onttrekken aan de waardij der onderstellingen, en heldert het verband tusschen de Redenering en Proefondervindelijke Beschouwing treffend op, dit alles tot zijn hoofdonderwerp thuisbrengende.
Den dank, aan Bestuurderen van teyler's Stichting in het tegenwoordig geval verschuldigd, met hartelijkheid, zonder woordenpraal, kortelijk vermeld hebbende, stuurt hij zijne Redevoering dus ten einde: ‘Dat dan dit teeder plantje, door geenen storm ontworteld, door geene droogte verwelkt, onder dier Bestuurderen aankweeking, en onder de bescherming van den Hemelschen Vader, zich bevestige en uitbreide! Dat Zij, dat Gijl. allen, door deszelfs bloei verheugd, vele vruchten ziet inzamelen, en het Nageslacht, bij derzelver genot, de gedachtenis van den Planter dankbaar vereere!’


{==277==} {>>pagina-aanduiding<<}

Verhandelingen over de Uitbreiding des Christendoms, uitgegeven door teylers Godgeleerd Genootschap. (XXIIIste Deel.)

Tweede berigt.

Hoe zeer sterk de twee Verhandelingen, in dit Deel voorkomende, met elkander om den Gouden Eerprijs dongen, hebben wij in het Eerste Berigt dezes Boekdeels vermeld, en tefsens ons oordeel over beiden in 't algemeen opgegeven (*). Wij twijfelen niet, of de opgave des voornamen inhouds van de eerste zal ons des gestreken oordeel gewettigd hebben. Om aan de beide Verhandelingen, van onze zijde, gelijk regt te laten wedervaren, willen wij den loop der Proeve des Heeren van kampen, gelijk hij zijn Stuk zediglijk titelt, onzen Lezeren mededeelen. Ter gelegenheid dat wij des Heeren muller's Verhandeling ontledende en beoordeelende aankondigden, hebben wij hen met den aard des Voorstels, ten Vraagstuk door teylers Godgeleerd. Genootschap opgegeven, zoo veel noodig, bekend gemaakt, en is zulks ter aangewezene plaatse te vinden.
Welgegronde en regt ter snede bijgebragte aanmerkingen over de eenzijdigheid in de beschouwing der voorwerpen openen deze Proeve, met eene onmiddellijke toepassing op het onderwerp hier voorhanden. De hoofdbronnen zijn bij den Heer van kampen: Een al te bekrompen denkbeeld van den god en Vader aller Menschen; en beweert hij, dat, zoo lang men geen ruimer denkbeelden van het Opperwezen koestert en het Christendom als den volstrekt alléén zaligmakenden Godsdienst blift beschouwen, in zoo verre deszelfs kennis reeds in dit leven noodzakelijk zou zijn, de zwarigheid, dat god hetzelve binnen een bepaald gedeelte des aardbols omschreven, en toegelaten hebbe, dat de fakkel des Evangeliums in landen, waar dezelve voorheen een glansrijk licht verspreidde, genoegzaam is uitgedoofd, onoplosbaar is.
Eene tweede bron van eenzijdigheid vindt hij in de wijze, waarop de Geschiedenis veelal beoefend wordt. In stede van zich met een alomvattenden blik de verloopene Eeuwen voor oogen te stellen, daar zoo duide-
{==278==} {>>pagina-aanduiding<<}
lijke sporen van gods Voorzienigheid zich opdoen, verkoos men liever, althans over 't algemeen, de Geschiedenis uit andere oogpunten te beschouwen.
Hierbij mag men, als eene derde bron van eenzijdigheid, zijns achtens, aanmerken, de, in vroegere tijden, al te ver gedrevene gehechtheid aan den letterlijken zin der oude Voorspellingen, welke thans vrij algemeen door een ander uiterste, de volstrekte verkrachting van derzelver duidelijke beteekenis, vervangen wordt. Eertijds toch gaf men te weinig acht op den stijl der Oosterlingen, die alles in stoute beelden en hyperbolische zegswijzen voordroegen; gelijk men heden ten dage zoo veel op rekening dier vergrooting stelt, dat, volgens die verklaringen, de taal der Profeten eer onzin dan leenspreuk schijnt. Een midden tusschen die beide uitersten te vinden, is, zijns oordeels, de taak van hem, die de tegenwerping der Ongeloovigen, dat het geringe aantal der Christenen strijdig zij met de oude Voorspellingen, zoekt te wederleggen.
Wij oordeelden dit, zeer verkort, te moeten plaatsen, dewijl de aangeroerde stukken ten grondslage dienen dezer Proeve ter beantwoording der Vrage, welke zich nu eigenaardig in drie deelen splitst, de afdeeling van 's Schrijvers Proeve opleverende.
Dus behelst het Eerste Hoofdstuk een onderzoek naar gods waarschijnlijke oogmerken in de bekendwording en gemeenmaking des Christendoms. Hij erkent, dat men de beantwoording hiervan tot den trap van zekerheid niet kunne brengen, daar ons de Raadsbesluiten, de geheime bedoelingen des Eeuwigen onbekend zijn; doch wij weten, dat de god des Heelals, de Vader van onzen Zaligmaker, niets dan goede oogmerken kan hebben; dat zijn doel altijd het beste moet zijn; en daaruit kunnen wij dan ook met de hoogste waarschijnlijkheid opmaken, dat Hij, in de Uitbreiding der Evangelieleere, even zoo wel als in de eerste Prediking, Zedelijke Verbetering des Menschdoms door middel van Godsdienstige Verlichting bedoeld hebbe, ‘welke zich echter,’ dit voegt de Schrijver er woordelijk bij, en is noodig hier te melden, ‘voegen zou naar, en gewijzigd worden door, de onderscheidene trappen van vatbaarheid, en den natuurlijken en zedelijken toestand der onderscheidene Volken, zoo dat de Algemeenwording des Christendoms geen volstrekt

{==279==} {>>pagina-aanduiding<<}
(absolut), maar slechts een voorwaardelijk (conditioneel) vereischte van hetzelve zij.’
Na voor deze stelling zijne bewijzen uit de Rede aangevoerd en tegen eene en andere tegenwerping verdedigd te hebben, voert van kampen uit de Openbaring aan, dat Heiligheid en Zedelijke Volmaking het doel is der Goddelijke Voorzienigheid: de Schriften des Ouden en Nieuwen Verbonds leveren hem de bewijsstukken op. Dan hij merkt op en bewijst, dat zij zich trapswijze naar de onderscheidene vatbaarheden en behoeften. schikte.
Eer de Verhandelaar overgaat, om dit zijn begrip uit de Geschiedenis der Christelijke Kerk, zoo wel als des Menschdoms over 't algemeen, na den tijd des Verlossers, te betoogen, geeft hij kortelijk de Hoofdwaarheden des Christendoms op, welke, door genoegzaam alle Belijders van 't zelve aangenomen zijnde, niet als geschilpunten kunnen worden aangemerkt - waarheden, welke den onmiddellijksten invloed op de Zedelijkheid uitoefenen, die de Deugd ten krachtigste moeten bevorderen, en op wier uitbreiding onder de menschen het derhalve meest aankwam.
De Geschiedenis en Uitbreiding des Christendoms wordt vervangen door eene schets van de verbastering dier Leere, en de middelen, daar tegen door god beraamd; waartoe hij brengt den Inval der Barbaren in het Westersch Rijk, alsmede de Leer van mamomet in het Oosten. Wel begreep de Schrijver, dat het invoeren van mahomet, in zulk eene betrekking, opzien zou baren; dan hij aarzelt niet, de bezwarende vraag, deswegen gedaan, met ja te beantwoorden, en verledigt zich, om dit belangrijk stuk wat van nader bij te beschouwen, en de daarop ingebragte tegenwerpingen te wederleggen. - In dit gedeelte mogen zich eenige begrippen opdoen, welke verre zullen zijn van algemeenen bijval te vinden; men zal echter moeten bekennen, dat hij dit stuk, een langen uitstap makende, tot een punt brengt, welk hem geregtigt om te stellen en te vragen: ‘Wanneer men met een onbevooroordeeld oog de Geschiedenis en den toestand van het Oosten nagaat, houde ik mij overtuigd, dat men een merkelijken invloed ten goede daarin, door de Wetgevers van Arabië gewrocht, niet ontkennen zal. En zouden wij aarzelen, dien invloed toe te schrijven aan de heilvolle

{==280==} {>>pagina-aanduiding<<}
besturing der Godheid, die ook uit verkeerde bedoelingen heerlijke uitwerkselen weet te bereiden?’
De verdere lotgevallen des Christendoms schetst hij tot op de Hervorming, en voorts de Hervorming zelve met hare gevolgen. Bijzonder staat hij stil op de stormen, welke het Christendom in de XVIIIde Eeuw, bovenal in Frankrijk, beliepen. Ten slot luidt zijne taal: ‘Zoo staat dan, na verloop van 18 Eeuwen, de Godsdienst van jezus christus nog in vollen luister daar, en verspreidt zijn' weldadigen invloed nog over het meest verlichte, meest beschaafde, en magtigste gedeelte des Aardbols. Alle openbare en geheime pogingen, om dien invloed te stuiten, om dien Godsdienst zelfs door Menschenvindingen of vermetel Ongeloof te vervangen, zijn, even als de verbolgene baren tegen eene klip, gestuit. Doch de voortgangen in andere Werelddeelen (Amerika uitgezonderd) werden door de woestheid, onbeschaafdheid, de vooroordeelen, of de mindere vatbaarheid van de daar wonende Volken, tot nu toe althans, grootelijks te leur gesteld. Mag men hieruit niet, gevoegd bij hetgene wij uit de Rede en de Openbaring zelve betoogd hebben, besluiten, dat de Voorzienigheid ook hierin stellig de hand heeft; dat, zoo min het buiten haar toedoen geschiedde, dat de Leer van mahomet zich over een zoo aanzienlijk gedeelte der Aarde verspreidde, dat de Christen Kerk in de 16de Eeuw gelouterd werd, en in de 18de Eeuw den gedreigden ondergang ontkwam, even zoo weinig ook alle die pogingen tot uitbreiding derzelve, in Landen, welke nog niet rijp voor hare volmaaktheid zijn, door hunne (hare) geringe vorderingen, iets tegen die Voorzienigheid bewijzen? - dat dus Zedelijke Volmaaktheid, door Godsdienstige Verlichting, wel gods hoofddoel blijft; doch hetwelk bestendig door zijne wijsheid gerigt wordt naar de onderscheidene vatbaarheden en gesteldheden der Volken?’
Het Tweede Hoofdstuk is getiteld: Proeve van Betoog, in hoe verre de aangewezene oogmerken van god reeds bereikt zijn. In twee Afdeelingen is deze Proeve gesplitst. De eerste bestaat in eene overweging der groote Voordeelen, die de tegenwoordige staat des Menschdoms, door middel der Christelijke Leere, boven de schitterendste en beschaafdste dagen der Oudheid vooruit heeft. Hier tref-
{==281==} {>>pagina-aanduiding<<}
fen wij eene vergelijking aan van de Eeuw van pericles, en die van augustus, met onze tijden. Op vijf punten vestigt zich het vergelijkend oog des Schrijvers, als ten opzigte van den staat der Vrouwelijke Sekse en de Opvoeding - de Huisselijke slavernij - de meerdere zachtheid der Oorlogen - de Menschenliefde en hare vruchten - de kennis van het Opperwezen. - De Geschiedkunde, welke van kampen hier voorlicht, is ook zijne Gids in de tweede Afdeeling, behelzende een Aardrijkskundig overzigt der tegenwoordige Wereld, betrekkelijk haren Godsdienstigen toestand. Hier slaat hij het oog op de Protestantsche en Roomschgezinde Landen; op Polen en Rusland; op de Joodsche Natie; de Musulmannen; de Aziatische Heidenen; de Nieuwe Wereld, en besluit het met eene schets van de pogingen der Zendelingen. Veel treffends, veel doelmatigs wordt hier voorgedragen; en legt de Schrijver oude en hedendaagsche wel toegepaste Geschiedkunde aan den dag. De uitvoerigheid verbiedt ons, op bijzondere stukken stil te staan, of des iets over te nemen.
Na zoo veel voorbereidings, komt de Verhandelaar met het Derde Hoofdstuk tot de groote zaak, de Beschouwing der Tegenwerping zelve, in verband met gods aangewezene bedoelingen, derzelver bereiking, en de oude Voorspellingen nopens de Prediking dier Leere. Niet zonder schroom treedt hij tot dit deel zijner Proeve, bovenal daar het de uitlegging van Bijbelplaatsen zal betreffen, te welken opzigte hij somtijds van vermaarde Mannen in dat vak zal verschillen.
Ten grondslage dient een kort overzigt van het dusverre verhandelde, met eene herhaling van der Ongeloovigen Tegenwerping. Van kampen herinnert den Lezer aan de stoute Beelden, aan de grootsche Figuren der Profeten des O. Verbonds, die ook invloeiden op de Schrijvers des N. Verbonds. Op dezen grond treedt hij voort ter beschouwing dier Bijbelplaatsen, waar van eene Bekeering der Heidenen in 't algemeen gewaagd wordt, enz. Ons bestek duldt niet, dezelve op te halen, veel min te beoordeelen. Somtijds is hij kort; op andere tijden, als hij van de gevoelens der meestgeachte Schriftuurverklaarderen afwijkt, breedvoeriger. Zijne Beschouwing der Voorspellingen, in het O. Verbond te dien opzigte voorkomende, levert ons eene Proeve van betoog, dat dezelve, in zoo verre zij eene toekomende

{==282==} {>>pagina-aanduiding<<}
volledige aanneming des Christendoms door alle Natien schijnen op 't oog te hebben, even gereedelijk voor eene gedeeltelijke omhelzing der Christelijke Godsdienstleere door zeer vele Heidensche Vosken kunnen verstaan worden. ‘Wil men,’ schrijft hij ten slotte van de voordragt der Voorzeggingen uit het O. Verbond, ‘volstrekt aan de Profeten overal den letterlijken zin hunner Voorspellingen toeschrijven, zoo bewijst men te veel, en daardoor niets: want in dit geval stoot men tegen zulk een' drom van ongerijmdheden, die tegen de Geschiedenis, het gezond Verstand en gods Eigenschappen strijden, dat men zich ras gedrongen voelt, om aan de Profeten eene groote mate van Verbeeldingskracht, en een zeer ruim gebruik van de Figuurlijke Taal, toe te kennen.’ - Van het onderzoek, of er eenige plaatsen in het N. Verbond zijn, welke voedsel aan de onderstelling van de Algemeenwording des Christendoms schijnen te geven, en of aan dezelve geen andere redelijke zin te hechten zij, is de slotsom, na de sterkste plaatsen aangevoerd en beoordeeld te hebben, dat zich wel in het verschiet eene eenigzins verdere Uitbreiding der Evangelieleere laat zien, dan op dit tijdstip plaats heeft, doch eene Uitbreiding, die geheel niet algemeen behoeft te wezen, en die zelfs, door de gedurige nieuwe ontdekkingen, door de vermenigvuldiging eener Christelijke Natie in het uitgestrekte Noord-Amerika, door de omwenteling in den geest der Hebreeuwsche Natie, en andere onloochenbare verschijnselen, de waarschijnlijkheid ten volle voor zich heeft.
Schoon de Schrijver hiermede zou mogen geacht worden zijne taak afgewerkt en de Vraag beantwoord te hebben, stelt hij zichzelven nog twee vragen ter beantwoordinge voor, namelijk (1) Zal dan de Evangelieleer volstrekt niet algemeen worden? - (2) Strijdt het, verondersteld dat men die Algemeenheid in twijfel trekke, of zelfs onwaarschijnlijk keure, niet met gods Wijsheid en Goedheid, om zoo vele zijner schepselen in de diepste verblinding te laten voortleven? - Zedig en tevens treffend zijn de antwoorden op beide die vraagstukken, strekkende om de Wijsheid van god te staven, als ook in de nog min volledige Uitbreiding van jezus Koningrijk op Aarde zigtbaar.
't Zal, na deze schets, vergeleken met die wij van des Eerw. muller's Verhandeling gaven, geloof ik, onze

{==283==} {>>pagina-aanduiding<<}
Lezers niet bevreemden, dat de Beoordeelaars lang in twijfel hingen, wien den Gouden Eerprijs toe te kennen, en dat dus van kampen groote kans gestaan hebbe, om, gelijk hij op de beantwoorde Vraag over de Dichtkunde bij het Tweede Genootschap van teyler den Gouden Penning zeer onlangs behaalde, ook dezen te strijken.
Wat den stijl dezer Proeve betreft, in denzelven komt ons eene niet altijd passende ongelijkheid voor, nu eens hoog zwellende, dan weder laag dalende in vergelijking met de soms genomen vlugt.





Lotgevallen en Ontmoetingen op eene mislukte Reize naar de Kaap de Goede Hoop, in 1804 tot 1806, in Brieven aan een' Vriend, door H. Potter. Met Platen. IIde Deel. Te Haarlem, bij A. Loosjes Pz. In gr. 8vo.

Genoegzaam hebben wij aangeduid, wat gelegenheid gaf tot deze Reize, en waarin dezelve zich voornamelijk van andere Zeetogten onderscheidt, bij de vermelding des Eersten Deels (*). Hetzelve sloot met de toezegging van eene nadere Beschrijving des Eilands St. Helena, zoo vaak in Reisverhalen vermeld, doch weinig naar eisch beschreven (†).
Van den XIV tot den XIX Brief dezes Deels ingesloten, worden wij op eene niet ongevallige wijze bezig gehouden met de Beschrijving dezes bezochten en doorkruisten Eilands. Wij willen het een en ander merkwaardigs opteekenen. Vermeld hebbende, dat de Kerk, op een ruim plein staande, van binnen zoo wel als van buiten, een net en fraai gebouw is, nog nieuw en van een vrij hoogen schoonen toren voorzien, in welken een klok en uurwerk is, merkt hij op, dat alles

{==284==} {>>pagina-aanduiding<<}
juist het tegenovergestelde was van 't geen Kapitein cook hier zag, die, uit de baai, op eene oude, bouwvallige, met stroo gedekte Kerk, en sommige akelige vervallen hutten, met aandoeningen van medelijden nederzag, en vervolgt: ‘Men heeft geene redenen om te gelooven, dat cook geene waarheid zal gesproken, of de zaak, waarvan hij sprak, vergroot hebben, daar het eene Kolonie van zijne eigene Natie betrof: dus zijn derhalve de zaken hier verbazend ten beste van het Eiland veranderd. Ook is niet alleen de Kerk, maar ook alle andere openbare Gebouwen zijn in den best mogelijken toestand; het scherpstziend oog zou in dit opzigt niets ontdekken kunnen, dat anders en beter zou behooren te zijn dan het werkelijk is. De twee laatste Landvoogden staan in een zeer grooten roem bij de Inwoners des Eilands, als mannen, die, aan hunne bestemming getrouw, alles gedaan hebben, wat in hun vermogen was, om den in- en uitwendigen toestand der Kolonie en Kolonisten te verbeteren: de laatste en tegenwoordige geeft daarvan nog de uitstekendste bewijzen.’
In den loop van het bezoek des Eilands ontmoeten wij deswegen vele proeven. Thans vindt men, om dit ten voorbeelde aan te stippen, nieuwe Compagniestuinen aangelegd op eertijds afzigtige plaatsen, die, bij een fraai gezigt, overvloed van verfrisschingen opleveren. Een plek gronds, voorheen de verzamelplaats van alle de vuiligheden der Stad, levert tegenwoordig eene aangenaam beschaduwde wandelplaats op. ‘Die plek gronds,’ schrijft potter met verrukking, ‘wordt nu ook veel bezocht, zoo door de inwoners der plaats, als door de zieken en zwakken van het hospitaal, dat in derzelver nabijheid gelegen is. Welk een onderscheid dus, mijn Vriend! een Hospitaal, voorheen bij een' vuilen, stinkenden en de lucht verpestenden mesthoop, nu bij een wellustig en met de aangenaamste geuren vervuld paradijs. Daar voorheen de zieken dezer plaats zich niet verder dan tusschen eenige muren konden bewegen, als te zwak zijnde om de bergen en heuvelen op te klimmen, kunnen zij thans, op eene ruimer vlakte, onder het heerlijk groen der boomen wandelen, waar elk windje leven en gezondheid blaast, waarvan zij weldra, ja soms in een ongeloofelijk korten tijd, de heilzaamste gevolgen, en veelal eene

{==285==} {>>pagina-aanduiding<<}
spoedige volkomene genezing ondervinden en verkrijgen. Zoo veel kan een verstandig mensch doen ten beste zijner medemenschen!’ - Op dit Eiland is de slavernij afgeschaft. De kleine proeve, gemerkt het aantal van zeshonderd Zwarten, werd met veel omzigtigheids genomen en gelukkig volvoerd.
In de beschrijving van dit Eiland zelve ontmoet men vele treffende bijzonderheden; bovenal roemt hij de gezondheid der luchtstreke: ‘men ziet,’ dus drukt hij zich uit, ‘hier den bloei der gezondheid op de wangen; en hoogbejaarden, althans zulken, die zeventig en tachtig jaren tellen, nog dagelijks, en wel te voet, de hooge binnenlandsche bergen op- en afstijgen, om vruchten, groenten en andere levensnoodwendigheden naar de Stad te brengen. - Niet alleen bereiken de bewoners van dit Eiland, vooral die hier geboren zijn, eenen hoogen ouderdom, maar, dat meer is, dien ouderdom, zonder, in den loop hunner jaren, met eenige ziekten of ongemakken, die zoo gewoon en algemeen zijn in de veranderlijke luchtstreken, bekend te zijn geworden. Zwakken en zieken uit de Indiën, of waar ook van daan komende, herstellen hier tot gezondheid in een ongeloofelijk korten tijd. - Als eene ververschingsplaats, maakt deze gezonde en zoo heilzame luchtsgesteldheid dit Eiland van het uiterste aanbelang voor de Engelsche Oostindische Compagnie. Behalve de voordeelen van heerlijk water en gezonde lucht, loopen de matrozen hier geen gevaar voor eenig ongemak, het zij zij aan den oever blijven liggen slapen, het zij zij zich op eene andere wijze aan de nachtlucht blootstellen - de schepen hebben geen gevaar voor stormen of orkanen. Er zijn inderdaad weinige plaatsen, die, met zoo weinige ongemakken, zoo vele voordeelen en genoegens opleveren, dan [als] dit rotsig en op het eerste aanzien zoo weinig goeds en aangenaams belovend Eiland.’ - Breeder nog weidt hierover onze Reiziger uit. Met verwondering vinden wij hier opgeteekend, dat de Kinderziekte, die zoo vreesselijke plaag in meest alle landen der wereld, nooit tot dit Eiland is doorgedrongen. Ook is er de hondsdolheid onbekend.
Vervolgens kan men potter vergezellen, daar hij, na de hooge bergtoppen beklommen, en akelige opeengestapelde rotsen gezien te hebben, in eene vallei afdaalt; hij drukt zijne gewaarwordingen dus uit: ‘Ver-
{==286==} {>>pagina-aanduiding<<}
beeld u, mijn Vriend! mijne verbaasdheid, toen ik, na het gezigt van niets dan kale en onvruchtbare rotsen, in een oogenblik en als door tooverij de heerlijkste, de schoonste en vruchtbaarste vallei, die de natuur kan scheppen en de kunst verlevendigen, beneden mij voor mijn gezigt uitgebreid zag liggen: welk eene verrassing, ja waarlijk onbeschrijflijk! Na een weinig van den betooverenden indruk, dien het geheel van dit schoone tooneel, in een onverwacht oogenblik, op mij maakte, bekomen te zijn, en mijne zinnen nu meer geregeld kunnende laten werken, zette ik mij op een stuk steenrots neder, om eenige oogenblikken van het vermoeijend klimmen uit te rusten, en de bijzondere gedeelten van dit overheerlijk geheel op mijn gemak te kunnen beschouwen. - Nooit aanschouwden mijne oogen zulk eene verrukkende vertooning: was ik onlangs getroffen door het zien der schoone nieuw aangelegde tuinen van Sint James, nu was ik geheel verbaasd en geheel opgetogen over de onbegrijpelijk schoone romaneske tafereelen der natuur; ik stond verstomd op het zien van het verbazend onderscheid, dat de buitenste dorre en de binnenste vruchtbare deelen van dit wondervolle Eiland aan het oog vertoonen. - Rotsen en bergen van ongelijke hoogte, met eene soort van wilde altijd groenende laurier beplant, vertoonen digte uitgebreide bosschen; hier en daar op gepaste afstanden groepen van kleine nooit bladerlooze boschjes van oranjeboomen, tusschen welke een helder beekje, eene wellustige koelheid in den omtrek verspreidende, liefelijk henen kronkelt; eene welgeschikte mengeling van fraai aangelegde tuinen en perken van op zichzelven staande pisang, banaan, appel, peren, vijgen en andere vruchtboomen, tusschen welken de sierlijke palmboom
met majesteit zijnen hoogen top verheft; fraaije en zeer net gebouwde huizen, welgestelde en schoone kudden, groot en klein, voor in het rijke dal grazende. Alle deze schoonheden ontmoetten mijn oog in dezen betooverenden oord, waaraan een milde regen, in de voorgaande dagen gevallen, niet weinig tot opluistering had toegebragt. De natuur was als in een nieuw gewaad gekleed en verscheen thans op het prachtigs: in dezen tempel, dien een orchest van vogelen met het aangenaamst en liefelijkst concert vervrolijkte.’

{==287==} {>>pagina-aanduiding<<}

Wat de Kunst bij deze Natuurtooneelen gevoegd hebbe, kan men lezen, zoo in de beschrijving van het Lusthuis des Gouverneurs, als in die van het Buitenverblijf des Heeren wrangham, welks Asbeelding dit Deel opsiert. De ontmoetingen en bejegeningen op die Lustplaatsen strookten volmaakt met het schoone, 't welk zij aanboden. Treffend gul was het onthaal, hem ten Landhuize van Mr. doreton aangeboden bij zijn nachtverblijf aldaar. Het treffende, 't geen hem op zijne terugwandeling langs eenen anderen weg ontmoette, wordt met veel gevoels beschreven. 's Avonds ging hij in den Schouwburg. Alles wordt er aangewend, om het verblijf den Vreemdelingen aangenaam te maken. De Vrijmetselaars hebben er eene schoone Loge. Groot is het onderscheid op dit Eiland in gewone tijden, en in den tijd van de aankomst der Oostindische Schepen. Levendig wordt dit alles beschreven.
Den grootsten tijd brengen de Inwoners van eenig vermogen op het Land door, en de Stad is als verlaten; dan bij gemelde komst der Oostindische Schepen vliegt elk van het land naar de stad: dit is een Kermisfeest voor het Eiland, en het ontbreekt aan geen gul onthaal; de St. James vallei is dan de vallei van lustige vrolijkheid en uitgezochte vermakelijkheden. De Stad is wel voorzien van winkels; men vindt er verscheidene, die groot en prachtig zijn, en in welke men even zoo min naar de kostbaarheden van China en de Indiën, als naar allerhande soorten van Europische goederen en waren, vergeefs behoeft te vragen. Dan alles van dien aard wordt ten ontzettenden prijze betaald; potter had er ondervinding van, en hij geeft de reden van die hooge prijzen op.
Onverwacht moest onze Reiziger dit Eiland verlaten en de Zeereis weder aanvangen. Hij zegt het vol aandoenings vaarwel! Van het Eiland Ascension, schoon door hem niet aangedaan, geeft hij berigt, door een uittreksel van forster mede te deelen.
De voortgezette Reis geeft, in de volgende Brieven, potter veelvuldige gelegenheid, zoo tot Zeebeschouwingen, als om het scheepsleven der Engelschen, waarbij hij zich aan boord bevond, te beschrijven.
In Convooi zeilende, ging alles langzamer toe, dan anders de reis zoude gevorderd hebben. Geen tijd,

{==288==} {>>pagina-aanduiding<<}
echter, was er op het overvloed-biedend St. Helena geweest om dien op te doen. Het verhaast vertrek maakte, dat zij niet alleen met ouden scheepsvoorraad zich moesten behelpen, maar daaraan, en bovenal aan water, nu en dan gebrek hadden. Vervelende stilte werd door stormen afgewisseld. Bij dat alles kwam een gevecht, waarin het begeleidend Oorlogschip door de Franschen genomen werd; zij ontzeilden het; doch die gebeurtenis maakte potter ooggetuige van een scheepsgevecht. Het schip, 't geen hem voerde, dreigde er naderhand in te zullen geraken, en maakte zich ten strijd gereed; doch de gevreesde vijand bleek een Engelsch waarschuwend schip te zijn.
Na alle deze Reisontmoetingen van een onaangenamen aard, die den Reiziger stoffe tot velerlei stichtelijke bedenkingen aan de hand geven, ontdekten zij de Engelsche kust, en landden in Causend-bay. Ophoudingen aan scheepsboord waren hoogst vervelend, hoe aangenaam ook de kortstondige verfrisschingen, van 't land gekregen. De blijdschap daarover wordt deerlijk op nieuw bewolkt, daar de Engelsche scheepslieden die Baai weder verlieten, en het schip, van het noodige, inzonderheid van water, onvoorzien, door een geweldigen storm beloopen werd. Potter's pen beschrijft, wat bij hem te dier gelegenheid omging. Genoodzaakt weder terug te keeren, kwamen zij met veel gevaars in Plymouth-sound ten anker, waar hij gelegenheid zocht en vond om aan land te komen, daar de Prijsmeester van boord was.
Wat hem verder in Engeland ontmoette, zal het volgend Deel ons vermelden, en wij onzen Lezeren verslag doen van het verder wedervaren onzes Landgenoots op deze zonderlinge Reize.




Wandelingen en kleine Reizen door sommige gedeelten van het Vaderland; door H. Potter. Iste Deel. Met Platen. Te Amsterdam, bij A.B. Saakes. 1808. In gn. 8vo. 318 Bl.

Uit het gunstig onthaal, dat des Heeren potter's Lotgevallen en Ontmoetingen op zijne mislukte Reize naar

{==289==} {>>pagina-aanduiding<<}
de Kaap de goede Hoop bejegende bij onze Landgenooten, schijnt hij zich iets goeds te voorspellen omtrent deze zijne Wandelingen en kleine Reizen door sommige gedeelten van het Vaderland, en wij bedriegen ons, wanneer hij in dezen zich gebeellijk te leurgesteld vond bij velen der meest oppervlakkige Lezers. Eene vrolijke en ongedwongen voordragt, vlugtige waarnemingen, wier bevatting weinig inspanning van den geest vereischt, eenige praal van geleerdheid, belezenheid en oudheidkunde, afwisseling van den ongebonden stijl door welgekozen middelmatige of betere dichtstukjes, en vooral bespiegelingen der Natuur, benevens erustige overdenkingen, in den trant van hervey, tot een stichtend en godsdienstig doel gewend; ziet hier, wat de zoodanigen, het gros der Lezeren, inneemt, betoovert, en eenen kreet doet opgaan, wanneer ons kiescher gehemelte weinig smaak vindt in deze elders beter behandelde stoffen, of wel in dit alledaagsch kostje. Intusschen, daar zijn Eerw., in deszelfs Voorberigt, ons reeds den wenk geeft, dat het huidige Deeltje door één of misschien wel meer andere staat gevolgd te worden, en wij ons overtuigd houden, dat het opstellen derzelve, op dien voet, als hij gewoon is te schrijven, zeer luttel moeite kosten zal aan zijne vlugge pen, vermeenen wij het onzen pligt te zijn, hem daarvan te moeten asraden, dat hij, en ons geduld, en de beurs van hem toegenegen koopers, niet te veel verge. De welwillendheid toch omtrent eenen Schrijver van zijnen stempel verflaauwt, en slaat welras tot verontwaardiging over, wanneer hij die misbruikt, en, ondanks het eigenaardig verschil tusschen eenen grooteren Zeetogt en kleine Landreizen, nagenoeg dezelfde algemeene waarheden en lessen voordraagt. De nieuwsgierigheid bovenal van Lezers wordt vermoeid, en sluimert in, zoodra zij, misleid door eenen Titel, die hun belooft te vergasten op
voorwerpen van den Vaderlandschen grond, eenen schralen voorraad aantressen, en afgeleid worden tot menigerlei Bijwerk, dat, met kleine verandering in woorden of zaken, meer dan eens herhaald wordt, eigenlijk gesproken met de verlangde Hoofdzaak niets gemeens heeft, ja in waarheid dienen moest om den Schrijver zijn Boekdeel te helpen vullen. Hoe het zij, de Inhoud der Wandelingen en kleine Reizen, zoo verre ons de Eerw. potter dezelve thans mededeelt, laat zich in weinige woorden schetsen.

{==290==} {>>pagina-aanduiding<<}

Na den buitenlandschen Zeetogt onthield hij zich, ambteloos en buiten gezette bezigheid, in zijne kleine, hoewel in eenen aangenamen oord gelegene, Geboortestad Dokkum. De ommestreek, bekoorlijk wegens de rijke weilanden van beide Dongeradeelen en de nabijheid tevens der wouden in Dantumadeel, doorkruiste hij te voet op onderscheiden tijden des jaars, deed verders een uitstapje ter zee van Oostmahorn naar het bijgelegen Eiland Schiermonnikoog, wandelde in den winter langs den harden kleiweg op Leeuwarden, en begaf zich op nieuw, na eenig verblijf te huis, in gunstiger saizoen, over Kollum en onderhoorige Dorpen van die boschrijke streek, naar Strobos, van waar hij met de jaagschuit op Groningen voortreisde.
Dit naziende, zouden wij ons schier verwonderen over de bekwaamheid des Schrijvers, om zoo kleinen voorraad van stoffe tot een matig Boekdeel te doen uitdijgen. Doch de vorm van Brieven aan eenen, misschien onderstelden, Vriend in Engeland kwam hem te stade. Oudheidkundige narigten en wenken, omtrent namen van plaatsen, stinsen en dorpen of ruïnes, want zelden ook zijn deze aangelegener stukken voldoende beärbeid, werkten al verders mede tot de uitbreiding van zijnen arbeid. Wijdsprakige beschrijvingen en aanmerkingen over welbekende hedendaagsche gebruiken of zeden, en wat van dezen aard meer is, verbreedden ook zijn veld van waarnemen, en gaven der penne desgelijks schrijfftoffe. Dan bovenal de op- en ondergaande Zon, het veranderen van de gedaante der dingen bij wisseling der jaargetijden, bespiegelingen onder het wandelen, herinneringen aan Vrienden, aan vroegere ontmoetingen, aan plekjes grond hem dierbaar, of overdenkingen in de eenzaamheid (welligt bij een knappend vuurtje) op den laatsten dag des jaars, strekten hem tot bijlagen, en beslaan doorgaans, benevens vele ingelaschte aanhalingen uit de Psalmen, nieuwe Gezangen en onderscheiden hedendaagsche Dichtwerken, een aantal bladzijden.
Doch schoon wij aan dezen lossen schrijftrant veroorloven konden, dat daardoor de hoofdbedoeling en het eigenlijk onderwerp des Schrijvers te zoek gerake, en onder den stapel van gezochte bijsieraadjen als 't ware bedolven worde; schoon wij den Wandelaar toegeven, dat hij ons niet alleen verhale hetgene hij ziet, opmerkt, te berigten heeft, of wel der gezette

{==291==} {>>pagina-aanduiding<<}
nasporing en ontleding waardig keurt, maar bovendien ons zijne gepeinzen en nuttige overleggingen of herinneringen mededeele: nog mogen wij den huidigen arbeid van den Eerw. potter met onze goedkeuring niet vereeren. Hoedanige vermoedens meermalen bij ons ontrijzen, wegens het onnaauwkeurige der waarnemingen en opgesmukte der berigten, ons menigwerf stootende in buitenlandsche Reisbeschrijvingen, buiten staat zijnde om deze te wederspreken bij mangel aan eigene of wel beslissende getuigenissen, zien wij ons dan genoodzaakt stil te zwijgen, en den Man, die maar de palen der geloofwaardigheid niet te buiten gaat, ondanks onze zucht voor waarheid, uit bescheidenheid een gunstig oor te leenen. Dan omtrent dusdanige, zelfs kleine misleidingen en averegtsche opgaven aangaande ons Vaderland, welke wij met eigen oogen in staat zijn te logenstraffen, meenen wij verpligt te zijn, den Lezer te moeten onderrigten, zooras wij daarvan spoor vinden bij eenen Reiziger, wiens gezag juist hierom bij ons meerder daalt, naar gelang hij verder van de eenvoudige waarheid afwijkt.
Onmogelijk kan, of behoort althans de Hr. potter ons ten kwade te duiden, dat wij, onze Lezers eene proeve verschuldigd zijnde uit deze zijne Wandelingen, daartoe zoodanig eene verkiezen, die wij vermeenen dat onze betere toelichting vereische; daar niets ons voegzamer dunkt, om zijnen arbeid, en beschrijvingen vooral, op den waren prijs te leeren schatten. Wij bepalen ons des, met voorbijgang van andere misslagen, tot hetgene hij wegens eenen wandelweg buiten Leeuwarden en den voormaligen Prinsentuin aldaar geschreven heeft, hoezeer wij, ter bekorting, eene en andere tusschenrede zullen weglaten. Dus lezen wij, bl. 180.
‘Zoodra men buiten de fraaije Wirdumer poort gekomen is, vertoont zich aan de overzijde der stads gracht (op eenen matigen afstand evenwel van daar, zeggen wij) eene rij van deftige huizen, zich wederzijds (*) tot op

{==292==} {>>pagina-aanduiding<<}
eenen verren afstand uitstrekkende. Deze (*) volgende, en zijnen (den) koers oostwaarts op nemende, komt men weldra aan eenen zijweg. (Hier namelijk begint eerst de buurt, die men liggen laat.) Dezen inslaande, komt men op het bedoelde plekje, bij uitstek onder den naam van achter de hoven bekend. - Hoog opgaande boomen beschaduwen met hunne breede takken dien bekoorlijken weg, die ter wederzijde de bevalligste land- (of beter lust-) huizen en tuinen aan het oog vertoont. - De huizen zijn noch groot noch prachtig, maar uitstekend net en zindelijk; zoo ook de tuinen. Het nuttige is hier met het aangename in den hoogsten graad vereenigd; alles is hier zoo lief, zoo landelijk, zoo stil, zoo bevallig oeconomisch ingerigt, zoo natuurlijk en zoo eenvoudig schoon, dat het de aangenaamste werking op de zinnen doet, althans op de mijne.... Dezen bekoorlijken weg tot op zekere hoogte opgewandeld zijnde, wordt men onverwachts verrast met een ruim gezigt over eene uitgestrekte vlakte, op welke zich destige boerenwoningen en sierlijke buitenplaatsen (†), tuinen en
    bosschen (‡), akkers en waterstroomen, dorpen en gehuchten (§), in de treffendste verscheidenheid aan het verrukt

{==293==} {>>pagina-aanduiding<<}
oog vertoonen. Ter regterzijde of westwaarts (*) verheft zich de stompe toren van het boschrijke Huisum boven het statig geboomte, terwijl zich aan de andere zijde (lees, aan dien eigen kant) de prachtlooze vlakke tuinen van het eenvoudig Marienburg tot op eenen verren afstand uitstrekken. - Dit Marienburg was weleer een lusthuis van maria louisa, Prinsesse van Hessen-Kassel, grootmoeder des laatsten Stadhouders willem den V. Het geheel gebouw is
zoo klein, en altijd zoo klein geweest, dat het naauwelijks meer dan één vertrek bevat, en zoo dood eenvoudig en onaanzienlijk, dat er thans weinige zulke geringe burgerzomerhuizen (†), in den omtrek van de eene of andere Stad, gevonden worden; een schitterend en treffend bewijs van het nederig hart van die godvruchtige en achtenswaardige Vorstinne.’
Dan het wordt tijd, dat wij onzen Wandelaar alhier verlaten, om hem nog eenen oogenblik naar den voormaligen Prinsen, nu Nationalen, tuin te vergezellen. Want, dezen aangaande, lezende (bl. 187) ‘dat hij daar al-
{==294==} {>>pagina-aanduiding<<}
les vond in dezelfde oude regelmatige orde, en in den eigenen stijven stijl,’ waarin hij namelijk ‘denzelven meermalen gezien had,’ moesten wij ons verwonderne, dat vele veranderingen in den aanleg van den tuin naar den tegenwoordigen smaak, vooral sedert 1795 gemaakt, den Heere potter niet waren in het oog gevallen, zoo dat wij niet afkonden te twijfelen, of hij misschien in het ongunstig jaargetijde den eigenlijken aanleg wel volkomen had opgenomen uit het aanhoorige Koffijhuis. - Men zegge niet, dat wij ons aan kleinigheden ergeren; want, Lezers, het is onze schuld niet, dat de hoosdinhoud van het Werk geene belangrijker stoffen aanbiedt. - Ook ten aanzien van de Oudheidkundige berigten, die ons potter geeft, vermeenen wij hier en daar eenen misslag ontdekt te hebben: althans de verzekering van zijn Eerw. ‘dat de kerk de Oldehove te Leeuwarden weleer ‘vereenigd was met den nog overigen toren (*),’ buiten eenige aanhaling van oude Schrijvers, heeft bij ons geen voldoend gezag, om het tegendeel te gelooven van hetgene men tot hiertoe geacht heeft waarheid te zijn, dat de kerk op eenigen afstand van den toren gestaan hebbe. - Met één woord, wat genoegen zoodanige Lezers, die alleen ter
ontspanning van bezigheden dit Boekdeeltje met een vlugtig oog doorloopen, daarin vinden mogen, de losheid en onnaauwkeurigheid (†), waarmede hetgeschreven werd, draagt geenszins onze goedkeuring weg. Had toch zijn Eerw. zich eenigzins daaraan laten gelegen zijn, dat hij aan het Publiek gewigtige narigten leverde omtrent den Vaderlandschen grond, hij zoude zich dan minder onledig gehouden hebben met de vervelende beschrijving eener boeren-begrafenis bij Ferwert (waarbij hij zelfs, na den maaltijd, de Vrouwen beluistert, als zij ‘om een hoekje gaan, om de eene of andere noodige boodschap te verrigten,’ enz.) en soortgelijke belangrijke narigten, maar veelmeer in het breede

{==295==} {>>pagina-aanduiding<<}
gewaagd hebben van het Instituut der Doofstommen te Groningen, waaromtrent hij, daar zijnde, ashier geen enkel woord rept. - Dan genoeg ten bewijze, onder welken rang van Schrijveren wij den Heer potter rangschikken konden. Onzenthalve mag hij, als een onschadelijk, en, zoo men wil, soms stichtend Schrijver, ‘op morgen van Groningen met de jaagschuit naar Dokkum vertrekken,’ en wenschen wij gaarne hem eene goede te huisreize en het gehoopte ‘aangenaam gezelschap;’ dan bij de uitgave van een volgend Stuk zijner Wandelingen en kleine Reizen verlangen wij, dat hij hetzelve beter beärbeid en nagedacht in het licht zende, ten einde het onze aandacht meer waardig zijn moge dan dit Iste Deel, offchoon versierd met eene Titelplaat en een viertal Afbeeldingen van Gezigten in en bij Leeuwarden, als van het Slot Tjaarda State te Rinsumageest en het Dorp Kollum, allen vrij wel naar waarheid geteekend.




Willem van Holland, Treurspel. Door Mr. Willem Bilderdijk. En: Elfriede, Treurspel. Door Vr. Katharine Wilhelmine Bilderdijk. In 's Cravenhage, bij Immerzeel en Comp. 1808. Behalve het Voorberigt, te zamen 232 bl.

‘Het Deeltjen Tooneelpoëzij’ - dus vangt de Heer bilderdijk zijn Berigt aan den Lezer aan - ‘dat wij hier aanbieden, zal van een
    Tweede gevolgd worden. - Wanneer de verplaatsing des Koniuklijken zetels naar de Hoosdstad des Rijks, die ook mijne moederstad is, en de zucht om
    den Amstelschen Schouwburg onzen kunstkwekenden Vorst op een echt Hollandsch onthaal te doen toeven, mijnen floris den vijfde (*) als met eenen tooverslag in het aanzijn riep, was natuurlijkerwijze de elektrike schok in mijn hoofd te geweldig geweest, om in eens uit dien bruischenden stroom eener aangezette verbeelding te rug te komen, en in eenen anderen, mij natuurlijker en voor mij-zelven belangrijker Dichtvang af te wisselen. 't Kon niet anders, of dat Treurspel moest van een Tweede, en dit van een Derde gevolgd worden, en zoo ontstonden, en de willem van holland, en de kormak: vruchten eener wreede slaaploosheid, die zij zalfden en veellicht tevens aanzetteden, en medegedenkteekenen van de jammerlijkste maand mijns levens, op en voor mijn krank-
{==296==} {>>pagina-aanduiding<<}
bed in Katwijks afzondering onder woedende folteringen doorgebracht.’
Waarlijk! men kon zich van eene, in zulke omstandigheden ontloken, dichtvrucht niet veel schoons beloven, en wij moeten erkennen, dat wij de lezing van het boven aangekondigde Treurspel des Heeren bilderdijk met geen gunstig vooroordeel aanvingen. Vruchten van wreede slapeloosheid, gedenkteekenen van de jammerlijkste maand eens reeds zoo jammerlijken levens, op en voor een krankbed onder woedende folteringen doorgebragt - hoe konden die met mogelijkheid smakelijk wezen? - waardig, om er anderen op te onthalen?
Wij vonden ons echter in onze meening bedrogen, en ontdekten, na de lezing van het eerstgemelde Treurspel, dat de Heer bilderdijk inderdaad een meesterstuk had voortgebragt. Hoe is het mogelijk - dachten wij dikwijls - dat dit de vrucht van eenen, zoo hoogst ongelukkigen, toestand kan zijn! Wat zou de Man niet kunnen scheppen, indien hij eens gezond van ligchaam, vrolijk van harte en opgeruimd van geest ware!
Het is dus voor ons Vaderlandsch Tooneel eene wezenlijke en hoogstbelangrijke aanwinst, dat onze grootste Dichter zich wel heeft willen verledigen, om voor hetzelve te arbeiden. Jammer slechts, dat wij weinig hope mogen voeden, dat hij zijn voortreffelijk kunstvermogen aan deze soort van poëzij bij voortduring zal toewijden. Doch laat ons te vrede zijn met hetgene wij reeds ontvingen, en dezen arbeid met dankbaarheid waarderen. Mogt het voorbeeld, door bilderdijk gegeven, andere vernusten van den eersten rang in ons Vaderland opwekken, om eens ernstig te denken aan den opbouw en de herstelling van ons zoo vervallen en verbasterd Tooneel! Mogten zij inzien, dat dit vak van poëzij waarlijk onder de belangrijkste en moeijelijkste deelen der kunst behoort, dat het hunne edele begaasdheden en vermogens allezins waardig is, en dat het door kunstenaars van minderen stempel, die al vrij wat meenen gedaan te hebben, als zij ons eenige berijmde zamenspraken leveren, inderdaad verlaagd en ontheiligd wordt! Ja - mogten hunne uitmuntende kunst-voortbrengselen ons Vaderlandsch Tooneel zuiveren van dien talloozen bonten zwerm van hedendaagsche Drama's, meestal onrijpe vruchten van vreemden bodem - en mogten wij zoo gelukkig zijn, van de eer en glorie van onzen Schouwburg op eene luisterrijke wijze hersteld te zien!
Wanneer wij zulke stukken, als het voor ons liggend Treurspel van bilderdijk, en dat zijner uitmuntende Gade, onder het oog krijgen, dan beginnen wij te gelooven, dat onze uitboezemingen niet meer onder de pia vota behooren.
Het stuk van bilderdijk is inderdaad een meesterwerk. Schoone dichterlijke waarheid en echt dichterlijk gevoel;

{==297==} {>>pagina-aanduiding<<}
stoute en oorspronkelijke, zachte en teedere, groote en brave, onedele en verachtelijke karakters, wel aangebragt, wel uitkomende, wel volgehouden en zich steeds gelijk blijvende; rijkheid van vinding; belangrijkheid van onderwerp; handeling zonder woordenpraal; zwier van woorden zonder wijdloopigheid; kortheid, kracht en gespierdheid, zoo als geen proze die bezitten kan; kiesche, stoute, waardige taal, aan edele, doorluchtige personaadjen voegende; ougedwongene en eenvoudige overgangen; ongezochte en treffende wendingen; gepaste afwisseling van tooneelen; telkens en trapsgewijze klimmende belangrijkheid, die de aandacht boeit, levendig houdt, meer en meer opwekt, verrast en onmerkbaar voorbereidt tot de natuurlijke, doch treffende ontknooping; vloeijende en krachtige verzen, die het oor streelen en het hart roeren; schitterende sieraden der kunst; echte Treurspelstijl; welgekozene beelden en vergelijkingen; schoone beschrijvingen, zelfs dáá-zoet en vloeijend, waar namen van personen en plaatsen zich niet zoo gemakkelijk in het vers lieten brengen; - dit, en alles, wat de poëzij keurigs en heerlijks bezit, maken den willem van holland tot een uitmuntend kunstgewrocht, onzen bilderdijk waardig.
Zullen wij den Inhoud van dit meesterstuk in een dor geraamte aan onze Lezers mededeelen - waartoe zoude dit dienen? Zullen wij onze Letteroefeningen met eenige schoone tooneelen of uitstekende regels versieren - wat zullen wij kiezen? Het kiesch, edel en krachtig gesprek tusschen adelheide en stavo? (Iste B. 2de T.) Of het onderhoud van adelheide met den Kuinder Graaf, en der laatsten vleijende en listige, doch met zijn karakter juist overeenkomende, raadgevingen? (1ste B. 3de T.) Of de kunstige en edele taal, waarmede adelheide hare Dochter voorbereidt en in hare belangen zoekt over te halen? (1ste B. 4de T.) Of de roerende alleenspraak van ada (2de B. 7de T.) welke eindigt met deze krachtige regels:

Dan neen, een helsche woede ontrukt mij 't; - sleurt bij 't hair 
De onnoozle, hoe zij kermt, voor 't haatlijk Echtaltaar, 
En trapt haar 't hikkend ja haars ondanks uit den gorgel, 
Bij 't klaatren van 't gejuich, van zangrenstem en orgel! 
Zie, hemel! zie, zie neêr! - Ik hoor gerucht, men koomt! - 
Waar wijke ik? - Wijken, ach! En waar dan voor geschroomd? - 
Of schame ik mij die bron die asruischt langs mijn kaken, 
En zal ik op mijn beurt natuur en hart verzaken? 
Mijn Vader, neen, ô neen! 

Of willems doorluchtige taal, zoo fier en tevens zoo gepast, zoo juist berekend naar de omstandigheden, in welke

{==298==} {>>pagina-aanduiding<<}
hij zich bevond? (2de B. 10de T.) Of adelheide's fraaije en staatkundige opwekking en aanmoediging der Edelen? (3de B. 10de T.) Of de listige, doch keurige taal, die de krane jegens ada voert, en de moedige en krachtige uitboezeming der beleedigde, getergde en met regt verontwaardigde ada? (4de B. 2de T.) in welk tooneel ons de volgende regels bijzonder schoon zijn voorgekomen:

ada. 
Wat ben ik dan? 
de krane. 
Gravin! - 
Maar, aan mijn zorg betrouwd door Hollands Ruwaardin. 
ada. 
Neen; zeg, gevangen. Zeg .... 
de krane. 
Verkiest ge u dus te heeten, 
Mevrouw - de kluister wacht, de zachte Huwlijksketen. 
ada. 
Barbaar! 
En vervolgens: 
 
Wat rept gij van mijn Moeder, 
Gij, vloekbre vijand van mijns Vaders dappren broeder? 
Gij, muiter, die, gevormd tot huichlen en verraân, 
Aan zijn geheiligd lijf uw klaauwen durfde slaan 
In volle vrede en pais, en rustende op Verbonden! 
Gij, broeinest van verraad en duizend belsche vonden! 
Ga, viel mijn Moeder vrij, en put uw listen uit, 
Dat ze op haar borst en mij 't vervolgend wraakvuur stuit', 
Daar 't uit de wolken schiet om 't eerloos hoofd te treffen, 
Dat gruwien grondslag maakt van heerschen en verheffen; - 
Maar weet, ik ken u, ik! Gij, sterf van schaamte en spijt, 
Verwaten schrikgedrocht, en booswicht, als gij zijt! 

Of, eindelijk, het schoone, roerende laatste Tooneel van het laatste Bedrijf? - Gewisselijk! bij zoo grooten rijkdom van voortreffelijkheden valt het moeijelijk iets te kiezen, om er den Lezer bij voorkeur op te onthalen, en wij moeten ons dus vergenoegen, met den overheerlijken Slotzang in zijn geheel over te nemen, die ons de reijen der Ouden en zoo

{==299==} {>>pagina-aanduiding<<}
menig uitmuntend Dichtstuk van vondel herinnerde. Zie hier denzelven:

Hef, Holland, hef het moedig hoofd, 
Van nieuwe glans omschenen, 
(Een glans die allen luister dooft) 
Door damp en nevels henen! 
Verhef het tot een hooger trans, 
En laat van de opgestoken lans 
d'Outzachbren Liebaart waaien, 
Daar de arend, in zijn steilste vlucht, 
Hem welkom heet in 't blaauw der lucht 
Bij 't schittrend bliksemzwaaien. 
 
Blink, Hollands schildleeuw! vonkel! straal! 
En schud de gouden manen! 
Zwicht' Roomsche en Grieksche wapenpraal 
Voor uw ontrolde vanen! 
Dat Eems, en Rhijn, en Maas, en Vlie, 
Den Overwinnaar hulde biê, 
Bedekt met Lotosblaâren; 
Met palmen van het Morgenland; 
Met lauwren van 't Hesperisch strand; 
En 't bloed der Nijlbarbaren! 
 
Zwell' Hollands oorlogzuchtig bloed 
In 't bruischend hart der Helden! 
Betemmers van den pekelvloed, 
En scheppers van hun velden! 
Hier smooren wrevel, oproer, twist; 
En de oude veete werd geslist; 
Gedempt, de bron der smarten! 
De staf, door Diedrijks hand getorscht, 
Behoort den aangebeden' Vorst! 
Hem, aller braven harten! 

Voortreffelijk, in zijne soort, is mede de elfriede van Vrouwe katharine wilhelmine bilderdijk. Ook dit stuk hebben wij met het hoogste genoegen gelezen, en wij aarzelen geenen oogenblik, om het onder de beste Treurspelen, die wij in onze taal bezitten, eene vereerende plaats toe te wijzen. Geene enkele aanmerking van belang hebben wij op hetzelve te maken. Welk eene diepe kennis van het menschelijke hart legt deze Puikdichteresse niet aan den dag! hoe heerlijk weet zij de hartstogten niet te schilderen! En - welk eene schoone poëzij! welk eene bedrevenheid in het werktuigelijke der kunst! welk eene gemakkelijkheid in uitdrukking! welk eene zoetvloeijendheid en kracht tevens in de

{==300==} {>>pagina-aanduiding<<}
verzen! welk een zoete, teedere, roerende toon! Ja, waarlijk! Mevrouw bilderdijk heeft aanspraak op onze eerbiedige hulde. Haar meesterstuk verdient naast de schitterende kleinooden van haren Echtgenoot, wiens geest en kunstvermogen zij tevens met zijn hart en zijne liefde schijnt verkregen te hebben, geplaatst te worden, en bilderdijk en zijne Gade zijn in staat, om den roem van van winter en van merken te verdooven.
Ten bewijze van het voortreffelijk kunstvermogen dezer begaasde Vrouw, zullen wij eenige stukken uit dit Treurspel den Lezer mededeelen. Wij kiezen hiertoe een gedeelte van het 2de Tooneel des 2den Bedrijfs, waarin edelwold zijn onherstelbaar vergrijp en het onheil, dat hem wacht, aan elfriede bekend maakt.
Vooraf echter behooren wij te zeggen, dat de schoone elfriede door edgar, Koning van Engeland, vurig bemind werd; dat hij haar slechts eenmaal had gezien, en niet wist, wie zij was, of waar zij zich ophield; dat edelwold, vriend en gunsteling des Konings, den last had bekomen, om elfriede op te sporen, haar 's Konings liefde te openbaren en de kroon van Engeland aan te bieden, en dat edelwold, in stede van hier aan te voldoen, zelf van de hevigste liefde voor de schoone vervuld werd, hare wedermin verwierf en zich met haar in den echt verbond, voor elfriede 's Konings last verborgen houdende, en den Koning berigtende, dat het beminde meisje niet te vinden was, en dat alle zijne nasporingen vruchteloos waren geweest. Eenigen tijd bleef dit voor edgar verholen. Doch eindelijk staat het ontdekt te worden ... de Koning zal elfriede zien. Edelwold komt nu wanhopend bij zijne Gade, om haar dit verschrikkelijk nieuws, 's Konings komst en zijn ijsselijk ongeluk te ontdekken.

Edelwold, die, de kamer invliegende, zich in hare armen werpt en het hoofd aan haar' boezem verbergt. 
Elfriede! 
elfriede. 
Gij zijt het! 
edelwold. 
Ik, ja ik, die in uw armen vliede! 
elfriede. 
Ach! Heeft uw wreede brief mij 't harte niet verplet, 
Het is, dat niets op aard mijn liefde palen zet. 
Niets, dierbare Echtgenoot, niets gaat die Min te boven! 

{==301==} {>>pagina-aanduiding<<}

Maar spreek, wat kon uw ziel haar kalmte dus ontrooven? 
Zijt gij niet eeuwig mijn? - 
edelwold. 
Neen. Klem mij aan uw hart, 
Dit oogenblik nog slechts - dit oogenblik van smart! 
Ik maak het mij ten nutt', om van uw kuische lippen 
Nog één verkwiklijk woord, één woord te hooren glippen. 
Nog eene omhelzing dan, en 'k toef mijn gruwzaam lot! 
Een' teedren kus! en dan - verfoei me -! 
elfriede. 
Groote God! 
Heb deernis met mijne angst! - Ik bidde u aan, mijn Gade! 
edelwold. 
ô Dat ik me aan dien blik vol liefde nog verzade! - 
'k Vlood herwaart om nog moed te scheppen uit uw oog; 
Thands voel ik hoe mijn ziel zich in dien waan bedroog! 
Mijne Egâ, geef mij kracht om me uit uw' arm te rukken! 
Om 't laatst vaarwel ...! 
elfriede. 
Neen, nooit ... 
edelwold. 
Ik moet voor 't noodlot bukken. 
elfriede. 
Gij zijt mijn Echtgenoot. 
edelwold. 
ô Zoetheid van dit woord! - 
Neen! gruwzaam klinkt een naam die mij het hart doorboort. 
Elfriede -! 
elfriede. 
Spreek, ô spreek, wat is u wedervaren? enz. 
En vervolgens: 
 
Omvatte uw schuld de dood, ô spreek! ontdek ze mij! 
'k Heb moed, te hooren, wat dit ijslijk noodlot zij. 
edelwold. 
U was een kroon bestemd; - door mij ging ze u verloren! 

{==302==} {>>pagina-aanduiding<<}

elfriede. 
't Verlies uws harts alleen kan mijn geluk verstoren! 
't Was dat, waarvoor ik beefde. - Is dit uw hart nog mijn, 
Wat dan mijn lot ook zij, het moet benijdbaar zijn. 
edelwold. 
Had ik de last volbracht, mij door den Vorst gegeven, 
Gij waart tot Englands troon aan Edgars zij' verheven! - 
Nu kent ge uw lot, - beslis! Wat rest er na mijn schuld, 
Dan dat ge uw' Echtgenoot met vloek beladen zult! 
elfriede. 
Mijn Egâ! hoor me! 
edelwold. 
Eilaas! 
elfriede. 
Eer ik ons Echtheil smaakte, 
Ja, eer dit jeugdig hart nog voor uw liefde blaakte, 
Waar toen de diadeem van England me aangeboôn, 
'k Waar licht verblind geweest door 't schittren van de kroon, 
En 'k had (ik ken mij-zelv') hem die het durfde wagen 
Mij dien te ontrukken, ja, den selsten haat gedragen. 
Maar, als uwe echtgenoot, en zalig in uw min, 
Wat vrage ik naar den rang van Englands Koningin! 
Uw liefde is mij alleen het eenigst goed op aarde; 
Wat is mij Edgars kroon? wat heeft die mij voor waarde? 
Uw hart, mijn Edelwold! uw ongelijkbaar hart 
Bepaalt mijn' wensch-alleen. - Hoe zucht gij! Welk een smart! 
Of twijfelt ge aan mijn taal? kunt gij mijn hart mistrouwen?... 
edelwold. 
Aanbiddenswaarde! neen! Maar in uw deugd te aanschouwen 
Verlies ik mij geheel! 'k Bewonder, 'k bidde u aan! 
En 'k durf mijn schamend oog niet op mij-zelven slaan. 
En Edgar .... 
elfriede. 
'k Wacht hem hier, en smeek hem om genade. 
De vriendschap komt mijn bede in 's Konings hart te stade. 
Hij zal mijn tranen zien; maak op zijn deernis staat! 

{==303==} {>>pagina-aanduiding<<}

edelwold. 
Onnooz'le! Werpt de Vorst één' blik op uw gelaat, 
Herkent hij 't treffend schoon, zoo vurig aangebeden, 
Dan moet de ontvlamde haat in plaats der vriendschap treden. 
Dat onweêrstaanbaar schoon vermeerdert slechts mijn schuld. 
elfriede. 
Geloof me, eene ijdle vrees heeft u het hart vervuld. 
d'Ontroering van mijn ziel, in elken trek te lezen, 
Doet me in dit oogenblik geen hart gevaarlijk wezen. 
edelwold. 
Geliefde! ... 
elfriede. 
Ik hoor gewoel! Om 's hemels wil, ontvlied! 
Verberg u, Edelwold! 'k zie Wachten in 't verschiet! 
ô Toef niet! - 

Ten aanzien van spelling en taal, zouden wij veel hebben aan te merken, waarin wij het met den Heer bilderdijk niet eens zijn; doch wij willen hierover met hem niet twisten. Verzen, nogtans, als: Hoe! duldt (voor dulden) dit Hollands bloed - dit Hollands Edellieden? Van Adaas en van Loons hun nog verborgen vlucht enz. kunnen wij niet goedkeuren, en het eens moeders, mijns dochters enz. heeft ons, wij ontveinzen het niet, geweldig gestooten.




Najaarsbladen. Door Mr. Wm. Bilderdijk. 1ste Deel. In 's Gravenhage, bij Immerzeel en Comp. 1808. Behalve het Voorwerk, 181 bladz.

‘Op nieuw een Dichtbundel van bilderdijk!’ ja, waarlijk! dit dachten wij bij het zien dezer Najaarsbladen; doch niet met het gevoel, hetwelk de Heer bilderdijk aan zijne Lezers, van welke hij zoodanigen uitroep verwacht, bij den aanvang des Voorberigts, toeschrijft: maar met een gevoel van genoegen en verwondering; genoegen, omdat het ons altijd aangenaam is, op keur van poëzij te gast te gaan; verwondering, omdat wij volstrektelijk niet begrijpen kunnen, hoe het mogelijk zij, dat een Man, die, volgens zijne eigene betuigingen, zóó ongelukkig is, zóó naar ziel en ligchaam lijdt, zoo vele schoone geestvruchten kan voortbrengen. Deze

{==304==} {>>pagina-aanduiding<<}
verwondering steeg nog hooger, toen wij, de voortreffelijke Dichtstukken gelezen hebbende, onze aandacht vestigden op de onzuivere bron, waaruit dezelve zijn ontsproten. 's Mans ziel toch schijnt met bitterheid ganschelijk vervuld te zijn. Men leze slechts het korte Voorberigt, en zie, hoe hij over zijne Lezers, over het Menschdom, over zich zelven en zijne eigene voortbrengsels denkt! Ons lust het niet, bij de uitvloeisels van dien wreveligen luim te verwijlen.
Alleenlijk moeten wij hier openlijk zeggen, dat wij, zoo zeer als iemand, opregte bewonderaars en vereerders zijn van den Heere bilderdijk, dat wij hem houden voor den grootsten Dichter van zijnen tijd, dat zijne eer en zijn roem ons, zoo zeer als iemand, ter harte gaan, en dat het ons, even daarom, gevoelig leed doet, dat dezelfde bilderdijk, wiens verdiensten zoo algemeen erkend zijn, wiens roem zoo duurzaam gevestigd is, geene gelegenheid laat voorbijgaan, om de even zeer erkende verdiensten, den even zeer gevestigden roem van anderen te verkleinen en te bezwalken, - van anderen, die reeds gestorven en dus niet eens in staat zijn, om zich te verdedigen (*); dat dezelfde bilderdijk zich met paradoksen .... doch ‘die paradoxen vreest, heeft de waarheid niet lief’ - en wij zwijgen!
Van de Gedichten zelve hebben wij niets anders te zeggen, dan dat zij van bilderdijk zijn. Men zal dezelve, zonder twijfel (eenige gevoelens en begrippen, hier en daar verspreid, misschien uitgezonderd) met het hoogste genoegen lezen.
Zij zijn echter alle niet van dezelfde waardij. Als uitmuntend zijn ons voorgekomen Ulysses Hellevaart, Gerard aan Machteld van Velzen, De Onsterflijkheid der Dichtkunst, De Lierzang, Ontucht, Verleiding, Vaderlijke Bruiloftsvermaning, en inzonderheid De Starrenhemel (waarbij eene Kaart van den Noordelijken Starrenhemel gevoegd is) in welk stuk wij weder de onvergelijkelijke kunst van bilderdijk mogten bewonderen. Welk eene rijkheid van vinding! welk eene vruchtbaarheid van geest en vernuft! welke bevallige beelden! welke heerlijke wendingen! welke zachte, ongezochte overgangen! welk eene zoetvloeijende versificatie! Wij wilden gaarne onze Lezers op eenige schoone verzen uit dit uitmuntend Dichtstuk onthalen. Doch wij zonden dan te veel moeten overnemen, en geven dus liever de drie laatste Coupletten van het Dichtstuk: De Lierzang. Hier zijn ze.

Van hier, van hier een' ijdlen zang, 
Die noch de tranen op de wang, 

{==305==} {>>pagina-aanduiding<<}

Noch 't bloed door 't wallend hart doet bruischen! (*) 
Die ijdle woordenpronkerij 
Voor de Almacht neemt dier poëzij, 
Wier wet het vast gestarnt' doet ruischen. 
 
Die Macht, die al wat is bezielt, 
Waar al wat aâmt voor nederknielt; 
Die (Leven, Liefde, samenstemmen,) 
De Heemlen aan haar snoeren leidt, 
En Zonnen door de onmeetlijkheid 
In d'Oceaan des lichts doet zwemmen! 
 
Haar vall' wat sterslijk is, te voet! 
Zij zwaai den rijkstas op 't gemoed, 
En breidel' zin en denkvermogen! 
Dan drijst en rijst en daalt en zwelt 
De boezem van haar zoet geweld, 
Aan sterslijkheid en aard onttogen! 

Het vers op de Nietigheid moge kunstig zijn, het heeft ons niet behaagd. Misschien is het wel al te kunstig en daardoor eenigzins gedrongen. Men leze slechts een paar Coupletten.

Wat's het wenschen 
Van ons menschen? - 
Tochtig wrenschen, 
Zelfverflensen, 
Krachtverteer. 
Of wij loeven, of wij lensen, 
't Is een nietig spinragtrensen; 
Dwarlen op een peilloos meir. 
 
Neen, mijn vrienden! 
Wij verdienden 
Naam van zienden 
Noch gebiênden: 
Maar wij zijn 
Blinden; wat niet is bespiênden; 
Slaven; nooit het juk ontvliênden; 
Onder lynx- en koningschijn. 

Regels, als de volgende, zou men niet van bilderdijk verwachten:

‘Rampzaalge! een machtig God weêrstreeft uw 't huis-waart vaart.’ 


‘Nietig molm, en ons niet meer.’ 


{==306==} {>>pagina-aanduiding<<}


‘Neen, deugd is rechtheid (en onkreukbaar, onverbuigbaar) 
Van wil; Geen ijdle trek, van zelfzucht overtuigbaar.’ 


‘De Egyptsche look- en vleeschnatpot.’ 

Noch ook den volgenden:

‘Hem offre, wat mijn liefde u hijgend deed ontschieten.’ (*) 

Wij vinden in dezen bundel een stuk, gibeon genaamd, hetwelk, volgens het onderstaand jaartal, in 1760 reeds vervaardigd is. Wanneer men dit met het jaartal onder het Gedicht, Op mijn Twee-en-vijftigsten Verjaardag, vergelijkt, schijnt de Heer bilderdijk omstreeks 4 jaren oud te zijn geweest, toen hij Gibeon maakte! Het is echter naderhand beschaafd.

Verhalen, door N. Karamsin. Uit het Hoogduitsch vertaald. Te Leyden, bij P.H. Trap. 1808. In gr. 8vo. 150 Bl.

De vertaling dezer verzierde Verhalen hebben wij aan dezelfde hand als die der Reizen van karamsin te danken; en na een zoo uitvoerig berigt, als wij van deze laatste meermalen gegeven hebben, lijdt wel bij geen onzer Lezeren eenigen twijfel, dat ook in dit vak de pen aan dien Reiziger uitnemend wel is toevertrouwd. Dichterlijke teekening en warm gevoel zal men in deze opstellen niet miskennen, en zij geven een bevallig en aangenaam onderhoud. Zij werden eerst in het Hoogduitsch en nu ook in het Hollandsch overgebragt; en buitenlandsche Journalen gaven aan dezelve den welverdier den lof. In deze weinige bladen ontvangen wij vier onderscheidene kleine Romans, of zoo dit woord noodzakelijk grootere boekdeelen beteekenen moet, althans voor dezelve overvloedige bouwstoffe. Vier Romans zeggen wij; dan het laatste Verhaal is, hopen wij, op eene daadzaak gegrond; deze zes bladzijden teekenen regt edele weldadigheid. In de overige heeft de liefde de hoofdrol. - 1) Natalia, een belangrijk verhaal; uitnemend beviel ons de teekening der lieve natuur, en het ontstaan van den onschuldigen hartstogt. Liefde en onschuld, schaking, schitterende heldhaftige moed, en eindelijk vergiffenis en geluk. - 2) Julia. Wij twijfelen, of wij dit dichterlijk opstel als tegen jengdige vrouweiijke ligtzinnigheid gerigt, of als eene lofrede op het fijne vrouwelijke gevoel, en de (wij hopen niet zeldzame) vrouwelijke deugd en verhe-
{==307==} {>>pagina-aanduiding<<}
venheid van ziel, ook bij al het voorkomen van ligtzinnigheid, en eene voor het minst dubbelzinnige levenswijze, moeten aanmerken. Hoe het zij, het slot maakt alles goed, en de bekoorlijke Julia verdient onze achting. - 3) De ongelukkige lisette. Dit verhaal teekent ons de eenvoudige bedrogene onschuld, en is menschkundig en aandoenlijk. - 4) Floris silin is de edele weldadige man.
Met de overbrenging van deze Verhalen is aan het lezend publiek dienst geschied; men zal ze gaarne bij 's mans Reizen voegen.

Nieuwe Romans van Wieland, Lafontaine, Schilling en anderen. VIde Deel.

Ook onder den Titel:

Spaansche Novellen, door C.A. Fischer. - Het Signalement, door L.T. Huber. Uit het Hoogduitsch vertaald. Amsterdam, bij L.A.C. Hesse. 1808. In 8vo. 232 Bl.

Niet minder dan 15 stuks onderscheidene Verhalen, allen getrokken uit zoo vele oorspronkelijke, naar het schijnt langwijlige, Spaansche Verhalen, beslaan de eerste 129 bladzijden van dit boekdeeltje. Wij geven het den Verzamelaar toe, in derzelver ouden vorm, met volzinnen van geheele bladzijden, zouden zij niet behagen; want zelfs nu, hoe kort zij ook mogen zijn, zijn zij in ons oog van weinig waarde, en wij geven ze, met hem, vooral geenen hoogeren titel, dan ligte daar henen zwevende blaadjes, vlugtige kinderen van éénen dag, en niet bestemd voor eene langere onsterfelijkheid. Zij zijn, zoo als hij zich uitdrukt, onder zijne hand leesbaar geworden, en wij zeggen: evenwel vooral niet meer dan leesbaar; het zijn, om zoo te spreken, geraamten, schraal en dor over het geheel; zij boezemen doorgaans maar weinig belang in. Kortom wij vonden, in deze 15 stuks Geschiedenissen, voor verstand en hart maar weinig voedsel. Daar de bezitters van het werk intusschen ook dit zesde Deel bij de vorige en volgende zullen dienen te plaatsen, (ten zij zij liever den algemeenen titel willen wegsnijden, en nu en dan het een en ander uit deze verzameling, als der plaats onwaardig, uitmonsteren,) zoo geeft het ons genoegen, dat men ter bladvulling, opdat dit Deel in grootte aan de overige zou evenredig zijn, er een paar Verhalen, van eene andere soort, heeft bijgevoegd: Het Signalement, en De Minnaar; welke beide eene meerdere waarde hebben,

{==308==} {>>pagina-aanduiding<<}
en het eerste vooral voor ons eene aangename verrassing was, en waarlijk eene voldoening voor de onvruchtbare en dikwijls vervelende lezing der vroegere Spaansche Novellen; terwijl het, naar ons oordeel, deszelfs opsteller eer aandoet, ten aanzien van zijnen smaak en de kennnis van het menschelijk hart, en voorzeker met deelneming gelezen wordt.

Willem en Naatje, of de Liefde door den Godsdienst geheiligd. Eene proeve van Volkspoëzij, ter bevordering van goeden Smaak, Godvrucht, Deugd en Huisselijk Geluk, onder alle Standen. Door E.H.L. Amsterdam, bij J.G. Rohloff. 1809. In 8vo. 72 Bl.

Wij zijn het met den H.L. volkomen eens, dat de Dichtkunst, naar haren aard, den besten invloed op het Volk kan en behoort te oefenen: Wij erkennen even gaarne, dat zijne schets van kuische Liefde, in eenige doorloopende Gedichtjes, wel iets heeft van dat eenvoudige en hartstogtelijke, welk met voordeel kan werken op het hart. Maar hij houde het ons ten goede; zijn Willem is een Landman, en Naatje eene Boerin. Zijne schets is dus voor éénen waardigen stand, en niet voor alle standen. Waarom zuiks niet duidelijk op den titel aangewezen? Voor den Boerenstand is zijne poëzij - neen, ook dit is niet zoo juist; want zij is wat al te plat, zonder eenige vinding, - zeer gepast. Gezocht echter is de koop van een kanarievogel, zoo als dezelve hier staat, daar zulks veel voegzamer met den aankoop van een ander stuk huisraad ter versieringe had kunnen verwisseld worden: of de Dichter, als zoodanige, had van zijn onderwerp partij moeten trekken, om de gehechtheid eener moeder aan haar kroost en de vrolijke opvoeding te schilderen, waarvan de Schepper, door de geheele natuur van het zingende Koor, het hoorbaar en aanschouwelijk beeld ten toon spreidt. Wij verheugen ons echter, dat de 43 jarige H.L. nog zoo eenvoudig rein en schoon gevoelt, en noodigen hem tot volmaaktere proeven in dit kunstvak.






{==309==} {>>pagina-aanduiding<<}

Algemeene Vaderlandsche Letter-oefeningen.

Drietal Redevoeringen, uitgesproken ter gelegenheid van Leidens Ramp; Hollands Watersnood, en bij het eindigen der Achttiende Eeuwe; door Jan Brouwer, Leeraar der Doopsgezinden en Lid van het Zeeuwsch Genootschap der Wetenschappen. Te Leeuwarden, bij D. van der Sluis. 1809. IV, 74 Bl. Uitgegeven ten voordeele der Ongelukkigen wegens de jongste Overstroomingen.

Gelijk elk voortbrengsel van den menschelijken geest zijne eigene, bepaalde kenteekenen heeft; zoo moet ook de Leerrede, in onderwerp zoo wel, als in vorm en stijl, haar geheel eigen karakter dragen. Het onderwerp moet zuiver godsdienstig, of, wat bij ons hetzelfde is, Christelijk zijn; dat is, het moet in zoodanige waarheden bestaan, welke allen tot het godsdienstige en zedelijke betrekking hebben, en den mensch tot goede neigingen, tot edelaardige gezindheden, tot onwrikbare besluiten en waardige bedrijven aansporen, afgeleid uit zulke beginselen, en aangedrongen met zulke beweegredenen, als het Evangelie, naar eene gezonde uitlegkunde, aan de hand geeft. De vorm moet klaar, en zoo eenvoudig zijn, als het onderwerp gedoogt. De stijl moet deze klaarheid door natuurlijke losheid en geleidelijke opvolging van gedachten en woorden behoorlijk doen uitkomen. Verhessing en versterking van onzen inwendigen mensch, godsdienstige stichting, - ziet daar de ééne, groote strekking van elke Leerrede. Deze, meer aangeduide, dan ontwikkelde kenteekenen, zijn, onzes oordeels, zoo naauw verbonden met het wezen van elke Leerrede, dat zij door niets van dezelve kunnen en mogen gescheiden worden. Geene bijzondere gelegenheden zelfs, bij welke de Leeraar den Kansel moet beklimmen, kunnen of mogen eenige inbreuk maken op dit bepaalde Karakter der Leerrede, en indien zij hetzelve in eenig gedeelte verloochent, dan draagt zij haren naam te onregt, en is een halsslachtig, wanschapen wezen. Wel is waar, het is moeije-
{==310==} {>>pagina-aanduiding<<}
lijk, om in eene Leerrede, bij eene bijzondere gelegenheid gehouden, dit haar karakter zuiver te bewaren; maar dit moet ons, bij de beoordeeling van dezelve, niet vervoeren tot eene, naar ons inzien, hier allezins ongeoorloofde toegeeflijkheid. Ook kan dit ééne karakter verschillend gewijzigd worden, gelijk voorbeelden leeren; maar de grondtrekken moeten dezelfde blijven. De
gewijde welsprekendheid kan een verschillend karakter aannemen, naar het bijzonder eigene des Redenaars, en hier alleen geldt het bekende: Vario modo bene fit. Bij eenen clarke openbaart zij zich in een duidelijk en bijna wiskundig betoog, bij eenen tillotson in eene natuurlijke leiding der gedachten, bij eenen bourdaloue in eene overweldigende kracht, bij eenen blair in eenen edelen zwier en krachtige bevalligheid, bij eenen hulshoff en van der roest in eenen zachten, gemoedelijk-godsdienstigen ernst, bij eenen reinhard in eenen bondigen, sierlijken redeneertrant; maar allen hebben dezelfde groote strekking, bewaren hetzelfde algemeene karakter, en hebben dus ook nagenoeg dezelfde uitwerking.
Naar dezen, onzes achtens, hier eeniglijk geldenden maatstaf rekenen wij ons ook verpligt, het voor ons liggend drietal Leerredenen van den Eerw. brouwer te beoordeelen; en dit zoo veel te meer, daar de Schrijver met roem bekend staat, als een man van meer dan gewone schranderheid en geleerdheid, waarvan zijne veelvuldige, met goud en zilver bekroonde, Prijsverhandelingen de uitnemendste bewijzen opleveren. In de hoop, dat deze man, die zijne vermogens aan zoo vele onderscheidene onderwerpen zoo gelukkig heeft beproefd, ons in deze Leerredenen even zulke schoone proeven van zijne bekwaamheid als Kanselredenaar zou geven, namen wij dezelve in de hand - doch wij werden, na de doorlezing, op nieuw in onze meening bevestigd, dat het stellen van Leerredenen een geheel eigen werk is, waarin de schranderste en geleerdste zelfs niet altijd gelukkig slaagt.
De Eerw. Schrijver vermeldt in het Voorberigt kortelijk de redenen, welke hem tot de uitgave dezer Leerredenen hebben aangespoord, bestaande in het voorbeeld van velen zijner Ambtgenooten, in de goedkeuring eener talrijke Vergadering, en in den welmeenenden wenk van toegenegen Vrienden. Allezins bescheiden laat hij zich

{==311==} {>>pagina-aanduiding<<}
uit over de waarde en de uitwerking van zijnen arbeid, betuigende, voor zichzelven niets meer te wenschen, dan ‘dat de aftrek van dit boekdeeltje eene hoe geringe bijdrage mogt aanbrengen, laat het zijn ter leniging van het onheil, dat een enkel nijver en deerniswaardig huisgezin bejegende.’ ‘Wordt maar dit doel bereikt’ - aldus vervolgt zijn Eerw. - ‘dan - getrooste ik mij de scherpste beoordeeling, die eene ligtzinnige wereld, in weelde en brooddronkenheid verdiept, tegen dit mijn Kanselwerk zou mogen uitspreken, en blijf ik geenen geringen prijs stellen op de goedheid mijner oogmerken.’ Wij zijn het met den waardigen Schrijver volmaakt eens, wanneer hij hier eeniglijk spreekt van zijne bedoelingen, en prijzen het ten hoogste, om aan het bewustzijn van derzelver deugdelijkheid vast te houden, in weerwil van alle boosaardige aanvallen; maar bedoelt hij hier tevens den uitwendigen vorm van zijn werk, dan moeten wij van hem verschillen, en vinden zijne uitdrukkingen wat al te hard, ja beleedigend voor vele weldenkenden, die, met alle achting voor zijne oogmerken, echter niet hoog mogten loopen met zijn werk. Nog betuigt hij in dit Voorberigt, de moeite uitnemend vergolden te zullen rekenen, door hem en eenen zijner Vrienden aan de uitgave dezer Leerredenen besteed, indien zij eenigzins ‘het buitensporig vooroordeel zijner Landgenooten tegen het lezen van Predikatien helpen ontzenuwen.’ Osschoon wij van ganscher harte toestemmen, dat het zeer te wenschen ware, dat ernstige, stichtelijke boeken, en ook goede Leerredenen, bij velen onder ons de plaats vervingen van geestelooze en schadelijke geschriften; zoo kunnen wij echter niet zien, dat er juist thans onder onze Landgenooten in 't algemeen zulk een buitensporig vooroordeel heerscht tegen het lezen van Leerredenen. In hoe vele huisgezinnen toch woont nog een
ernstige, godsdienstige geest! In hoe velen zijn de Kerkelijke Redevoeringen van eenen zollikofer, blair, hulshoff, van der roest, en anderen, die het verdienen, huisboeken geworden! Hoewel wij ondertusschen met den Eerw. Schrijver hartelijk wenschen, dat die godsdienstige stemming, en dus ook de smaak voor het lezen van Leerredenen, meer en meer mogt worden opgewekt en aangekweekt; zoo gelooven wij echter niet, dat zijn arbeid veel hiertoe zal bijdra-
{==312==} {>>pagina-aanduiding<<}
gen. Onze reden voor deze meening, en dus ons oordeel over de Leerredenen zelve, bestaat hierin. Zij missen, naar ons oordeel, het opgegevene hoofdkarakter van elke goede Leerrede. De onderwerpen, in dezelve behandeld, zijn, ja van een' zedekundigen aard; maar reeds hier ontbreekt het hoofdvereischte - eenheid. Eene vermenging van ongelijksoortige dingen ontsiert het geheel; de aandacht wordt van het ééne, groote onderwerp afgetrokken door bijkomende denkbeelden; zoodat het hoofdoogmerk niet behoorlijk uitkomt, en de uitwerking belemmerd wordt. De vorm is niets minder, dan natuurlijk. Men mist hier die in de natuur van den gekozen tekst gegronde noodzakelijkheid van verdeeling, die bepaalde, duidelijke schifting der deelen, die overal zigtbare, doorloopende strekking tot één groot doel - het zekere kenmerk eener goede Leerrede. De stijl, hoe krachtig en gespierd, ja hoe zeer zweemende naar de zinrijkheid onzer oude Schrijvers, komt ons echter voor Leerredenen ongeschikt voor, als belemmerende, door lange volzinnen, door vele tusschenvoegingen, door schijnbare gezochtheid en onnatuurlijke wendingen, de zoo noodzakelijke eenvoudigheid. Ook moet den Lezer het aanmerkelijk verschil van stijl in de onderscheidene Leerredenen in 't oog loopen, vooral bij eene vergelijking van de eerste met de laatste.
De beide eerste Leerredenen over Leydens Ramp en Hollands Waternood hebben ten onderwerpe de aanprijzing van Christelijke mededeelzaamheid. De eerste heeft tot tekst Matth. VI:3, 4. en bevat drie afdeelingen, waarvan de eerste eene schets van Leydens droevig lot behelst, met inlasschingen uit het overschoone stuk van den Magistraat dier stad aan de Ingezetenen van het Koningrijk Holland; de tweede eene opwekking tot dankbare erkentenis voor de bevrijding van dit onheil, en tot aanbidding van ‘de wegen der hemelsche wijsheid, die dikwerf duister en beneveld, nogtans de ijdelheid en losheid van tijdelijk geluk en goed zoo sprekend leeraren, dat ook de ondeugd door dien sterken glans van waarheid verbaasd en getroffen wordt, de deugd daarin den (de) leidstar ziet, die hare dankbaarheid voor beter lot den regten weg tot nederig hulpbetoon aanwijst.’ Deze beide afdeelingen staan in geen verband hoegenaamd met den tekst; alleen in de laatste wordt

{==313==} {>>pagina-aanduiding<<}
van denzelven gebruik gemaakt, ter aanprijzing van krachtig liefdebetoon, uit zuiver Christelijke beginselen afgeleid.
De tweede, op den laatst gevierden Dank- en Bededag gehouden, heeft ten opschrifte: Ter rigting van het Volksgedrag bij zwaren druk der tijden. In een buitengewoon lang voorwerk, 't welk den naam van inleiding niet wel kan dragen, herinnert de Leeraar aan zijne toehoorders den druk der tijden door een uittreksel uit het hooge bevelschrift voor dien plegtigen dag, schetst het akelige der overstrooming met korte, krachtige trekken, en met inlassching van eenige dichtregelen uit poot, en klimt alzoo op ter aanbeveling van krachtige deelneming in het lot van zoo vele ongelukkige Landgenooten. Hierop volgt eene aanhaling van een gezegde van Paulus, 2 Cor. IV:8, 9, naar welks inhoud de Schrijver de volgende drie vermaningen hier bijvoegt; te weten, eene waarschuwing, ‘om in ijdelzinnigheid, losbandigheid en zedeloosheid, die op ligtzinnigheid van begrip en versmading van den Godsdienst uitloopen, of die, bij het daar zijn van den (de) ramp, welligt tot wanhoop en murmurering henen leiden, geenen averegtschen en kranken troost te zoeken;’ eene vermaning tegen moedeloosheid bij de rampen van ons Land, ‘daar het ons nog, door 's Hemels goedheid, niet aan alle kracht en middelen mangelt, om jammerende Landgenooten ter hulpe toe te snellen,’ en eene opwekking tot liefdebetoon ‘jegens het heer van beklagenswaardige Landgenooten, die, niet door eigene schuld, niet om hunne zonden, erger, dan de onze, of die van het overige, gelukkiger deel des Volks; maar door het lot eener toevallige inwoning in die geteisterde oorden en naakt zijn, en hongeren, en deerlijk onze meewarigheid aanschreijen.’ Deze Leerrede bezit, in onze oogen, de minste waarde van allen; daar de algemeene aanmerkingen, vooral over eenheid van onderwerp, op dezelve het meest toepasselijk zijn.
De laatste, uitgesproken bij het eindigen der Achttiende Eenwe, heeft tot tekst Pred. I:4, en bevat, na eene gepaste inleiding en fraaije tekstverklaring, de ontwikkeling der vijf volgende bijzonderheden: 1o.) De zekerheid des doods, door de verloopen eeuw aangekondigd. 2o.) De wisselvalligheid van het aardsche,

{==314==} {>>pagina-aanduiding<<}
uit de geschiedenis en de gruwelen der vorige eeuw aangetoond. 3o.) Het goede der vorige dagen, en de betere roem, door vele edelen van ons geslacht behaald. 4o.) Opwekking tot dankbaarheid voor het goede, ons in het verloopen tijdvak te beurt gevallen, en nog dagelijks ons deel. 5o.) Aansporing ter behartiging onzer eeuwige belangen. - Deze Leerrede bevat vele shcoone aanmerkingen over de vorige eeuw, allen vereerende getuigenissen van 's mans belezenheid en doorzigt, doch ten deele minder geschikt voor eene Leerrede. Ook hier moeten wij wederom de aanmerking maken, dat de tekst, offchoon op eenige plaatsen met het onderwerp eenigzins verbonden, echter over 't algemeen weinig invloed op de behandeling van hetzelve heeft.
Het heeft den Schrijver goedgedacht, om bij de twee eerste Leerredenen de Nagebeden te voegen. Deze gedachte schijnt ons niet zeer gelukkig, als ademende dezelve meer den toon des verhaals, dan dien der kinderlijke aanbidding. Voorts is het boekdeeltje verrijkt met een aantal aanmerkingen, betrekkelijk tot de Geschiedenis, tot den staat van ons Vaderland, tot de Wijsbegeerte en Zedekunde. Velen zijn zeer belangrijk, en behelzen gewenschte herinneringen uit de Geschiedenis en nuttige ophelderingen uit de Zede- en Uitlegkunde; anderen schijnen ons ten eenemale overtollig, gelijk b.v. de gispende aanhaling van eenige schadelijke dichtregelen des Konings van Pruissen, frederik II, over het menschelijk leven. (bl. 49) Over de belangrijkheid der aanmerkingen betrekkelijk tot den staat der Vriesche Zeedijken kunnen wij ons niet uitlaten; maar vreezen zeer, dat zij langs dezen weg bezwaarlijk aan den regten man komen. Ondertusschen hebben wij ook die aanmerkingen, als zoodanig, met genoegen gelezen, en twijfelen niet, of een ieder zal met ons de omvattende kunde en het juist doorzigt van den Schrijver hoogachten, en in hem eenen man vereeren, die ware, grondige geleerdheid op prijs stelt en zelf bezit.





{==315==} {>>pagina-aanduiding<<}

Leerrede over Ps. LXXXI:14-17, ter nabetrachting op den laatstleden Dank- en Biddag, door M.J. van Nimwegen, Predikant op het Eiland Rozenburg en Blankenburg. Uitgegeven, geheel ten voordeele der Noodlijdenden door de jongste Overstroomingen. Te Rotterdam, bij N. Cornel. 1809. In gr. 8vo. 56 Bl.

De Eerw. van nimwegen, in aanmerking nemende, hoe jammer het is, ‘dat het zoo gewigtig Bededagswerk bij velen zoo ras vergeten wordt,’ vond geraden, bij wijze van nabetrachting, deze Leerrede op te stellen en uit te spreken, en voorts in het licht te geven tot stichting ijner medemenschen, en om iets bij te dragen tot ondersteuning van zijne ongelukkige Landgenooten. De Heer van nimwegen, hoezeer wat al te wijdloopig, vertoont zich hier als een stichtelijk Leeraar, wiens stijl wel, aan den eenen kant, gekunsteld, zwierig noch hoogdravende is, doch, aan de andere zijde, even verre af is van die laagheid en platheid, over welke wij in menig Kansel-opstel onze verontwaardiging hebben te kennen gegeven. Wij hebben het genoegen niet, den Eerw. van nimwegen in persoon te kennen; bij gissing dunkt hij ons, van wege zijnen bedaarden ernst, iemand te zijn, in jaren reeds eenigzins gevorderd; iemand, die met wijlen den waardigen Utrechtschen Leeraar, van hinlopen, eenige overeenkomst heeft. Ernstig wel is de Heer van nimwegen in het bestraffen van de heerschende gebreken, doch is er verre af, om, met velen, alle de inwoners des Lands, gelijk men het noemt, over éénen kam te scheren; erkennende dat er nog iet goeds in den Lande is overgebleven in edele Menschenvrienden, wier liefde tot weldadigheid in deze dagen zoo zigtbaar wordt bewezen, op welken God nog gunstig nederziet. Geenszins twijfelen wij, indien des Eerw. Leeraars onderscheidene raadgevingen gevolgd worden, of er zal door dezelve iet goeds gesticht worden.






{==316==} {>>pagina-aanduiding<<}

Biddags-Leerrede, op bevel van zijne Majesteit, den Koning van Holland, bij gelegenheid van den grooten Watervloed, in den jare 1809, gehouden, door Jakobus Albertus van Waenen, Predikant te Woerden. Te Utrecht, bij van Paddenburg en Zoon. 1809. Uitgegeven ten voordeele van onze, door den Watervloed ongelukkige, Landgenooten. In gr. 8vo. 40 Bl.

Aan het hoofd dezer Leerrede leest men de woorden, jerem. VII:17-20. Na eene uitbreidende verklaring van die woorden, treedt de Leeraar ter zake, waarin hij de overtredingen van de inwoners onzes Vaderlands voor stelt - derzelver onbetamelijkheid tracht aan te wijzen - van 's Heeren grimmigen toorn, zoo die ons reeds gevoelig treft, als die ons verder dreigt, gewaagt - om eindelijk den veiligen weg, ter ontvlieding van dien toorn, aan te wijzen. - Indien luide jammerklagten over de verdorvenheid der tijden, hard over den hekel halen van de toehoorders, zonder onderscheid of uitzondering, om hunne goddeloosheid en volstrekte versmading van alle goddelijke en menschelijke wetten, en wat men zich al verder overdrevens van dien aard kan verbeelden: indien dit alles eene vereischte eener goede Leerrede zij, immers naar het oordeel der Woerdenaars, (in welke stad men, naar 's Leeraars malsche uitspraak, ‘eene menigte van gruwelen te zamen voegt,’) dan doet het ons niet vreemd, dat velen derzelven, die van waenen's voordragt met stichting gehoord hadden, bij den Prediker om het doen drukken van dezelve aanhielden.
Met allen, die deugd en godsvrucht op prijs schatten, doet het ons hartelijk leed, dat zeer velen in den lande, door het involgen van dwaze en schadelijke begeerlijkheden, hunnen verhevenen aanleg uit het oog verliezen, en hun waar geluk verbeuzelen. Maar gaat de regenwoordige eeuw de vroegere tijden in zedebedorvenheid te boven? Zijn dan de bewoners dezer landen zoo door en door en geheelenal bedorven, dat er volstrekt geene deugdzamen, zoo verre de menschelijkheid reikt, onder ons worden gevonden? Do. van waenen schijnt van die gedachten te zijn, daar zijn Eerw. het bederf als tot die hoogte geklommen beschouwd, dat hoererij en

{==317==} {>>pagina-aanduiding<<}
overspel onder de wellevendheden dezer bedorvene eeuwe geteld worden; dat ons Land is als Juda's Rijk, vervuld met afgoden, en deze naar het getal onzer steden zijn vermenigvuldigd; dat er zijn, ‘die hunne zonden vrij uit spreken, met die van het afschuwelijk Sodom, en hunne gruwelen bedrijven voor het oog van God en menschen, ja op de straten van ons Jeruzalem;’ dat ‘de godsdienstige bijeenkomsten niet vrij zijn van afgoderij, omdat er zijn, die voor 's Heeren aangezigt komen om eigen eer te zoeken, om eigen geregtigheid op te bouwen, of om dien, die spreekt, te beoordeelen, te verachten, te beschimpen, te bespotten;’ dat ‘allen, van den Koning tot den houthakker, van den Priester tot den tempelwachter, schuldig staan aan afgoderij.’ .... Maar het afschrijven van zulke en soortgelijke, der Menschheid in 't algemeen, en onzer Natie in 't bijzonder onteerende magtspreuken, in de zoogenaamde tale Kanaäns, doet ons gevoelig hart smarte aan; niet, wij herzeggen het, omdat wij de ondengden, die ook onder ons gepleegd worden, zouden willen vergoelijken; maar omdat wij reden meenen te hebben, op eene niet oppervlakkige kennis van onze Natie gegrond, om dezelve niet als zoodanig een zamenraapsel van goddelooze en van alle eer en deugd ontaarde boosdoeners te beschouwen, hoedanig dezelve, indien van waenen's teekening in die Natie haar echt origineel vond, zoude uitmaken. Maar misschien bevindt de Woerdensche Leeraar zich in het zelfde geval, als weleer zeker Hervormd Predikant elders, ten platten lande, die, van een' zijner vrienden, op eene andere plaats woonachtig, van tijd tot tijd bezocht en gehoord wordende, gevraagd zijnde, waarom hij toch over de ondeugd en goddeloosheid zoo hevig uitvoer, tot antwoord gaf, dat zijne tochoorders het zoo wilden hebben.
Van waenen schijnt het er hier op gezet te hebben, om al het kwade van de Natie ten breedste uit te meten, en het goede, welk hij er van wist, te verzwijgen. Immers konden zijn Eerw, niet onbekend zijn de ruime bijdragen, ter voorzieninge in den nood der bewoners van de overstroomde landen, uit alle oorden des Vaderlands, op vele plaatsen uit den bekrompenen voorraad van eigen bezittingen, zoo goedhartig als rijkelijk geleverd. Met eene algemeene ongodsdiensligheid, waarmede de landzaten zonder uitzondering

{==318==} {>>pagina-aanduiding<<}
door den Prediker betigt worden, laat zich deze Christelijke weldadigheid, als dikmaals heimelijk geoefend, niet overeenbrengen.
En wat is (om Do. van waenen nog eens te hooren) het tastbaar gevolg van alle de geschetste gruwelen? ‘Dat Gods toorn zwaar rust op ons, op de beesten, op het geboomte des velds en de vrucht des aardrijks, blijkbaar in den geduchten Watersnood. Zoo wij dan geen vast verbond maken met den eenigen waren God, door onze geliefdste Dagons te doen vallen voor de Arke des Heeren; zoo ook de Ouders hunne Kinderen niet weder aan den drieëenigen God, in plaatse van aan den driehoofdigen Afgod der Wereld, toewijden, - dan zal de Heer den kandelaar des Evangelies overbrengen tot een ander Volk; schadelijke ketterijen zullen onzen Godsdienst bederven; onze Leeraars zullen, als met arendsvleugelen, van ons wegvliegen, en wij in eene meer dan Egyptische duisternis omdolen; terwijl de Heer zelf ons verlaten, en tot ons zeggen zal: Ik zal u niet meer weiden; wat sterst, dat sterve! en wat afgesneden is, dat zij afgesneden! en de overgeblevene verstinde de een des anderen vleesch! En verschijnen wij dan voor het Goddelijk gerigte, dan zal Hij nog met vlammenden vure wrake over ons doen - de Heer zal dan lagchen in ons verderf, en spotten, wanneer onze vreeze komt. - - Is dan Neêrlands Volk zoo gelijk aan Juda, toen het op den rand van zijnen ondergang gekomen was, wel dan, dat onder ons bidde, al wat bidden kan! Elk huis zij een Pniël, daar men worstelt en overwint!’
Maar al genoeg, te veel reeds, voor elk gevoelig, edeldenkend Christelijk gemoed! Met moeite kunnen wij ons overreden, dat een Leeraar van den liefderijken Godsdienst van jezus ter goeder trouwe zulk eene taal kan voeren.
Overigens moeten wij Do. van waenen het regt doen, van eene welversneden pen te voeren, berekend om het hart te treffen en tot werkzame milddadigheid op te winden. Wat kon, bij eene ruimere, meer verlichte denkwijze, zulk een welsprekend Prediker al goeds stichten! Men hoore slechts een gedeelte der schetse van het deerlijk ongeval. ‘Vreesselijke ijsdammen in onze rivieren stopten den doortogt des waters, en stonden als koperen muren. - Nu rezen de wateren buiten hunne oevers. - De harde en knodzig gevormde

{==319==} {>>pagina-aanduiding<<}
ijsschotsen, medegevoerd, en door wind en baren voortgestuwd, liepen storm op de sidderende dijken - rammeiden die, dat ze beefden - herhaalden den aanval - en - maakten bres - zij wankelden en bezweken! - Daar holde het water ten lande in, door de gemaakte bressen, en rukte alles omverre! - De Heer der heerscharen - de God der wateren - trok vooruit, en zijne waterbenden volgden Hem! Zij verspreidden aan alle kanten jammer en ellende. - Huizen en schuren werden omver geworpen - weggespoeld! Menschen - duizenden menschen - jammerlijk in den vloed gesmoord, of onder de puinhoopen verpletterd! - Eene groote menigte der runderen, der schapen en der paarden - verdronken in de wateren!’ En verder: ‘Verbeelden wij ons den angst, den schrik, de verwarring, de radeloosheid, de wanhoop, welke de bewoners in de landen van den watersnood op dat bange tijdstip ontwaarden. Verbeelden wij ons het noodgeklep der dorpsklokken, - het bulderen van het kanon, ter aankondiging van eene doorbraak, - het kletterend gedruisch van het allesöverzwalpend water, - het wild geschreeuw van de deerlijk ontstelde landlieden, - het om hulp kermen van ongelukkigen, - het verlaten van hunne woningen, - het vlugten naar de hooge plaatsen: - verbeelden wij ons dit alles in den donkeren avond, - in den naren nacht, wanneer anders het geringst gerucht van een' naderenden ramp onze harten ten allen tijde dadelijk ontroert, - wie onzer beeft dan niet van aandoening, bij het denken aan zulke rampvolle gebeurtenissen! - Ziet, zoo is de Heer op ons verbolgen!’ enz.
In dit tafereel, echter, verwonderde het ons te lezen, dat de ramp was voorgevallen ‘in een jaargetijde, waarin bulderende stormwinden de lucht beroeren, en vreesselijke donderbuijen het aardrijk doen daveren.’ Wel, zoo als de Heer van waenen, zoo wel als wij, weet, valt er somtijds hier te lande in Louwmaand een Onweder; doch dit is een ongewoon verschijnsel, en niet aan dat Jaargetijde eigen.
Wij maakten de vorenstaande aanmerkingen en gaven de daar bijgevoegde aanhalingen, om onze Leeraars in het algemeen opmerkzaam te maken, om hunne Biddagsleerredenen in dien geest der onderscheidinge in te rigten, dat

{==320==} {>>pagina-aanduiding<<}
de toehoorders de bestraffingen, in stede van dezelve, als op hun niet toepasselijk, van zich te schuiven, zich aantrekkken en ter verbeteringe van hart en wandel doen dienen.




Opwekking tot Dankbaarheid, Boete en Beterschap, na den Storm en Watervloed in den nacht tusschen den 30 en 31 Januarij; of Leerrede over Psalm CVII:25-31. Uitgesproken den 5den Februarij 1809, door Jacobus van Allen, Pred. te Veessen, en opgedragen aan zijne Gemeente. Te Deventer, bij G. Brouwer. 1809. In gr. 8vo. 29 Bl.

Onder de goede soort van Leerredenen, bij gelegenheid van het bekende treurige en verwoestende ongeval uitgesproken en door den druk gemeen gemaakt, mag ook die van den Eerw, van allen wel gerangschikt worden, vooral indien men den korten tijd van nog geene drie dagen, binnen welken dezelve werd vervaardigd, in aanmerking neme. Na eene korte uitbreiding van den tekst, en na een beknopt tafereel van den geduchten storm en watersnood te hebben opgehangen, treedt de Leeraar in een onderzoek omtrent de oorzaken van de vernielende ramp. Die oorzaken verdeelt hij in natuurlijke en zedelijke. Als de eerste beschouwt zijn Eerw. het overtollige van boven afkomende water, het ijs in de rivieren, den storm, den slechten staat der dijken, de onachtzaamheid en werkeloosheid van sommigen, den schrik en verwarring, en eene blinde en vurige gehechtheid van verscheiden inwoners aan hunne bezittingen. Maar, onder het doen gelden van deze natuurlijke, wordt in de zedelijke oorzaken de voornaamste kracht gezocht, zijnde de verdorvenheid der Natie, en deze tot die hoogte geklommen, ‘dat de zonde door alle rangen en standen haren vergistigen adem verspreidt, en elk, van den jongsten tot den oudsten, en van den geringsten tot den aanzienlijksten, zijnen weg voor God heeft bedorven.’ In deze bedorvenheid van zeden, die, evenwel, misschien wat te algemeen en onbepaald is nedergesteld, zoekt de Eerw. van allen de reden van de verschrikkelijke ramp, zijn bewijs bouwende op de handelwijze, welke God, zoo met geheele volken,

{==321==} {>>pagina-aanduiding<<}
als met bijzondere personen, houdt. De bedenkingen, hier geopperd, vertoonen in derzelver oppervlakkigheid blijken van de overhaasting, met welke de Leerrede is opgesteld; waarom wij, op 's Mans verzoek, het gebrekkige, welk wij meenen daarin te vinden, wel eenigzins willen verschoonen. Hetgene ons, echter, ondanks die kortheid, behaagd heeft, mogen wij, tot eere van des Leeraars hart en verstand, niet onopgemerkt voorbijgaan. Het is, dat, hoezeer zijn Eerw. in het beschikken of toelaten van de ramp een blijk van Gods misnoegen vindt, dezelve nogtans niet zonder wijze en weldadige oogmerken de geteisterde streken is overgekomen; waaruit volgt, dat, naar het gevoelen van den Heer van allen, het ongeval niet als eene eigenlijk genoemde straffe, waarvoor het sommigen houden, maar als eene vaderlijke kastijding, voor de bereiking van heilzame bedoelingen berekend, moet beschouwd worden.

De dood van Lazarus, aangemerkt als een aangename en verkwikkelijke slaap. Toegepast op den dood en de zekere verwachting van den Wel Eerwaardigen, Geleerden en Godzaligen Heere B.W. Altmann, laatst Hoogduitsche Predikant te Amsterdam. In eene Lijkrede over Joan. XI:11a. door C.G.S. Begemann, Hoogd. Pred. der Herv. Gemeente te Amsterdam. Aldaar, bij A.B. Saakes. 1808. In gr. 8vo. 48 Bl.

Eene ouderwetsche, zeer omslagtige, doch desniettemin, met het welmeenend doel, om een gedenkteeken van achting en liefde voor een verdienstelijk man op te rigten, ordelijk vervaardigde Lijkrede, kort na 't afsterven van den Hoogduitschen Predikant bij de Amsterdamsche Gereformeerde Gemeente, b.w. altmann, in 't Hoogduitsch uitgesproken, en niet lang daarna, tot meer algemeen gebruik, vertaald in 't licht gegeven. 't Getal der toehoorders, voor welken de brave afgestorvene, volgens 't berigt van den Lijkredenaar, moest prediken, moge doorgaans klein geweest zijn; 't zal echter, zoo wij vertrouwen, deze Leerrede van eenen in de Amsterdamsche Gemeente bij velen zeer geachten Prediker niet ontbreken aan Lezers; welligt ook niet aan de zulken, die, den waardigen altmann

{==322==} {>>pagina-aanduiding<<}
zoo veel lofs door hunnen geliefden begemann ziende toezwaaijen, wel bij zichzelven min of meer spijt zullen ontwaar worden, dat zij zoo weinig prijs op 's mans dienst gesteld hebben.




Stichtelijke Overdenkingen en Gebeden. Naar het Hoogduitsch van J.C. Lavater. Te Amsterdam, bij A.B. Saakes. In gr. 12mo.

Voor zulke Christenen, die altijd eenige handleiding tot het gebed behoeven, en ook voor anderen, wier godvruchtige ziel, hoe gevoelig anders, ook wel eens tot het regte bidden ongestemd is, heeft de welmeenende lavater, onder andere, ook dezen bundel van stichtelijke Overdenkingen en Gebeden vervaardigd; en wij moeten aan dezelven over 't geheel den lof geven, dat zij ons tot zoodanig einde zeer geschikt en bruikbaar voorkomen. De inhoud is toepasselijk voor onderscheidene Christelijke bidders in verschillende omstandigheden, bevat klare en krachtige uitdrukkingen van derzelver begeerten en behoeften, en openbaart allerwegen het gevoelige en door ondervinding geoefende hart van den godvruchtigen Opsteller. Men kent 's mans godsdienstige denkbeelden uit menigvuldige zijner meestal ook in 't Nederduitsch vertaalde schriften. In dit Gebedenboek even wel treft men niet zoo veel aan van dat overdrevene, hem bijzonder eigene, dat de meesten kenmerkt, en wel eens aanstoot aan verstandige Christenen heeft gegeven. Men vindt hier minder opeenstapeling van weinig of niets beteekenende, of geheel ongepaste, en uit de H. Schrift verkeerdelijk afgeleide uitdrukkingen. De taal der gewijde bladen is meestal vrij wel gevolgd, en de geheele zegswijze prijst zich door eenvoudigheid, duidelijkheid, en vooral hierdoor aan, dat zij blijkbaar de taal van 't hart uitdrukt.
Wij wenschen, dat dit Huisboekje een groot getal Lezers vinden, en voor zeer vele zulke Christenen, en Christelijke Huisgezinnen, voor welken het bestemd is, tot opwekking en bevestiging van waar Godsdienstgevoel, strekken moge.





{==323==} {>>pagina-aanduiding<<}

Prijsverhandeling over het Miltvuur van het Rundvee, door den Koninklijken Pruissischen Kreits-Physicus, den Geneesarts Kausch, te Militisch in Silezie. Uit het Hoogduitsch, met bijgevoegde Aanteekeningen, door W. van Rees, Med. Doct. enz. Te Arnhem, bij J.H. Moeleman, Jun. 1808. In gr. 8vo. 116 Bladz.

Treurig en verschrikkelijk waren de tooneelen der Rundveepest, en onze Vaderlandsche Geschiedenis heeft van dezelve meermalen de akeligste voorbeelden opgeleverd. Moet het derhalve geene zaak van het hoogste belang geoordeeld worden, op dit zoo zeer verwaarloosde gedeelte der Geneeskunde het oplettendst oog te vestigen, en verdient alzoo de loffelijke poging des Konings, ter aanmoediging van de beoefening der Vee-artsenijkunde, en ter bekoming van kundige Veeartsen, niet alle medewerking en den billijksten dank? - Dubbel welkom is ons daarom ook deze fraaije Verhandeling, volkomen dienstbaar aan dat doel; en bij deszelfs Vertaler, den in ons Vaderland met lof bekenden, werkzamen Geneesheer van rees, behoeft geen oogenblik eenige bedenking op te rijzen aangaande het nut, dat hij door zijne naauwkeurige vertaling in zijn Vaderland zal gesticht hebben. Deze der lezing en bestudering dubbel waardige Prijsverhandeling onderzoekt de wijze, waarop het Miltvuur van het Rundvee onderkend wordt, welk eene ziekte dit Miltvuur zij, waaruit hetzelve ontsta, en hoedanig het moet genezen worden. Overal vinden wij den man van ondervinding en gezond oordeel, klaarheid van betoog en juistheid van aanmerkingen, op Genees-, Ontleed-, Schei- en Natuurkundige kennis gebouwd; zoo dat wij deze Verhandeling den gouden eerprijs, waarmede zij bekroond is, wel waardig oordeelen. Gaarne deelden wij iets uit dezelve mede; dan dit zou eene wezenlijke verminking van een goed geheel zijn. Wij hopen en vertrouwen, dat onze billijke lofspraak aanleiding zal geven, dat deze, met vele belangrijke aanteekeningen vermeerderde, vertaling algemeen gelezen worde; niet twijfelende, of men zou, bij deze voor mensch en vee zoo verschrikkelijke plaag, wanneer zij ontstaan mogt, (dat God verhoede!) dadelijk nut van dezelve ondervinden.


{==324==} {>>pagina-aanduiding<<}

Geschiedenis van het Leven en de Regering van Paus Leo den Tienden, door William Roscoe. Verrijkt met Aanmerkingen van H.P.K. Henke, Hoogleeraar in de Godgeleerdheid aan de Universiteit van Helmstädt. Naar het Engelsch en Hoogduitsch. Iste Deel. Te Haarlem, bij F. Bohn. 1808. In gr. 8vo. LII en 344 Bl.

Den Nederduitschen Vertaler dezes Geschiedkundigen Boeks is, om het Werk te doen kennen en aan te prijzen, veel arbeids uit de hand genomen door den Hoogduitschen Overzetter, den Hoogleeraar henke, die het niet slechts vertaald, maar met eene menigte van Aanmerkingen verrijkt heeft. Gemelde Helmstädtsche Hoogleeraar merkt te regt op, dat dit Werk den Titel zou mogen dragen van: leo de tiende en zijne Tijdgenooten; dat het Leven van dien bijzonderen Man de grenzen of het oogmerk dezer Geschiedenis niet bepaalde; dat dit niet anders dan het standpunt was, door den Schrijver gekozen, en het tijdvak van het Leven van leo den X, 't welk zoo vruchtbaar was in groote gebeurtenissen, en van nog grootere gevolgen zwanger ging, de gezigtskring was, dien het Werk van den Schrijver omvatte, en welken hij, uit dit standpunt, naar alle zijden wenschte te overzien, voornamelijk echter in de nabijgelegene en eenige meer verwijderde streken; dat op deze wijze de Levensbeschrijving van eenen bijzonderen Man eene Geschiedenis werd van zijne Eeuw, van den toestand en de veranderingen in de toenmalige Staten en Regeringen, van den Godsdienst, van de gesteldheid der Kerke, van de openbare Zeden, de Wetenschappen en Kunsten, en van vele verdienstelijke Mannen, die op dit alles eenigen invloed hadden, of in eenig ander opzigt verdienden vermeld te worden.
Dit alles breeder ontwikkeld hebbende, spreekt de Hoogleeraar van zijne Aanteekeningen, bij dit Werk gevoegd. Met dezelve was zijn verklaard oogmerk geenszins, om zich boven eenen zoo vlijtigen en schranderen Geschiedschrijver, als de Heer roscoe, te verheffen. Die Aanmerkingen hebben, voor het grootste gedeelte, betrekking tot kleine omstandigheden, door den Schrijver veronachtzaamd, of zijner opmerkzaamheid ontsnapt. Echter had roscoe ook van cenige, voor

{==325==} {>>pagina-aanduiding<<}
de Geschiedenis van die tijden belangrijke, Schrijvers geene melding gemaakt, van andere niet de volledigste en naauwkeurigste uitgaven te baat genomen, en ook geen gebruik gemaakt van hetgene voornamelijk door Duitsche Geleerden geleverd was, ter opheldering van vele staatkundige, kerkelijke en letterkundige gebeurtenissen. Dit gebrek heeft hij niet zoo zeer willen verhelpen, maar enkel de hoofdzaak, waarop het aankwam, en de schriften, waarin meerdere opheldering te vinden was, willen aanstippen. De gevoelens van den Schrijver kon hij mede niet in alles voor de zijne aannemen, en meende zijne twijfelingen den onderzoeklievenden Lezer ter beslissing te moeten voorleggen. Hij heeft echter zorgvuldig vermeden om het Boek met Aanteekeningen te overladen, of den zamenhang te dikwijls of te lang af te breken.
Mogt de Nederduitsche Vertaler zich op den Hoogduitschen Overzetter beroepen, laatstgemelde verzendt, om nader onderrigt, tot de Voorrede des oorspronkelijken Schrijvers, die zeer breed is. Wij moeten er eenig verslag van geven. Roscoe merkt op, dat de aandacht van het algemeen, gedurende bijna driehonderd jaren, reeds gevestigd was op de Eeuw van leo den X, en dat er echter, tot heden toe, geene Geschiedenis van dit Tijdperk voorhanden is, welke eenigzins met de grootheid en verscheidenheid van het onderwerp overeenstemt. De redenen daarvan opgegeven hebbende, vermeldt hij, hoe eene door hem uitgegevene Levensgeschiedenis van laurens de medicis, Vader van leo den X, hem op den weg bragt, om ook die van den Zoon te boek te stellen. Door Vrienden en Begunstigers aangespoord, ondernam en volbragt hij dezelve.
Het kon zich voor den Heere roscoe bij zijnen arbeid niet verbergen, dat hij meer, dan eens Levensbeschrijvers bepaalde taak is, daargesteld, en een Tijdperk beschreven had, rijk in belangvolle gebeurtenissen, en waarin zoo vele groote Mannen uitblonken. Zeer wel wist hij, dat sommige Geleerden van grooten naam de nuttigheid van eene zoodanige zamenvoeging der Algemeene Geschiedenis met eene bijzondere Levensbeschrijving hebben in twijfel getrokken. Gaarne stemt hij toe, dat het gebied van den Algemeenen Geschiedschrijver van dat eens Levensbeschrijvers door eene vastbepaalde grensscheiding is afgezonderd: dan, daar beiden zich

{==326==} {>>pagina-aanduiding<<}
onledig houden met dezelfde voorwerpen, zoo kan het niet missen, of zij moeten nu en dan elkanders gebied overschreden. Hierop tracht hij de door hem genomene vrijheid te verdedigen; hij erkent, dat dezelve voor misbruik blootstaat, doch merkt op, ‘dat, wanneer het gebruik van dezelve den Lezer zoo wel nut als vermaak verzekert, de kritiek te streng zijn zou, die hier tegen nog iets zou willen inbrengen.’ - Ondanks deze verdediging dier schrijfwijze, blijft het eene Ontegenzeggelijke waarheid, dat ook hierin maat moet gehouden worden; en is het ons niet alleen, maar anderen, die dit Werk gelezen hadden, voorgekomen, dat de Schrijver die maat overtreden hebbe, door de Hoofdpersonaadje, eenen zeer langen tijd, uit het oog te verliezen, zoo dat de Lezer, als 't ware, den Man vergete, om wien te beschouwen en te leeren kennen hij het Werk in handen nam. Schoon nu roscoe op verre na de éénige niet zij der Schrijveren van dezen tijd, op welken die aanmerking regtmatig valt, verschoont zulks dit gebrek niet. Gereedelijk willen wij toestaan, dat de veelvuldig door hem opgezamelde schrijfstoffe aanleidelijk was tot eene zoo overvloedige en ruime mededeeling van 't geen dit Tijdperk kon toelichten: dan hoe veel had er, alles wel gewikt en gewogen zijnde, kunnen uitblijven, 't geen, onzes inziens, wel verre van gebrek te veroorzaken, aan het Werk eene meerdere welstandigheid zou hebben bijgezet?
Wat er van vroegere Levensgeschiedenissen diens Pausen zij, vermeldt roscoe, en haalt in 't breede op, welke bijzondere gelegenheden hem gunstig geweest zijn, om zeldzame narigten, ook ongedrukte, te bekomen. Bezwaarlijk valt het, daarvan geen gebruik te maken. Zigtbaar is het, dat de Schrijver aan dezen arbeid veel tijd en moeite besteed hebbe, en billijk, dat hij wegens het welslagen niet geheel onverschillig zij. Dan, dus luidt het slot van 's Schrijvers Voorrede, 't geen ons diens wijdstrekkend doel doet kennen, een doel, 't welk hem tot groote eere strekt, ‘hoe streelend de goedkeuring van het Publiek voor mij wezen mag, zoo ben ik echter verpligt te erkennen, dat nog andere, welligt edeler, beweeggronden mij in het aanwenden van alle mogelijke vlijt ondersteunden. Het was mijn oogmerk, een luisterrijk tijdperk der geschiedenis in een helder licht te plaatsen; ik wilde een tafereel afschet-
{==327==} {>>pagina-aanduiding<<}
sen van die voortreffelijke voorbeelden, naar welke Europa zich in het vervolg grootendeels gevormd heeft; ik wilde de zedelijke oorzaken aantoonen der welvaart van geheele staten, overeenkomstig haren steeds weldadig voortwerkenden invloed; ik wilde naar mijn vermogen alles bijdragen, om den stroom van eenen bedorvenen smaak, dien men altoos verpligt is tegen te werken, zal hij het geheele beschaafde Europa niet overmeesteren, paal en perk te stellen; en eindelijk was het, hetgeen nog gewigtiger is, mijn oogmerk, om de treurige uitwerkselen der eerzucht aan te toonen, en door het onvervalschte getuigenis der geschiedenis de echte grondbeginselen van ware menschelijkheid, wijsheid en staatkunde op te sporen, welke men door alle eeuwen heen maar al te dikwijls heeft uit het oog verloren, hoewel de eer, de rust en het geluk des menschdoms van dezelve zoo grootelijks afhangen.’
Het Iste Hoofdstuk is geheel aan het voorwerp des Boeks gewijd, en vermeldt ons de jeugd van joan de medicis, die, bij het beklimmen van den Pauselijken Stoel, den naam van leo den X aannam. Hij werd den elfden van Wintermaand des jaars 1475 geboren. Zijn naam duidt het aanzienlijk en bekend geslacht te Florence aan. Tot den geestelijken stand bestemd, kon het hem, door geslachts-invloed, aan geene vroegtijdige en veelvuldige beverderingen ontbreken. De lijst der Prebenden, met welke de jonge Geestelijke begiftigd was, is ontzettend lang, en deed fabronius uitroepen: Bone Deus, quot in uno juvene cumulate sacerdotia! Bij en boven alle deze, poogde zijn Vader voor hem den Kardinaalshoed te verkrijgen, tot welke waardigheid hij ook welhaast opklom.
Dan niet alleen streefde laurens, met onvermoeiden ijver, naar voorname Kerkelijke bedieningen en voordeelige Prebenden voor zijnen Zoon, maar gaf zich ook alle moeite, om dezen dezelve waardig te maken. De leergierigheid en ernst van den Jongeling, die zich reeds vroeg openbaarden, de vorderingen, die hij in alle geleerde kennis reeds gemaakt had, de waardigheden, die hij bekleedde, gaven hem regt tot de verkeering met mannen van verstand en geleerdheid, die toenmaals dagelijks in het Mediceische Paleis bijeenkwamen. - Daar

{==328==} {>>pagina-aanduiding<<}
hij nu dagelijks met deze mannen omging, en opwies onder het oog van zijnen Vader, wiens oordeel omtrent alles, wat wetenschap en kunst betrof, voor beslissend gehouden werd, zoo moest elke kiem, die bij hem voorhanden was, zich voorzeker spoedig ontwikkelen. Opvoeding en onderwijs werden voor hem hetgeen beiden voor elken jongeling zijn moesten, het aangenaamste tijdverdrijf, en nooit behoefde men hem te onderwerpen aan dien dwang en die gestrengheid, waardoor, in plaats van neiging tot leeren, afkeer en tegenzin verwekt wordt. Midden onder de rijke verzamelingen van schilderijen, munten, opschriften, standbeelden en andere voortbrengselen der oude en hedendaagsche kunst, welke zijne Voorouders door rijkdom en veeljarige zorg zich hadden weten aan te schaffen, ontwikkelde zich bij hem dien smaak in de werken der kunst en dat juiste oordeel omtrent derzelver waarde, hetwelk in later tijd zijne uitspraak over dingen van dezen aard van zoo veel gewigt deed zijn, als, uit krachte van zijne bediening, zijne beslissing was in geloofszaken.
De vorming van 's Jongelings geest werd echter niet aan dit toevallig onderwijs overgelaten. Roscoe doet ons zijne Leermeesters kennen. Hij vermeldt daarop de oorzaken van de gebreken in zijn karakter, met deze woorden: ‘Gelijk men nogtans veronderstellen kan, dat de spoedige verheffing van joan de medicis grootendeels kon toegeschreven worden aan zijne opvoeding en voordeeligen toestand in het Vaderlijke Huis, zoo kan het ook niet ontkend worden, dat de gebreken in zijn karakter, die in later tijd, in zijne kerkelijke betrekkingen, zoo duidelijk kenbaar werden, uit dezelfde bron voortsproten. De mannen, waarmede een laurens de medicis verkeerde, waren veel beter bekend met de schriften der oude Dichters en Wijsgeeren, dan met de leerstukken van het Christelijk Geloof. Laurens was een der vertrouwdste leerlingen van plato. Hij had zichzelven een Platonisch-theologisch leerstelsel gevormd, hetwelk van het geloof der Roomsche Kerk verre afweek, en met veel nadruk een eenig ondeelbaar Wezen, als het voorwerp onzer aanbidding, vaststelde. Het is aldus waarschijnlijk, dat de jonge Kardinaal zeer weinig achting had voor de ge-
{==329==} {>>pagina-aanduiding<<}
loofsleer der heerschende Kerk, inderdaad een wezenlijk gebrek in het karakter van eenen Geestelijken; waarom hij ook van het hoogste Wezen, en de pligten van deszelfs redelijke schepselen, zulke begrippen zal verkregen hebben, die hem in later tijd, toen hij zich tegen den blinden ijver verzette, in verdenking moesten brengen, dat hij omtrent het Geloof onverschillig was. - Strenge orde en spaarzaamheid waren voorzeker in de huishouding van den Vader niet te bespeuren, en welligt streed het voorbeeld van den Vader maar al te zeer met deszelfs lessen: want ook bij joan ontaardde de milddadigheid, in later tijd, zeer dikwijls in verspilling, waardoor hij, ten einde in zijne behoeften te voorzien, genoodzaakt werd
maatregelen te nemen, die voor de Christen wereld zulke gewigtige gevolgen hebben gehad. De prachtige schouwspelen, waarvan hij te Florence zoo menigmaal getuige was geweest, deden hem waarschijnlijk smaak krijgen in zulke vermaken, waaraan hij zich in het vervolg, toen hij Paus was geworden, zoo al niet op eene strafbare, ten minste toch op eene onbetamelijke wijze overgaf. Ook moesten de losse en dikwijls onvoegelijke liederen, die in de schouwspelen te Florence gezongen werden, en waarvan laurens zelve dikwijls de maker was, somtijds noodwendig den ernsten de waardigheid verbannen, die de jonge Kardinaal moest aannemen, en in zijn hart het zaad strooijen dier ligtvaardigheid, hetwelk in het vervolg, in de heete luchtstreek van Rome, zoo weelderig opschoot.’
De rampen, die zijn Vaderlijk Huis, na den dood van Paus innocentius den VIII, en onder het Pausschap van alexander den VI, troffen, door een inval van karel den VIII in Italie, krijgen eene breedvoerige beschrijving in het IIde Hoofdstuk, waarin de Kardinaal slechts te voorschijn treedt als den laatsten zijner Broederen, die de Vaderstad verliet, en vermomd omzwierf, tot dat hij gelegenheid vond om zich bij zijne Broeders te Bologna te vervoegen.
Het IIIde Hoofdstuk is geheel bestemd om de komst van karel den VIII te Rome, diens gedrag in Italie, en de gevolgen van den toenmaligen Franschen Veldtogt aldaar, te vermelden.
In het IVde Hoofdstuk vinden wij de pogingen ver-
{==330==} {>>pagina-aanduiding<<}
meld, door de medici aangewend, om te Florence de heerschappij weder te verkrijgen. - Veel toelichtings van de Gebeurtenissen diens Tijdperks, veel kennisgevings van de Personaadjen, die op deze woelige en dikwerf schandvolle tooneelen de hoofdrollen speelden, treffen wij in dit en het voorgaande Hoofdstuk aan.
Met genoegen zullen de Lezers, althans velen, zich verpoozen, met, in het Vde Hoofdstuk, den toestand der Letterkunde te Rome en in andere streken van Italie te leeren kennen; de Akademie te Napels, de Geleerden te Ferrara en aan het Hof van Milaan enz. als 't ware te bezoeken.
Eenige ophelderende Aanmerkingen van zeer verschillenden aard sluiten dit Deel, versierd met eene uitstekend fraaije Afbeelding van Paus leo den X, naar de oorspronkelijke Schilderij van raphaël.





Beknopt Tafereel van Spanje en Portugal, met betrekking tot derzelver tegenwoordigen toestand. Met eene nieuwe Kaart van deze twee Rijken. Nihil rerum mortalium tam instabile ac fluxum est, quam fama potentiae, non sua vi nixae. Tacitus. Te Amsterdam, bij J. van der Hey. 1809. In gr. 8vo. 132 Bl.

‘De belangrijke gebeurtenissen, waarvan het Tooneel thans in Spanje en Portugal is, houden, met het hoogste regt, de algemeene aandacht op deze landen gevestigd, en zijn de onderwerpen der dagelijksche gesprekken, ook in ons Vaderland, onder alle rangen van menschen. De beschouwing van een beknopt Tafereel van Spanje en Portugal, met betrekking tot derzelver tegenwoordigen toestand, kan dus niet onwelkom zijn bij het Vaderlandsch Publiek, indien slechts dit Tafereel, zoo veel mogelijk, naar waarheid en met onpartijdigheid gemaald zij.’ Gaarne namen wij deze woorden des Schrijvers over, die ons berigt, hoe hij eerst voornemens geweest zijnde, een Hoogduitsch Werk: Geographische Beschreibung des Kriegsschauplatzes in Spanien, te vertalen, sedert van gedachte veranderde, en een zoo goed als oorspronkelijk Werkje vervaardigde. Zeer gelukkig, onzes inziens, is de ons onbekende Schrijver daarin geslaagd, ook door een bevalligen stijl, zijn Tafereel

{==331==} {>>pagina-aanduiding<<}
nu met schaduwen diepende, en dan, daar het pas gaf, met heldere tinten hoogende. Zes vragen stelt zich de Schrijver ter beantwoordinge voor; zij zijn de volgende, welke den Lezer, om over den aard dezes Werks te kunnen oordeelen, genoegzaam zullen in staat stellen: ‘Wat is Spanje, door den aard van zijnen grond, ligging, luchtstreek en natuurlijke voortbrengselen? - Wat is het voorheen geweest? - Wat zoude het hebben kunnen zijn? - Wat is het thans? = Wat zoude het onder een verstandig en krachtdadig bestuur nog kunnen worden? - Wat vordert het belang van Frankrijk, wat dat van Engeland, tegenwoordig, ten opzigte van den inwendigen toestand des Spaanschen Rijks?’ Onder drie Afdeelingen of Rubrieken worden deze vragen beantwoord; zij zijn: algemeene beschouwing van Spanje; algemeene beschouwing der Geschiedenis van Spanje; algemeene beschouwing van den tegenwoordigen toestand des Spaanschen Rijks. Veel, zeer veel, zouden wij, tot genoegen van velen onzer Lezeren, uit dit Werkje kunnen overnemen. Het eigenlijk dus genoemde Aardrijkskundige, het land- en plaatsbeschrijvende, konde hier niet anders dan met een vlugtig oog beschouwd worden. En evenwel is het beknopte, hier voorgedragen, zakelijk, en genoeg om den gewone Lezeren van Spanje een algemeen denkbeeld te geven, als bevattende niet slechts een rondleidend verslag van de onderscheidene provincien, maar ook van de voornaamste steden, in dezelve gelegen. Vele aanmerkingen bevat des Schrijvers berigt wegens de Geschiedenis van Spanje, die den verlichten Wijsgeer aankondigen; eenigen ook, die den edelen geest kenmerken, van zijne gedachten, hoewel bescheiden, met gepaste vrijmoedigheid te durven uiten. Het volgende willen wij, ter proeve, overnemen: ‘Is het eene edele drift voor de eere en onafhankelijkheid hunner natie, een krachtig gevoel hunner eigene waardigheid, als een ligchaam van vrije menschen, 't welk de Spanjaarden
heeft doen opstaan tegen den Koning, dien napoleon hun gegeven heeft, en dien de Afgevaardigden hunner Natie, en de voornaamsten des Rijks, op bepaalde voorwaarden, reeds gehuldigd hebben? Had dan het stamhuis der Bourbonsche Vorsten zich bij Spanje zoo verdienstelijk gemaakt, dat deszelfs afstand van den troon eene algemeene ramp voor het Spaansche volk ware, om welke te verhoeden, of te

{==332==} {>>pagina-aanduiding<<}
herstellen, het zich aan alle de ijsselijkheden van eenen binnenlandschen oorlog moest onderwerpen? Het zelfgevoel der vrijheid is de edele drijfveer van groote daden; maar waarom werkte het dan niet reeds voor lang bij den Spanjaard, om hem van het diepvernederend juk der Inquisitie en der Monniken te ontslaan? Het medelijden met van den troon gestorte stamhuizen is menschelijk en natuurlijk; maar Vorsten, die niet weten te regeren, verdienen ook de kroon niet. Wij willen van Karel den vierden of Ferdinand geen kwaad spreken; 't is altoos, en nu bovenal, moeijelijk, den schepter met waardigheid te zwaaijen; maar geen Frederik de tweede zoude, in hunne plaats, zoo gehandeld hebben, als zij handelden. - Indien dan al een zeker zelfgevoel en zucht voor het stamhuis hunner vorige Koningen mede deel hebbe aan den opstand der Spanjaarden, dan vreezen wij, dat hetzelve eigenlijk meer voortkome uit eene zekere, den Castiliaan veelal eigene, trotschheid, waardoor hij heerschen wil, en somtijds inderdaad meent te heerschen, terwijl hij een ellendige slaaf is, dan uit een edel gevoel van de verhevene bestemming des menschen tot zelf bestuur en vrijheid.
Men denke hierom echter niet,’ zoo vervolgt onze Schrijver, ‘dat wij zouden willen beweren, dat het menschelijk geslacht, in Spanje, minder vatbaar ware voor verbetering en volmaking, dan in Frankrijk en Duitschland. Neen; maar wij meenen alleen, dat de geschiedenis der Spaansche Natie, vergeleken met haar tegenwoordig gedrag, ten opzigte der ongelukkige omstandigheden, waarin zij zich bevindt, ons genoegzaam overtuigt, dat deze Natie, als Natie, op eenen veel lageren trap van ware beschaving staat, dan de Franschen of Duitschers. - Waren Keizer Karel de vijfde, en zijn Zoon, Philips de tweede, die Spanje beheerschten, toen het ten toppunt van magt en luister geklommen was, inderdaad zoo groot geweest, als zij wilden schijnen, en zich naastdenkelijk wel verbeeldden te zijn: had de geest van Hendrik den vierden, van Frederik den tweeden, of van den Vader onzes Vaderlands, Willem den eersten van Oranje, (want waarom zonden wij hem niet, bij deze oppermagtige Vorsten, met dankbaarheid, mogen noemen, osschoon hij onder ons geen oppermagtig Vorst was, maar alleen door wel te doen en door de liefde der landzaten onder onze vrijheidlievende voorvaderen

{==333==} {>>pagina-aanduiding<<}
heerschte?) - had deze geest op Karel en Philips gerust: de Spanjaarden zouden waarschijnlijk het eerste en verlichtste volk van Europa geworden zijn: want toen reeds streefden zij, in de loopbaan der letteren en kunsten, de Franschen op zijde, en waren zekerlijk de toenmalige Duitschers verre vooruit.’
Ten slot willen wij nog afschrijven, hetgene onze Schrijver aangaande het ontzettende vermogen der hooge Geestelijkheid in Spanje vermeldt; vermogen, echter, hetwelk, naastdenkelijk, onder de tegenwoordige orde van zaken, wel eenigzins zal besnoeid worden: ‘Men telt in Spanje acht Aartsbisdommen, namelijk dat van Toledo, van Terragona, van Sevilia, van San Jago de Compostella, van Saragossa, van Valencia, van Granada en van Burgos, benevens zesënveertig daar onder behoorende Bisdommen. De inkomsten van alle de Aartsbisschoppen en Bisschoppen te zamen gerekend, bedragen jaarlijks omtrent vier millioenen guldens, en dat der acht Aartsbisschoppen alleen bijna de helft dezer somme. De inkomsten des Aartsbisschops van Toledo zijn het aanzienlijkst, bedragende jaarlijks 900,000 guldens, en daarenboven, als Primaat des Spaanschen Rijks, ruim 252,000, derhalve te zamen 1,152,000 guldens van onze Hollandsche munt, 't welk de bijzondere jaarlijksche inkomsten van meer dan eenen oppermagtigen Vorst in Europa verre overtreft.’




Hugonis Groth Epistolae sex ineditae, edente Adr. Stolker. - Zes onuitgegevene Brieven van Hugo de Groot, thans in het licht gebragt door Adr. Stolker. Te Leyden, bij D. du Mortier en Zoon. 1809. In gr. 8vo. 15 Bl.

Voorzeker bedriegt zich de Uitgever dezer Brieven niet, in het vast vertrouwen, dat zij hoogst welkom zullen zijn bij allen, die den onsterfelijken naam van de groot in eere, en al, wat van dien Eenigen overig is, in hooge waarde houden. Welkom, dierbaar zijn zij om de hand, die ze oorspronkelijk schreef, om den inhoud, die ze kenmerkt als echte vruchten van het alleredelst hart, welk zich met den schitterendsten geest in dezen onvergetelijken man vereenigde. De Eerw. stol-
{==334==} {>>pagina-aanduiding<<}
ker, die omtrent tweehonderd brieven van de groot bezit, meestal in het Latijn, enkelde in het Fransch, en eenige meer in het Nederduitsch, zijnde de laatste vooral eigenhandig, de overige fraai en naauwkeurig afgeschreven, wist wel, dat de Nederduitsche schier alle onuitgegeven, maar ook door brandt en cattenburg tot de levensbeschrijving van de groot vlijtig gebruikt waren, en twijfelde ook wel omtrent de Fransche, maar hield zich lang ten onregte verzekerd, dat de Latijnsche alreeds het licht zagen in de verzameling van blaeuw, tot dat hij onlangs, eenen derzelven willende vergelijken met deszelfs uitgaaf, dien vruchteloos onder de uitgegevene zocht, en eindelijk volkomen verzekerd werd, dat de zes, welke hij nu door den druk gemeen maakt, volstrekt onuitgegeven zijn. Dank en eer zij daarvoor den waardigen Uitgever, van wiens veelvuldigen en oordeelkundigen arbeid aan de Geschiedenis des Vaderlands, met betrekking vooral tot de Protestantsche Kerk, wij eerlang de schoonste vruchten mogen verwachten.
De twee eerste brieven zijn geschreven uit den Loevesteinschen kerker aan den broeder van de groot, en vertoonen ons den gevangen van staat, zijnen tijd verdeelende tusschen de vertaling der Grieksche puntdichten door stobaeus verzameld, en de opheldering van het Nieuwe Verbond, in het laatste echter betuigende oneindig meer genoegen te vinden, dan in het eerste. Zijn hart is inmiddels vol dank voor de zorg zijner vrienden, maar vol afkeer tevens van alle stappen, die zijne onschuld in verdenking zonden kunnen brengen, schoon vreemd van alle wraakzucht, uit vaderlandsliefde niet min dan uit godsdienst, en ongezind, om zich, ook na bekomene vrijheid, met staatszaken te bemoeijen. - De derde is aan den Grootzegelbewaarder van Frankrijk, geschreven te Parijs, en stelt de zuiverheid der beginselen, de eenparigheid der denkwijze en den duurzamen ijver voor zijn vaderland, ondanks de nieuwe vervolging van den laster en kwaadaardigheid der overheerschende partij, in het allerschoonste licht. - De vierde is aan g.j. vossius, vragende naar het gevoelen van dit tweede wonder van zijnen tijd over den zin der wet van mozes, welke het maken van gelijkenissen en beelden verbiedt. - Aan chr. cassius is de vijfde van den jare 1639, meest over huis-
{==335==} {>>pagina-aanduiding<<}
selijke zaken. - De laatste is aan j.a. corvinus, geschreven in het begin van 1640, en verklaart het gevoelen van den grooten Regtsgeleerden over wetten, die veroorloven, hetgeen door het regt der natuur en volkeren vrijstaat.




Belang van Gelderland, Utrecht en Holland, bij het afsluiten van de Lek, en Geschiedenis van die Rivier, hare geringe oorsprong, volgende vergrooting, loop, bedijking, overstroomingen, tegenwoordige gesteldheid enz. door Adr. Stolker. Te Leyden, bij D. du Mortier en Zoon. 1809. In gr. 8vo.

Op eenen tijd, wanneer jammerlijke overstroomingen het denkbeeld verlevendigen der gevaren, waaraan zes der voornaamste Departementen onzes Rijks bij voortduring onderhevig zijn, wanneer belang, vitlust en onkunde de vereerendste outwerpen van den Koning, reeds bij deszelfs komst tot den troon tot 's Lands behoud geopperd en aangedrongen, bij aanhoudendheid in een verkeerd licht plaatsen, en de gemoederen, in plaatse van tot zulk eene grootsche taak aangevuurd en vereenigd te worden, zoo openlijk als in het geheim, tot de ongunstigste oordeelvellingen worden opgewiegd: op zulk een tijdstip is een woord, van pas gesproken, het offer der zuivere vaderlandsmin. Als zoodanig juicht de Recensent met geheel zijn hart toe de poging van den Heer stolker, in de hier boven aangekondigde voordragt. Hij stelt, namelijk, zeer overtuigend voor de schromelijkste onheilen, die uit den tegenwoordigen toestand van de rivier de Lek te vreezen zijn bij ijsgang of ongemeene zwelling der Bovenrivieren, wanneer niet hierin bij tijds voorzien, en wel bepaaldelijk des Konings ontwerp, om de genoemde rivier af te sluiten, gevolgd wordt. Zonder zich te mengen in het regtstreeksche onderzoek, waar ter plaatse deze afsluiting zoude behooren te geschieden, om de Betuw en het Sticht te gelijk te beveiligen, waaromtrent hij alleenlijk eenige wenken mededeelt, staat hij voornamelijk stil op de aanwezige gevaren, en wel met dat gevolg, dat zijne schets ons duidelijk aanwijst, dat, in geval van geene spoedige voorziening, niet minder dan 279,920 Morgens, in de

{==336==} {>>pagina-aanduiding<<}
Departementen Utrecht en Holland alleen, aan de oogenschijnlijkste overstroomingen van 12 voeten en meer, en alzoo inderdaad aan verwoesting zijn blootgesteld. Eene geschiedenis van de rivier de Lek, hierbij gevoegd, is door hare naauwkeurigheid van eene ongemeene waarde, en wijst de oorzaken, reeds te voren opgegeven, duidelijk aan, als gelegen in de tallooze bogten, met eene zeer ongelijke wijdte, diepte en ondiepte, bij de verhooging der bedden, in het aanleggen van hoofden, dammen en kribben tot behoud van aangewonnene uiterwaarden, en in de ongenoegzaamheid der dijken, om het kwaad te weren: welke oorzaken, niet wel zonder de geduchtste kosten, en dan nog altijd met een onzeker uitzigt, zijnde weg te nemen, dan ook natuurlijkerwijze eenen buitengewonen maatregel vorderen.
Deze Verhandeling laat geene korte mededeeling van haren belangrijken inhoud toe. Zij bedraagt, met een paar gewigtige Bijlagen, slechts 66 bladzijden: zij is duidelijk geschreven, en verdient, om haar belang, in handen te zijn van ieder, wien de toestand des Lands, en zijn eigen ontegensprekelijk gevaar, ter harte gaan; zij draagt, met alle de nederige erkentenis van des Schrijvers bepaalde kennis, alle blijken van oplettendheid en kunde omtrent dit allergewigtigst onderwerp, zoodanig zelfs, dat wij oordeelen den Schrijver uitdrukkelijk te moeten uitnoodigen tot verdere beschouwingen en derzelver mededeeling, hetzij in openbare geschriften of wel aan den Waterstaat zelf, welks centrale inrigting door hem in deszelfs ware licht en nuttigheid wordt voorgesteld, en die, des houden wij ons verzekerd, alle inlichtingen te dezen opzigte met eene dankbare goedkeuring zal ontvangen. Hartelijk althans verlangt de Recensent, dat deze Verhandeling zal medewerken, om alle Hollanders te vereenigen tot éénen goedwilligen geest, ter ondersteuninge van des Konings volijverige pogingen tot behoud des Lands, waardig de nagedachtenis onzer Vaderen, die bijkans alle onze gewesten aan moeras, aan zee en stroomen ontwoekerden.





{==337==} {>>pagina-aanduiding<<}

Kormak, Treurspel, door Mr. W. Bilderdijk. En: Het Treurspel, Verhandeling, door Denzelfden. In 's Gravenhage, bij Immerzeel en Comp. 1808. Met de Aanteekeningen, 242 bladz.

Dit Tweede Deel der Treurspelen van den Heere bilderdijk behelst kormak, Treurspel, en eene Verhandeling over het Treurspel, waar achter eenige Aanteekeningen gevoegd zijn.
Hebben wij, bij de aankondigîng van het Eerste Deel dezes Werks, des Dichters willem van holland als een Meesterstuk aangeprezen, ook over de kormak mogen wij met volle ruimte een allezins gunstig oordeel vellen. Dezelfde meesterlijke hand in het schetsen van edele, stoute karakters, van treffende, roerende tooneelen, dezelfde waardigheid, kieschheid en keurigheid in uitdrukking, dezelfde heerlijke poëzij, dezelfde uitmuntende versificatie, dezelfde schoonheden van detail, in één woord, dezelfde voortreffelijkheden, die wij in de willem van holland bewonderd hebben, hebben wij mede in de kormak aangetroffen, en ofschoon wij, over het geheel genomen, en om het onderwerp en om de bewerking, het eerstgenoemde Treurspel de voorkeur zouden geven (zoo anders deze beide stukken onderling mogen vergeleken worden) durven wij echter het laatste, als een kunstgewrocht van hooge en edele waarde, gerustelijk onzen Lezeren aanbevelen.
Wij zouden hetzelve gaarne nader doen kennen, en het een of ander Tooneel, ter bevestiging van ons oordeel, mededeelen; doch wij moeten ons hiervan, uit hoofde van ons eng bestek, thans onthouden, daar wij in het verslag van de Verhandeling over het Treurspel, wegens de aangelegenheid van het onderwerp, eenigzins uitvoerig zullen moeten zijn.
Het komt ons voor, dat de Hr. bilderdijk deze Verhandeling voornamelijk heeft zamengesteld, om het onderscheid tusschen Treur- en Treurspelen aan te toonen, en daarin eene gepaste klassificatie op te geven. In eene korte Inleiding handelt hij over de vraag: wat het Treurspel zij? [wij hadden wel gewenscht, dat de Schrijver eene bepaling (definitie) had gegeven van het Treurspel in het algemeen, en vervolgens mede van de verschillende soorten van Treurspelen, naar de opgegevene klassen. Dit zoude, onzes erachtens, de redenering des Schrijvers op vele plaatsen juister en grondiger en de geheele Verhandeling meer wijsgeerig gemaakt hebben] en geeft voorts eene beknopte schets der geschiedenis van het Tooneel. Hij vangt aan met den oorsprong des Griekschen Tooneels met een enkeld woord op te geven, hoe het in zijn Vaderland op-
{==338==} {>>pagina-aanduiding<<}
hield en voorbijging, hoe weinig het bij de Romeinen slaagde, en hoe de ondergang van het Oostersche Keizerdom de geringe overblijfsels van aloude kunst- en taalliefde naar Italië voerde en daar als een nieuw licht deed glimmen; spreekt verder over aristoteles en diens gezag bij de Geleerden van de Middeleeuwen, die hem niet verstonden en hetgene zij verstonden tegen zijn oogmerk toepasten, over den hinderpaal, welken de herieving van het Grieksche Treurspel door geheel Europa (Holland veelligt uitgezonderd) in de zoogenaamde Mysterien van de Roomsche Kerk ondervond, welke van lieverlede in Kermiskluchten ontaardden, zoo aanstootelijk, dat zij eindelijk door Kerk en Staat beide werden afgeschaft; - wijders, hoe in Frankrijk en Spanje de onderdrukking dezer Mysterien de geboorte der Treurspelen werd, hoe zij, de Mysterien namelijk, in de Nederlanden door de Zinnespelen der Rederijkers werden vervangen (gedrogtelijke stukken, waarin de leerstellingen der Kerk onder 't masker van allegorische personaadjen gespeeld werden, volgens bilderdijk uit de
Mysterien ontstaan en verkeerdelijk van de Fransche Troubadours afgeleid) hoe zij andere schouwspelen van onheilig onderwerp voortbragten, en hoe natuurlijk het was, dat men voor de onderwerpen, aan Christenen belangrijk, dezulken nam, die het Volk, als zoodanig, niet minder ter harte gingen - Nationale Geschiedenissen namelijk. Vorsten, ongelukkige Siagtoffers van Staat, Overwinnaars, Geweldenaars namen de plaats in, die de heilige personaadjen vervuld hadden, en zie daar dus eene nieuwe soort van schouwspelen, die in Spanje en Engeland voornamelijk gebloeid heeft, volstrekt van een' aard en natuur met de Mysterie-spelen, en met den naam van Historische stukken bestempeld. Van dien aard zijn, naar het oordeel van bilderdijk, de zoo vermaarde Treurspelen van shakespear. Zoodanige stukken heeft men bij alle Natiën gehad. Bij zeer weinige echter hebben zich dezelve, bij een' meer gevorderden smaak, kunnen staande houden. In Engeland evenwel is de smaak van shakespear nationaal gebleven, hetwelk aan de gehechtheid der Engelschen aan hun Vaderland en aan het genie van den ruwen, doch menschkundigen shakespear wordt toegeschreven. Hetgeen men destijds Treurspelen noemde, was in aard en wezen niet onderscheiden van de Historie-stukken, welke dezen naam droegen. Het waren alle voorstellingen eener gebeurtenis in den ruimsten zin. Geen Dichtkunst, maar Historie was het doel, en van daar viel niemand op aristoteles éénheden of op eenige zijner andere regelen. Deze soort van Treurspel, door den Schrijver onderscheidingshalve het Engelsch of Spaansch Treurspel genoemd, bleef intusschen algemeen, ook in Frankrijk. Middelerwijl had de kennis der letteren opgang gemaakt. Men leerde sophokles en euripides kennen. Seneca, de Romeinsche

{==339==} {>>pagina-aanduiding<<}
Treurspeldichter, kreeg groot aanzien, en aristoteles werd gelezen. De verdeeling in en benaming van Acten, Bedrijven, (waarvan men geen waarachtig spoor bij de Grieken vond) was door de Romeinsche Treurspeldichters ingevoerd. Zij werd, reeds vóór shakespears tijd, door geheel Europa (uitgezonderd bij de Spanjaarden, die hardnekkiglijk bij hunne drie jomados of dagen bleven) en naderhand door shakespear zelven opgevolgd. De drie éénheden werden al spoedig erkend; doch het Grieksche Treurspel was dáár onmogelijk in te voeren, waar het Spaansche of Engelsche wortelvast was geworden. - De Hr. bilderdijk zoekt dit bevattelijk te maken door eene kleine vergelijking tusschen deze twee soorten. Het Grieksche Treurspel is een zangerig Dichtstuk, bestaande in Lierzangen, doormengd met alleen- en zamenspraken. Het stelt wezens voor boven onzen kring, als ongelukkig, of in het onheil stortende door het onverbiddelijk Lot, door de vervolging der Goden, die niet te weêrstaan zijn. Het stelt eene eenige, eenvondige daad voor, regelmatig afloopende, aan den aard van het Dichtstuk zoodanigerwijze onderworpen, dat niet het Dichtstuk om de daad, maar de daad om het Dichtstuk is. Het stelt die daad voor in zeer eenvoudig afloopende alleen- twee- of driespraken, en waarin de Rei, wiens statelijke zangen en ommegangen het Godsdienstige van de instelling vertegenwoordigen, en die daarom steeds het belang van Godsvrucht, wet en zeden ter harte neemt en openlijk voorstaat, deel en belang heeft. Eene zeer bepaalde ruimte van tijd, onveranderbaarheid van plaats, en eene uitsluiting van al het overtollige tot de daarstelling des bedrijfs, zijn verknocht aan dit Treurspel, hetwelk niets dan zangerige, allerverhevenste Dichtkunst oplevert.
Het Historisch Treurspel is eene gebeurtenis, aan oog en oor voorgesteld, geene Dichtkunst, maar Historie, het zij dan in verzen of in ongebonden rede. Het bestaat uit zijnen aard niet zoo zeer in gesprekken, als wel in handeling zelve. Het slelt geene wezens voor van hooger rang, maar deftige menschen - Vorsten, in hetgeen zij doen en lijden, in menschelijke betrekkingen, zoo als de gebeurtenis vordert, zonder uitsluiting van boert of gelach, en met al de bontheid der dagelijksche wereld. Het stuk is geheel om de daad, en de daad niet om het stuk, en, volgens het gevoelen van den Schrijver, is er geene zich natuurlijk opdoende reden voor éénheid van tijd en plaats - voor andere, dan Historische éénheid. [Wij kunnen dit niet toestemmen, en zien niet in, waarom het zoogenaamde Historiespel bloot Historiespel moest zijn, en niet tevens Dichtstuk konde wezen. De Hr. bilderdijk stelt, onzes inziens, shakespear te laag, en men doet hem inderdaad onregt, zoo men hem dichterlijke verdiensten ont-
{==340==} {>>pagina-aanduiding<<}
zegt. Dat vele Historische stukken den naam van Dichtstukken niet verdienen, moet, naar het ons voorkomt, niet aan den aard en het wezen van die stukken zelve, maar aan de Schrijvers, den smaak des tijds en meer andere oorzaken worden toegeschreven. Hierom is het ons ook niet duidelijk, waarom deze voortbrengsels niet aan éénheid zouden onderworpen wezen. Het zijn toch, in allen gevalle, werken der kunst. Te zeggen, dat deze stukken alleen om de daad zijn, en hieruit af te leiden, dat zij aan geene kunstregels zijn gebonden, bewijst, onzes inziens, te veel. De daad is altijd kunstmatig bewerkt, en dus aan de regels en vereischten der kunst onderworpen.] Nu beantwoordt de Schrijver de vraag: ‘hoe corneille en na hem racine in Frankrijk het Tooneel hervormden?’ Doch
wij moeten kort zijn. Corneille was Dichter, en nam zijne toevlugt tot de Ouden. Zonder hunne Treurspelen in hun geheel te beschouwen, werd hij aangedaan door de schoone details enz. Hij werd van het gevoel van het Dichterlijk Eén doordrongen, en zijne Treurspelen traden geheel buiten den aard en het wezen der Historiespelen, waaruit zij ontstaan waren, en maakten eene nieuwe klasse. [Na de reeds gemaakte verdeeling en onderscheiding, is de Hr. bilderdijk wel genoodzaakt, hier eene nieuwe klasse te stellen. Doch zijn de voortbrengselen van corneille en racine wel iets anders, dan de oude Historie-stukken, meer dichterlijk bewerkt, verbeterd, beschaafd door het genie en dichterlijk gevoel van corneille en racine, die de Treurspelen der Grieken bestudeerd hadden, en Historische en Dichterlijke waarheid kunstmatig vereenigden?] De Schrijver waardeert vervolgens de voortbrengsels van corneille en racine, en doet regt aan beide, en wij stemmen gaarne met hem in den hoogen lof, welken hij aan de Andromache des laatstgenoemden toezwaait. Hetgeen voorts de Schrijver van het wetgevend gezag van aristoteles bij corneille en racine, en vervolgens van het nieuwe Fransche Treurspel, van voltaire, van de zoogenaamde Drames, van de verbastering der schoone kunsten, van het Treurspel bij onze voorouders, van vondel enz. zegt - dit alles komt ons zeer gegrond voor.
Eindelijk komt de Hr. bilderdijk tot de vraag: ‘wat is dan nu het Treurspel?’ [Wij kunnen den Schrijver in alles niet volgen. Vele aanmerkingen kunnen wij onze goedkeuring niet ontzeggen - aan andere kunnen wij haar niet geven. Niet zelden overdrijft de Hr. bilderdijk. Hetgeen hij zegt over den Dichter, die schrijft, om te behagen, is schoon en verdient behartigd te worden. ‘Wee den Dichter, die schrijft, om zijne Eeuw te believen!’ Wij mogen er bijvoegen: wee den Dichter, die schrijft, om een' Vorst, aanzienlijken Begunstiger of de Grooten der aarde te believen!

{==341==} {>>pagina-aanduiding<<}
Mihi, Musis et Posteritati moet de eenige en heilige leus van elken Dichter zijn! Zonder haar is het met de poëzij, met de schoone kunsten gedaan. Wij zouden echter niet gaarne den Duitschen schiller onder deze believers van een ongevoelig gemeen rangschikken (*), en, hoe zeer wij ook met zijnen trant juist niet zijn ingenomen, zijn Don Karlos blijft in onze oogen een meesterstuk, en de uitdrukking: met schiller te raaskallen, heeft ons, wij ontveinzen het niet, gevoelig geergerd.]
Ons Treurspel zal nog het Grieksche, noch het Fransche Treurspel, noch het Spaansche Historie-spel zijn. Het Treurspel, dat wij vormen, nemen wij uit ons hart. Dit wordt verder ontwikkeld. Het moet Dichtstuk zijn, [was het dit bij de Grieken, bij corneille en racine ook niet?] de eenheid van hetzelve, van het voorwerp, van de daad bewaren, en de daad moet om het Dichtstuk zijn. [Had dit alles bij het Treurspel der Grieken, van corneille en racine ook geene plaats?] De zielkundige [waarom niet Tooneeldichter? Ieder Tooneeldichter behoort wel zielkunde te bezitten, maar ieder zielkundige is toch geen Tooneeldichter.] heeft de lessen des gezonden verstands noodwendig voor oogen; de vijf Bedrijven zijn hem geene ijdele klanken, geene verdeeling van het stuk in vijf daden, maar de voorstelling des onderwerps; het in werking brengen der daad; de zamenstelling der tegenstrijdige werkingen tegen één; het ten top voeren van de verwarring; de verwachting des Toeschouwers en de alles bevredigende ontknooping. [Dit is, inderdaad, zeer schoon. Doch het blijft bij ons twijfelachtig, of er niet veel willekeurigs in is. Ook zijn wij van de noodzakelijkheid eener dusdanige verwarring, ook na de lezing der Aanteekening op dit stuk, in alle gevallen niet overtuigd.] Hij [de Tooneeldichter] veronderstelt niets bekend in den Toeschouwer, zoekt geene nietsbeduidende personen belangrijk te maken door hun eigene namen te geven, en zijne stukken zullen even weinig de Fransche Vertrouwden, als de Grieksche Reijen behoeven. [Behoeven? Wij hadden verwacht, dat de Hr. bilderdijk over de Reijen breeder zoude gehandeld hebben. Het is, onzes inziens, niet genoeg, om de Fransche Vertrouwden en Grieksche Reijen in eenen adem te noemen. De eersten kan men wel met eene pennestreek afvaardigen, maar de vraag: ‘of men bij ons geen geschikt gebruik van de oude Reijen
zoude kunnen maken?’ en, zoo ja, ‘hoe die Reijen dan dienden te worden ingerigt?’ zouden wij door een' Man, als bilderdijk,
    gaar-
{==342==} {>>pagina-aanduiding<<}
ne zien beantwoord. Wij, althans, zijn van gevoelen, dat er ook nu nog een uitmuntend gebruik van de Reijen te maken was, en
    twijfelen geen' oogenblik, of zij zouden de schoonheid en poëtische waarde van het Treurspel, als Dichtstuk, aanzienlijk verhoogen (*).] Voorts zullen in het stuk voorzitten de dichterlijke Voorzienigheid en dichterlijke Geregtigheid [in plaats van het Noodlot en den wil der Goden bij de Ouden. Men ziet hieruit, waartoe de eens gemaakte onderscheiding en verdeeling in klassen, zonder juiste bepalingen, den Schrijver brengt. Immers kunnen deze eigenschappen nimmer algemeene eigenschappen wezen van ons Treurspel, (dat is, het Treurspel, in onzen tijd vervaardigd, onafhankelijk van het onderwerp) maar zijn bepaald tot die stukken, waarin personen spreken en handelen, die met Christelijke gevoelens bezield zijn. Het is daarom niet algemeen waar, dat de Voorzienigheid in het Treurspel van onzen tijd voorzit. Zoo wij een stuk uit de Grieksche Geschiedenis b.v. tot hoofddaad van een Treurspel maakten, zouden wij er dan de Voorzienigheid in laten werken? (Men vergelijke hiermede des Dichters kormak.) Wij kunnen dit thans niet nader ontwikkelen. Het is ook duidelijk genoeg, en wij meenen veilig te mogen stellen, dat de gevoelens en begrippen, die in den tijd, in welken een Treurspel gemaakt wordt, heerschend zijn, geenszins strekken kunnen, om het Treurspel, als kunststuk, onderscheidend te kenmerken, en dat diensvolgens het Noodlot en de Voorzienigheid de Treurspelen der Ouden en die van onzen tijd niet afzonderlijk kunnen klassificeren.] Geregtigheid, welke die waarachtige
Wijsgeerte bevat, die in alle de Treurspelen der Ouden ten grond ligt, die den naam van Goddelijk dragen mag, en in het Treurspel de hartstogten (inzonderheid zoo de vrees als het medelijden) loutert door de wigtigste les, die den sterveling kan gegeven worden. [Hiermede moet des Schrijvers Aanteekening vergeleken, en daarbij verdient (ondere andere) nagelezen te worden hetgene de Heer van woestenberg, in zijne grondige en fraaije Verhandeling, over den invloed van den Schouwburg op het zedelijk karakter, bladz. 29 en volg. in de Noot, over dit onderwerp heeft voorgedragen.] Wat de Schrijver vervolgens nog over hetgene de Tooneeldichter op het Tooneel mag aanschouwelijk maken; over de handeling, wier gebrek door geene verhalen en schoone verzen te vergoeden is; over de zedeleer karakters enz. en Epizoden aanmerkt, verdient door elken Tooneeldichter, en het daarop volgende mede door elken Acteur te worden gelezen.

{==343==} {>>pagina-aanduiding<<}

Het slot alleen behaagde ons niet. Uitvaringen tegen beroemde personen, (waaronder ook de montesquieu) wier schriften wij hoogachten en wier nagedachtenis ons dierbaar is, - uitvaringen, die, inderdaad, bloote magtspreuken zijn, zonder eenig bewijs ter neder gesteld, wekten in ons aandoeningen van onderscheidenen aard op, en deden ons het boek zelve met een onaangenaam gevoel ter zijde leggen.
De Aanteekeningen zijn meestal fraai en gepast, dikwijls geleerd en scherpzinnig. Waren zij somtijds niet wat al te scherp!






Pieter Johannes Uylenbroek geschetst in eene Redevoering, uitgesproken den 1 Maart 1809, in de Maatschappij van Verdiensten, onder de Zinspreuk: Felix Meritis, door Hendrik Harmen Klyn. Te Amsterdam, bij C. Covens. 1809. In gr. 8vo.

Treurvae(e)rzen; ter Gedachtenisse van den verdienstelijken Dichter, den Heere P.J. Uylenbroek, overleden te Amsterdam, den 16 van Wintermaand 1808, by(ij)eenverzameld en uitgegeven door den dichtlievenden Vri(e)ndenkring, onder de Zinspreuk: Kunst door Vri(e)ndschap volmaakter. Te Amsterdam, by(ij) C. Covens. 1809. In gr. 8vo.

‘Is het alleen de man, wiens uitstekende talenten hem aan de spits der wetenschappen plaatsten, die onze huide, eerbied en hoogachting waardig is? Is het alleen hij, wiens zelfstandige geest zich boven allen tegenstand verheft, met oorspronkelijke krachten in het gebied van kennis en veredeling nieuwe denkbeelden schept en onbekende waarheden aan het licht brengt, wiens nagedachtenis onze hulde verdient? Of zijn wij niet aan elk' mensch, in wien wij een' meer dan gewonen aanleg en talenten ontdekken, en die met deze zijne geestkrachten poogde nuttig te zijn, erkentenis schuldig? Gewis verdient ook deze laatste de algemeene opmerking en hoogachting:’ dus schrijft de Heer klyn in dan aanvang van het Voorberigt, en deze uitspraak, met derzelver toepassing op den Overledenen, wiens nagedachtenis hij vierde, is allezins regtmatig. Het was toch uylenbroek, die, te midden van eenen zorgelijken levenstand, zich zelf tot Kunstenaar vormde, tot Dichter verhief, als Vriend aan de edelste vernuften snoerde, en dat zelfde vuur, met eene dubbelde vergelding, in de harten van vele andere kunstgenooten ontstak. Als zoodanigen schildert ons de Heer klyn, op uitnoodiging der Maatschappij: Felix Meritis, welker lid, bestuurder, thesaurier en spreker dezelve vele jaren geweest was,

{==344==} {>>pagina-aanduiding<<}
zijnen Vriend; hij verzelt dien van zijne eerste jeugd, wanneer deze, bij het verlies van zijnen Vader, de behoeften van Moeder en Broeder, door zijnen arbeid op het kantoor, had moeten vervullen, en alleenlijk zijnen tijd uitkoopen ter beschavinge van zijnen geest, tot in rijpere jaren, wanneer hij, door andere Kunstvrienden bemoedigd, zich aan de Zanggodinnen heiligde. Hij doorloopt kortelijk de baan van wetenschap en kunst, door den Overledenen betreden, en wel in opzigte van tooneel-, minne-, punt-, leer-, helden- en lierdicht, en doet ons de hoogte opmerken, tot welke dezelve gestegen is, zonder dat hij echter, op de wijze der Lofredenaars, tot uitbundigen roem vervalt: het is de oorspronkelijkheid vooral, welke hij in den Overledenen vereert, als zijnde bijkans alles aan eigene vlijt verschuldigd.
De wijze, waarop de Redenaar dit oogmerk bereikt, is voortreffelijk, niet in den gewonen trant, waarin alleenlijk de verdiensten des Afgestorvenen, met eene doorloopende geschiedenis van deszelfs leven, worden verheven, maar met eene gedurige afwisseling en wending van oogpunten, die altijd uitloopen op de hulde, aan mensch en menschheid, aan edelen kunstijver en arbeid, aan echte zedelijke beschaving, aan vrier dschap en navolging verbonden; terwijl een uitmuntend Dichtstuk als bij het graf des Overledenen, een keurig slot aangeeft en tevens, met het gevoel van deszelfs gemis, den krachtigsten troost mededeelt.
Het is dit slot, welk geen gering gedeelte uitmaakt van den Bundel Treurverzen, hier boven aangekondigd. Reeds op den 21sten van Wintermaand 1808, hadden twintig Dichters, in deftig rouwgewaad, het lijk van den Overledenen ter grafplaatse begeleid; de Heer p.g. witsen geysbeek had eene korte lijkrede gehouden, en de Heer c. covens, als Vriend en Voogd der twee nagelatene Kinderen, had deze aanspraak beantwoord. Op den daarna volgenden dag, den 22sten, werd eene tweede en statige Lijkplegtigheid gevierd door den dichterlijken Vriendenkring, onder de spreuk: Kunst door Vriendschap volmaakter, waarvan de Afgestorvene medelid was geweest, en het was ter dezer gelegenheid, dat men besloot tot de uitgave van eenen Bundel Lijkdichten, tot wier vervaardiging eene algemeene uitnoodiging zoude geschieden. Hieraan derhalve heeft het Publiek deze mededeeling te danken, daar een aantal van ruim dertig Dichteren dezen pligt van dankbare hulde heeft volvoerd. Men kan bij zulk eene gelegenheids - verzameling niet wel verwachten, dat alle stukken dezelfde hooge dichterlijke waarde bezitten: genoeg, dat zij slechts niet beneden het middelmatige vallen, en dat in allen het gevoel der vriendschap zuiver spreekt.
Op deze wijze werden de verdiensten van uylenbroek door Redenaar en Dichteren-Rei gehuldigd. De zoodanigen onzer Le-
{==345==} {>>pagina-aanduiding<<}
zeren, die den Overledenen kenden, of belang stellen in het verlies van elken waardigen en verdienstelijken natuurgenoct, zullen beide stukken met voldoening in handen nemen: welligt vereenigen zij zich, even als wij, met de uitboezemingen van den Heer j. van walré, die wij alhier gaarne overnemen.

Dichters! 'k zie u tranen plengen, 
'k Bidde u, wijst ook mij niet af! 
Wilt mijn vriendschaps - blijk gehengen; 
Laat mij ook mijn offer brengen, 
Mijne klagt met de uwe mengen, 
Bij Glaucelus heilig graf. 
 
Gij, die 't rouwseest meê mogt vieren, 
Zangers van een hoog'ren graad! 
Kroont zijn lijkbus met laurieren; 
'k Miss' dat loos om haar te sieren; 
Moog' mijn nedrig klijf maar tieren 
Om den voet, waarop ze staat! 
 
Schoon verwijderd van den braven, 
Die nu van zijn' arbeid rust, 
Eerde ik zijn huiszorglijk slaven; 
Kende en achtte ik zijne gaven, 
Zag hem scheppen en beschaven, 
En zijn vriendschap was mijn lust. 
 
'k Voel mij nog tot dank gedreven, 
Door zijn' dienst zoo vaak verdiend; 
'k Voel nog 't leed, dat mij deed beven, 
Toen 'k, in d'avond van zijn leven, 
Zijnen brief zag onderschreven: 
‘Uwen jichtweevollen vriend.’ 
 
Vriend! - uw strijd is afgestreden, 
En uw einde kroont uw werk; 
Braaf heid, ijver, kunst en reden, 
Minzaamheid, beschaafde zeden, 
Nedrigheid, vol kundigheden, 
Zijn de siersels van uw zerk. 
 
Zooveel goeds en groots te derven, 
Baart natuur en kunst verdriet. 
Mogt ik uw verdiensten erven; 
Ieders achting zoo verwerven; 
Roemvol leven, eerrijk sterven - -! 
't Denkbeeld streelt - maar vleit mij niet. 

{==346==} {>>pagina-aanduiding<<}

Zoo zie 'k mij allengs berooven - 
Vallen vrienden om mij heen! 
Zoo ook heffen, in de hoven, 
Bloem bij bloemen 't hoofd naar boven - - 
Maar - zij knakten en verstoven - 
't Herfst - Narcisje blijst alleen. 
 
Eens toch sterven ook zijn blaêren, 
Eens ook volge ik uwen weg; 
't Zal dan voor mijn hart en snaren 
Nog een gunstig denkbeeld baren, 
Dat ik, waar ze uwe asch vergaêren, 
Ook mijn' veilkrans nederleg. 






Amsterdamsche Burgers-Winter avond-Uitspanningen. Door A. Fokke, Simonsz. Met Karikatuurplaten. Te Amsterdam, bij C. Timmer. In gr. 8vo. 99 Bl.

De aanvang van een Werk, welks voortzetting wij met eenig vertrouwen verwachten, daar dezelve van de aanmoediging, die de Schrijver zal ontvangen, afhangt, en, naar onze gedachten, dit begin vrij algemeene goedkeuring, vooral ook bij het Amsterdamsch publiek, zal vinden. Het Voorberigt geeft voldoende reden van den hyperbolischen schrijftrant, dien fokke ook hier verkiest; zoo wordt het contrast te beter gevoeld, en in dien zelfden stijl verwachten wij dan ook de behandeling der uitspanningen in de hoogere en van de hoogste klasse; - en voorzeker zal hier het wat overdrijven in de teekening wel het meest doelmatig, en eene waarschuwing: ‘het is eene hyperbole,’ daarbij niet ongeraden zijn. Wij zijn het met den Schrijver eens: ‘waarheid te zeggen, is in alle tijden eene gevaarlijke bezigheid;’ de wijze, waarop die waarheid gezegd wordt, maakt intusschen veel, zoo niet alles, goed; en de Schrijver zal voldaan hebben aan zijne bedoeling, wanneer zijne schilderijen niet onwaar, maar slechts in eenen minderen toon waar bevonden worden. Hij belooft ons aanwijzing van de voornaamste Winter- en Zomer-Uitspanningen der drie klassen, waarin hij de bewoners der Amstelstad alzoo onderscheidt; de laagste klasse gaat hij stilzwijgend voorbij; wat zedeloos is, ligt buiten zijn plan.
Hij maakt met de Winterävond - uitspanuingen een aanvang, en wel met die van den Zondag. De publieke bijeenkomsten in den Ooijevaar op de Anthonies Breestraat, en den Munnik op den hoek van de Munnikstraat en de O.Z. Achterburgwal, hebben in dit eerste Stukje eene beurt, en beide die Lokalen met een daar vergaderd gezelschap worden indedaad luimig ge-
{==347==} {>>pagina-aanduiding<<}
noeg in Karikatuurplaten en Beschrijving voorgesteld. Eenig berigt der vermaken van de middelklasse van burgers in vroeger tijd zendt de Schrijver vooraf. Dan, hetgeen vooral onze aandacht nu trok, en ons bijzonder beviel, is de Verhandeling, die wij, onder den titel van Gedachten over uitspanning, uitvlugt, vermaak en verlustiging, als eene Inleiding tot geheel het Werk mogen aanmerken. De neiging daartoe, en hoe eigenlijk vermaak en verlustiging op de natuurlijkste wijze wordt daargesteld, speurt de Schrijver in de daad menschkundig, en met een behoorlijk oog op de onderscheidene tijdperken onzes levens, na. Ceres, Bacchus en Venus, elk hier intusschen van zijne goede zijde, moeten zamengaan, bij het vermaak of de verlustiging van den volwassenen. De redenen, waarom dit Drietal vreugde geeft, worden door hem opgegeven, en voorts de invloed van het Klimaat en den Grond op de uitspanningen en vermaken der Volken. Eindelijk stipt hij de bijzondere redenen aan, welke in ons Holland de vrolijkheid stuiten, en de vermaken en uitspanningen verdooven, - zorg en onderscheiden standen. Een Hollander is Koopman; winzucht in welvarende, en angst en zorg in tegenspoedige tijden zweven altijd als zwarte nevelen door de hersenen (van de kooplieden,) en bedwelmen en licht en pracht, en de schoone voorwerpen, die hen omringen, en drukken zelfs de opstijgende verheugende geesten des wijns ten onder. - Voorts zegt hij: Er zijn eigenlijk vijf klassen of onderscheidene
standen in ons Vaderland. 1o. De aanzienlijke lieden; deze kunnen zelden hartelijk, gul, of landelijk vrolijk zijn, wijl de etiquette hen gedurig in dwang houdt. 2o. Geleerden; deze hebben nog al de minste zorgen, item, zoo zij rijk zijn! onder hen zoude gul vermaak en uitspanning plaats kunnen hebben, en heeft ook plaats, zoodra de wijn hun doet vergeten dat zij geleerden zijn. 3o. Kooplieden van den tweeden rang, namelijk geen aanzienlijke, maar vermogende, volgen de aanzienlijke in alles na, hebben dus ook hunne etiquettes en manieren, die de gulle vreugde tegen zijn, enz. 4o. De burgerkooplieden, winkeliers en lieden, die een kleinen handel drijven, wier kippenhokjes magazijnen en wier werkzolders onder de pannen fabrijken zijn, enz. met alle de lieden, die van hun bestaan, enz. Deze lieden worden door de omstandigheden des tijds thans te zeer gedrukt, om gulle, waarlijk opgeruimde vreugde uit eenen ruimen boezem te doen blijken. 5o. De laagste klasse van burgers hebben eigenlijk de meest wezenlijke vermaken, wijl hun lot niet veel verslimmeren kan; doch zij zoeken veelal hunne uitspanningen in zulke plaatsen, waar de zedigheid ons verbiedt hen te volgen.
Deze algemeene stellingen intusschen lijden toch, dit vertrouwen wij stemt de Schrijver ons toe, vrij wat uitzondering, en wij veriangen de verdere aanwijzing, hoe zich dan over 't

{==348==} {>>pagina-aanduiding<<}
algemeen iedere stand in Amsterdam zoo al openlijk uitspant en vermaakt. Overigens betuigen wij, dat de Heer fokke door dit geschrift eene bijdrage levert tot de uitspanning en het vermaak van het lezend publiek, waarvoor hij dank verdient; dat lezend publïek althans, hetwelk nog voor deze soort van vermaak vatbaar is; want dit toch staat almede gelijk met ieder ander vermaak; de smaak vooral voor zulke soort van geschriften neemt af met onzen leeftijd; immers (om met onzen Schrijver te spreken) de groote napoleon zelf zal, op zijn negentigste jaar, zoo hij het beleve, van alle zijne uitgebreide bezittingen zijn leuningstoel alleen het meest met zijne aandacht vereeren!

Latijnsch Leesboek, voor Eerstbeginnenden, zamengesteld door F. Jakobs, Hofraad enz. van den Koning van Beijeren, en F.W. Döring, Kerken- en Schoolraad van den Hertog van Saxen-Gotha, enz. Te Amsterdam, bij J.R. Poster. 1809. In 8vo. XVI en 143 Bl.

Het Latijnsch Leesboekje van gedike heeft zoo veel bijval gevonden, dat het hier en elders op de Scholen voor weinig geoefende Kinderen met veel nut is ingevoerd. Op dezelfde, of liever op eene nog betere wijze, is dit boeksken van de vermaarde f. jakobs en f.w. döring ingerigt, en het is dus zeer geschikt om bij afwisseling ten zelfden einde gebruikt te worden. De Heer f.h.l. donckermann, die het ten dienste der Hollandsche Jeugd ingerigt, en met eene Voorrede en Bijvoegsel verrijkt heeft, toont het regte spoor te drukken, en zeer geschikt te zijn tot dusdanig een werk. De Voorrede aan de letterminnende Jongelingen bevat zoo eene eenvoudige, maar overtuigende, aanmoediging aan onze Jeugd, die het Latijn begint te leeren, en is zoo krachtig en op den juisten trant geschreven, dat wij niet twijfelen, of de Hr. donckermann, niet in eenige Krijgsschool de Zedekunde onderwijzende(!) maar in eene bloeijende Latijnsche School een' nuttigen Leerstoel vervullende, zal, met zoo vele anderen in ons Vaderland, het grondig onderwijs der oude Talen handhaven, en tegen allen inmengsel van Duitschen trant behoeden. Dat hij zulk een' Leerstoel verdiene, was reeds voorlang ons bekend, en is ons uit dit Werkje nader gebleken.





{==349==} {>>pagina-aanduiding<<}

Algemeene Vaderlandsche Letter-oefeningen.

Handboek van den Christelijken Catholijken Godsdienst. Om zich zelven en anderen te onderwijzen. Door B. Overberg, Leeraar der Normaalschole te Munster. Uit het Hoogduitsch vertaald door B. Doorenweerd, R.P. te Campen. Te Deventer, bij J.W. Robijns. 1809. In gr. 8vo. XL en 638 bl.

De verbreiding van opgeklaarde begrippen, over den waren aard der Christelijke Leer en het regt gebruik der Heilige Schrift, door Protestansche Godgeleerden, en vele van tijd tot tijd door geleerde en gematigde mannen uitgegevene schriften, daartoe strekkende, hebben, ginds en elders, ook eene aanmerkelijke wending aan de leerwijze van verscheidene Roomsch-Katholijken gegeven. Men heeft met genoegen eenen brentano, thaddaeus, geddes, sailer, oberthur, hug, dereser, natter, schrant en anderen, uit nieuwe Bijbelvertalingen, godgeleerde en uitlegkundige Verhandelingen, Hand- en Leerboeken, en velerlei andere nuttige geschriften, godsdienstige onderwerpen betreffende, van deze zijde leeren kennen. De Eerw. overberg, schoon over 't geheel nog gehecht aan de oude leerwijze, verdient ook onder die genen gerangschikt te worden, die zich op de verbetering van 't openbare volksonderwijs en schoolwezen met loffelijken ijver toeleggen. Veel verwerpelijk ontuig, waarmede dergelijke Leerboeken nog steeds tot walging opgevuld zijn, is hier geheel achtergebleven, een voornaam deel van de Christelijke geloofs- en zedeleer in derzelver ware eenvoudigheid voorgedragen, en over 't geheel de regte leertoon gevat. De Schrijver weet zich naar de vatbaarheid van ongeoefenden wijsselijk te schikken, en de dadelijke beoefening der Godsdienstleer, op eene overredende wijze, aan te prijzen. Hoe veel meer goeds zou de Leeraar der Normaalschool te Munster, in dit voormalige Bisdom, daar hij een uit-
{==350==} {>>pagina-aanduiding<<}
gestrekten werkkring en veel roem heeft, kunnen stichten, wanneer eenmaal de heldere stralen van meer en meer verspreid licht 's mans edeldenkende ziel beschenen! 't Zal hem daartoe niet aan gelegenheid ontbreken, en dan hopen wij ook, dat hij er de oogen niet voor zal toesluiten.
Men kan 't den Schrijver niet kwalijk nemen, dat hij de Leer der Roomsch-Katholijke Kerk, in de voorname hoofdpunten, getrouw blijft; dat hij geene gedeelten der Kerk in verschillende gezindten, die elkanderen tegenspreken, maar slechts ééne Kerk, wier leden allen in de Leer overeenstemmen, onder één Opperhoofd, erkent; dat er, zijns oordeels, buiten de Kerk geene zaligheid is, ten zij iemand, zonder zijne schuld, buiten de Kerk leve; dat de Kerk de onfeilbare uitlegster is der Heilige Schrift, dat alle hare uitspraken over de Leer onfeilbaar zijn, en dat deze onfeilbaarheid niets lijdt, al zijn de opzieners zeer onwetend en goddeloos; dat in de gewijde Schriften alleen de Leer der Openbaring niet vervat, maar een gedeelte derzelve door overleveringen tot ons gekomen is, van welke de Kerk alleen de bewaarster is; dat Maria, de moeder van Jezus, vrij is geweest van erfzonde, en dat de naam Jezus eene groote kracht heeft. Maar, als de Eerw. overberg beweert, dat, wanneer hij de Leer zijner Kerk niet regt voordraagt, hij er zich niet bij zijne onkatholijke Christelijke Broeders, maar bij zijne Kerk over moet verantwoorden, en dat hij, onder die voorwaarde alleen, aanmerkingen van verschillend denkenden kan aannemen, dan vergt hij in de daad te veel. Daar hij zich toch steeds op 't gezag der Heilige Schrift, tot bewijs van deze en andere leerbegrippen, beroept, behoort 't een ieder vrij te staan, naar vaste, door elk kundig en onbevooroordeeld Roomsch-Katholijken erkende, uitlegregels, te oordeelen, of die bewijzen steek houden. En hoe veel valt dan ook niet op vele bijgebragte bewijzen aan te merken? Welk kenner der Hebreeuwsche taal zal zijne toestemming geven aan de vertaling en uitlegging der Godspraak, Genes. III:15, die de Schrijver in dezer voege overzet: Ik zal vijandschap stellen tusschen u en eene vrouw, tusschen uw zaad en haar zaad, zij zal u den kop
vertrappen, en gij zult haren hiel belagen; en er dan deze uitlegging van geeft: ‘Gij, duivel! eenmaal zal eene zekere vrouw, (de allerzalig-
{==351==} {>>pagina-aanduiding<<}
ste Maagd Maria,) uwe grootste vijandin zijn, want uit deze vrouw zal er Een geboren worden, welke u uwe magt benemen en de menschen weder gelukkig maken zal. Gij zult alle bedenkelijke listen bewerkstelligen, om dit te beletten; maar gij zult het niet kunnen’? Hoe willekeurig wordt uit de woorden van Jezus, Joh. XIV. Ik zal den Vader bidden, en Hij zal u eenen anderen Vertrooster geven, opdat Hij eeuwiglijk bij u blijve, de Geest der waarheid. - Deze zal u alles leeren, en alles ingeven, wat ik u gezegd heb, als bevattende eene belofte niet alleen aan de Apostelen, maar ook aan hunne wettige Opvolgers, de onfeilbaarheid der Kerke afgeleid? Hoe zwak is de grond, waarop 't als ontwijfelbaar wordt aangenomen, dat Petrus tot Opperhoofd der Kerk is aangesteld, uit 't zeggen van Jezus, Joh. XXI:15, weid mijne lammeren, weid mijne schapen, als wij er Hand. XX:28 en 1 Pet. V:1, 2 mede vergelijken? En hebben niet kundige Roomsch-Katholijken zelfs, bij voorb. de geleerde thaddaeus, 't gezegde van Jezus tot Petrus, Matth. XVI:18, Gij zijt Petrus, (dat is een steenrots,) en op deze steenrots zal ik mijne Kerk bouwen, (waaraan ook onze Schrijver nog zoo veel gewigt hecht,) uit de geschiedenis der eerste grondvesting der Christelijke Gemeenre op den vermaarden Pinksterdag beter verklaard? Is 't mogelijk, dat nog in onzen tijd, uit Phil. II:9, 10. Hand. IV:12. XIX:13, wordt beweerd, dat de naam Jezus eene zeer groote kracht heeft, wanneer dezelve met gepasten eerbied en met vertrouwen uitgesproken wordt?
Op de orde, die verre af is van natuurlijk te zijn, zou ook vrij wat aan te merken vallen. Zie hier den inhoud en de orde van het onderwijs voor eerstbeginnenden: ‘Wie de gene is, die ons het leven gegeven heeft, en welke zijne eigenschappen zijn? Waartoe ons God het leven gegeven heeft? Wat God gedaan heeft, om ons tot den hemel te helpen? Schepping van Adam en Eva, hunne ongehoorzaamheid, belofte eenes Heilands. Geboorte des Heilands, vrome jeugd, openbaar Leeraarambt. Lijden, begrafenis, verrijzenis, hemelvaart. Zending des H. Geestes. De allerheiligste Drieëenigheid. Wat God nog dagelijks tot ons hell doet en doen zal. De Apostelijke Geloofsbelijdenis. Wat wij zelve moeten doen, om tot het eeuwige leven te geraken. Van het geloof, de hope en liefde. De heilige tien Gebo-
{==352==} {>>pagina-aanduiding<<}
den Gods. Van de vijf Geboden der Heilige Kerk. Van het Gebed; korte uitlegging van het Onze Vader. Van de Heilige Sacramenten; van het Doopsel. Van de Boetvaardigheid en het Sacrament der Biecht.’
't Geheele Werk, waarvan reeds in 1804 te Munster een derde druk is te voorschijn getreden, bestaat uit drie Deelen, waarvan dit slechts het eerste uitmaakt. Vooraf gaat een Onderrigt over de wijze van onderwijs voor jonge Geestelijken, bl. 1-204. Waarop dan volgt de reeds genoemde Leiddraad, of inhoud en orde van het onderwijs voor eerstbeginnenden, bl. 205-312. En hierop weder een tweede Leiddraad van onderrigt voor meer gevorderden, bl. 313-638.

Christelijk Magazijn. IIIden Deels 3de Stuk. Te Hoorn, bij J. Breebaart. In gr. 8vo. 124 Bl.

Dit Stukje bevat,
1. Eenige Aanmerkingen over de geschiedenis van den deugdzamen jongeling, Matth. XIX:16-22. Mark. X:17-22. Luk. XVIII:18-23, door den Eerw. alb. conradi, Pred. te Oostwoud. De vraag van den jongeling, over wien de Schrijver gunstiger denkt, dan veelal plaats heeft, deze vraag, wat zal ik goeds doen, opdat ik het eeuwige leven hebbe, of beërve? zal dezen zin hebben: wat moet ik doen, om mij van de hoogste gelukzaligheid, in het rijk van den Messias, te verzekeren? Hij verwachtte, dat hem iets groots zou opgelegd worden, waartoe hij zich dan ook gereed toonde, en hoopte alzoo tot het Apostelambt toegelaten te worden. Daarop zal het zeggen van Jezus zien, in deszelfs gegeven antwoord, zoo gij wilt volmaakt zijn. Men moet, alles wel inziende, in hem opmerken, 1. Eene ernstige begeerte naar onderrigt van Jezus. 2. Gevoel van diepen eerbied voor denzelven. 3. Edele bewustheid van onschuld. 4. Opregtheid van hart. Hiertegen schijnen wel deze en gene bedenkingen over te staan, die den jongeling van verregaande verwaandheid verdacht maken, en althans zijne sterke gehechtheid aan de goederen dezes levens aan den dag leggen: doch hierop wordt met schrandere bedachtzaamheid 't een en ander geantwoord, waardoor 't ware oogpunt, waar-
{==353==} {>>pagina-aanduiding<<}
uit men deze geschiedenis dient te beschouwen, ook nog eenigzins nader bepaald wordt. Er volgt nog zekere soort van leerrijke aanmerkingen, zoo als men ze gewoon is, in kerkredenen, bij wijze van toepassing, achteraan te voegen. Waarschuwingen tegen het ijdel vertrouwen op eigen geregtigheid vindt de Leeraar hier geheel ongepast; maar het verhaal der Evangelisten zal nuttig onderwijs, ter bevordering van ware zelfkennis, en regte kennis van de grootheid van Jezus, bevatten. Wij hebben dit een en ander met genoegen gelezen. Met een
weinig minder omslagtigheid evenwel, en hier en daar ook met wat meer Logische orde, en juistheid in het bepalen van den letterzin, zou dit stukje zich nog meer aangeprezen hebben.
2. Eene Verhandeling over Rom. VIII:19-22. De meest waarschijnlijke onderstellingen der Uitleggeren, aangaande het zuchtend en hopend schepsel, worden in overweging genomen, en deze, als de eenige ware, op goede gronden aangenomen en met schrander oordeel verdedigd, volgens welke er het menschdom in 't algemeen door verstaan wordt, dat reikhalzende verlangt naar een beter leven. In een volgend Stukje zal deze Verhandeling voortgezet worden, in eene dergelijke over vs. 23-25.
3. Een Fragment, ten titel voerende, de Regen, uit de Urania van ewald. Het bevat een verdicht verhaal van den godsdienstigen indruk, dien het vallen van regen, na eene langdurige droogte, op zekere dorpbewoners maakte, die men hier, bij deze gelegenheid, alle te zamen, oud en jong, op den zoogenaamden Brink in een grooten kring geplaatst, bijeenvindt, onder 't geleide van des Predikants vrouw, eene Oude, die, op haar stokje leunende, het stichtelijk gezang, en wat hier verder voorviel, bestierde. - Wat heel overdreven komt ons dit fragment voor.
4. Een Dichtstukje, dat ten opschrift heeft, aan mijne Vriendin, bij het overlijden van haar Dochtertje. Dit opstel van eene Boerin in Noordholland strekt, volgens eene Aanteekening van den Uitgever, ten bewijze, dat ook in die kringen zeer beschaafde, kundige en gevoelige vrouwen zijn, die eenen goeden smaak hebben.
5. Een Avondzang van een ongenoemden. Als dicht-
{==354==} {>>pagina-aanduiding<<}
stuk aangemerkt, heeft deze zang wel geene bijzondere voortreffelijkheid; men zal er zich echter, even als van vele dergelijken, met stichting van kunnen bedienen.




Twee Bevestigings Leerredenen over Joh. XXI:16 en Matth. XXIII:8b, door P.H. van Lis, Predikant te Middelburg. Aldaar, bij S. van Benthem. 1808. In gr. 8vo. 79 bl.

Men kent, uit vele uitgegevene proeven, over verschillende onderwerpen, de predikwijze van den Middelburgschen Predikant van lis, die nu ook de verzameling van goede Leerredenen, die wij van hem hebben, met deze twee heeft willen vermeerderen; beiden uitgesproken bij de bevestiging van twee zijner Ambtgenooten in hunnen dienst te Middelburg, a.j. snouck hurcronje en c. koolhaas. Beiden zullen door hun, die dezelve gehoord hebben, gepast geöordeeld zijn voor de gelegenheid, bij welke zij zijn gehouden; en dit zal men nu ook, bij 't lezen, alzoo bevinden. Er worden ongetwijfeld niet zelden, ook bij zulke gelegenheden, Leerredenen uitgesproken, die op verre na met deze niet in vergelijking kunnen komen. De Eerw. van lis overtreft vele van zijne Ambtsbroeders in gezond verstand en Bijbelkennis, en 't ontbreekt hem geenszins aan bekwaamheid, om zijne denkbeelden in geregelde orde uit te drukken en op eene overredende wijze voor te dragen. Er heerscht echter nog steeds, in zijne Leerredenen, eene al te groote langwijligheid en toegevende schikking naar volksbegrippen, die opgeklaarde Leeraars niet langer behoorden in de hand te werken en alzoo te helpen vereeuwigen. Aan zulke en dergelijke uitdrukkingen, als: melaatsch inzegening-werk, en: ik heb Jezus zelven, den alom tegenwoordigen en alwetenden, alhier tot eenen hoorder en beoorde(e)laar, en wensch mij, voor alle dingen, naar dien hoorder te schikken, kunnen wij almede ons zegel niet hechten.





{==355==} {>>pagina-aanduiding<<}

Aanspraak van den Bisschop van Palencia aan zijne Geloofsgenooten. Eene gewigtige Bijdrage tot de Geschiedenis van den Spaanschen Revolutie-oorlog; behelzende ook een leerzaam onderrigt, hoe Christelijke Kerkgemeenten en hare Opzieners, bij gevaarlijke en bedroevende Staatsgebeurtenissen, zich behooren te gedragen. Uit de Spaansche taal overgezet, met Historische Aanteekeningen van den Vertaler. Te Amsterdam, bij A.B. Saakes. 1809. In gr. 8vo. 30 Bl.

Deze Aanspraak maakt buiten twijfel een zeer sterk contrast met de woorden en verrigtingen van vele der hoogere en mindere Geestelijkheid in Spanje, waarvan ons van tijd tot tijd het gerucht ter ooren kwam; en de gegrondheid van zoodanig gerucht blijkt ten overvloede uit een en ander gezegde van dezen Bisschop. Het is juist wel niet te vergen van iederen Geestelijken, dat hij op dezelfde wijze en met dezelfde woorden zijne kudde opwekken en vermanen zou, indien hij namelijk niet eveneens denkt als Palencias Bisschop; maar dat hij trachte terug te houden van iederen onwettigen stap, van iedere onberadene en dolzinnige onderneming, waarschuwe tegen haat en wraak en onmenschelijkheid, alles trachte voor te komen, wat de ijsselijkheden doet voortduren en vermenigvuldigt, en, naar de les van het Evangelie, aanzette, om liever ongelijk en schade te lijden, - dit voegde het heilig ambt, en had men van iederen Bisschop, hoe hij dan ook dacht, mogen eischen. Overigens, Geestelijken zijn geene Staatsmannen, en van den Christelijken Leerstoel of voor het Altaar passen geene staatkundige voorstellen. Die Geestelijke verstaat, in ons oog, het best den waren aard zijner verpligtingen, en behartigt het allergetrouwst en met de meeste wijsheid zijn ambt, die, gesteld den eenen dag ware zijne woonplaats in de hand van die, den anderen in de hand van gene, en dat bij de meest mogelijke afwisseling, zichzelven gelijk, zijne kudde regt nuttig, ook in hunne dan plaatshebbende omstandigheden nuttig, ter bevordering van deugd en menschelijkheid toesprak, en uit godsdienstige gronden bij ieder ongeluk wist te troosten.
Indedaad, men oordeelt geheel verkeerd, bijaldien men de Spaansche Geestelijkheid over het algemeen en zonder

{==356==} {>>pagina-aanduiding<<}
eenige uitzondering als ezelachtig dom en dweepzuchtig afschildert; dit merkt de Vertaler te regt op in het Voorberigt, (en het Stukje, dat thans voor ons ligt, strekt ten bewijze;) en wij voelen met hem, dat het niet onmogelijk is, dat men in onze dagen wel eens bijzondere redenen hebben kan, om deze diepe onkunde en dweepzieke dolzinnigheid in Spanje, als zoo algemeen heerschende, te doen voorkomen; terwijl hij in het bijzonder ook van het Jesuiten-Collegie te Palencia loffelijke melding doet.
De Aanspraak zelve is wél gesteld; wij namen dezelve met groote nieuwsgierigheid in handen, en twijfelen geenszins, of dit is ook bij velen onzer Landgenooten het geval. Zij werd gehouden bij het verrigten van den hoogen Altaardienst, toen men de Fransche troepen in het vorig jaar nu binnen kort ook in Palencia verwachtte; welke stad hen daarop dan ook (waartoe, naar het schijnt, deze Aanspraak wel iets heeft toegebragt) met heuschheid heeft ontvangen. Vooraf verontschuldigt zich de Bisschop, als het ware, over het onderwerp, dat wel niet tot zijn hoofdwerk behoorde; maar buitengewone ziekten, zegt hij, vorderen ook buitengewone geneesmiddelen. Wanneer een medeherder van Christus ziet, dat vele van zijne kudde jammerlijk dolen, dat zij uit veranderde staatsinrigtingen aanleiding nemen, om hunne pligten, als Christenburgers, te veronachtzamen, en zij daarin door oproerige Kerkvoogden, ten koste van hun eeuwig belang, worden voorgegaan, - in zulk een geval mag en moet hij ook politieke zaken tot eenen grond leggen, om die zielen, waarover de lieve heer hem het opzigt gaf, te vermanen, enz. Voorts geeft hij den stand der zaken op, en deelt dan met aandrang en hartelijkheid de volgende 5 vermaningen mede. 1) Zich te onderwerpen aan den wil van God en zijn voorzienig albestuur. (Eene herinnering aan het bestuur van God over alles, en dat alles door Hem tot heil der ware algemeene Apostolische Kerk geregeld wordt.) 2) Zich, door eenen verstandeloozen
Godsdienstijver bestuurd, niet te laten verleiden door valsche schrikbeelden of inboezemingen der dweepzucht. 3) Liever hunne belangen, nooden, aangelegenheden en behoeften te bevelen aan onzen heere. 4) Zich verstandig te voegen naar de schikkingen van hun, die over hun in hoogheid gesteld zijn. (Waaronder hij den Franschen Keizer vooral noemt, als staande tot hun land en volk in eene betrek-
{==357==} {>>pagina-aanduiding<<}
king, die tot gehoorzaamheid en stille onderwerping dwingt; zijnde daarbij groot in magt, in daden, in staatkunde, in vergeven, in beloften. 5) Om zoo veel mogelijk mede te werken, dat, bij de belegering van de stad, geene verdedigingsmiddelen gebruikt, maar de Fransche troepen willig binnengelaten werden.
Ziet daar het beloop van deze gewigtige Bijdrage tot de Geschiedenis van den Spaanschen Revolutie-oorlog, zoo als de titel zegt, waarin men den meer verlichten Roomschgezinden Geestelijken duidelijk genoeg kan opmerken: b.v. ‘Godsdienstijver is prijswaardig; maar als zij (hij) door verkeerde driften en door domme partijdigheid aangevuurd - als zij (hij) door hersenschimmen en redelooze eigenzinnigheid bestuurd wordt, dan is zij (hij) misdadig, en ontaart in eene strafbare dweepzucht. - Eene dweepzucht, die zoo zigtbaar is in de gevoelens en handelingen van allen, die u zoeken wijs te maken, dat aan hun eenige voorname Heiligen verschenen zijn, met de beloften, van de insurgeerende Spanjaarden, in den krijg, overal te zullen vergezellen, en zeker te doen overwinnen. - Dat deze verhalen geenen den minsten grond van waarheid hebben, hiervan worden wij dagelijks zinnelijk overtuigd, daar er reeds zulk een groot aantal der wederspannelingen verstrooid, verslagen of gevangen zijn. - En, al ware dit anders uitgevallen, dan nog zou men voor rede geheel onvatbaar, en in den Katholijken Godsdienst verkeerd onderwezen moeten zijn, om aan soortgelijke vertelsels geloof te geven. - Neen, mijne Geliefden! de Heiligen zijn in den Hemel -’ Regt zoo, eerwaardige Vader! en daar moeten zij ook maar blijven.

Kenmerken van eene, de spoedigste hulp vereischende soort van Hoest, gepaard met eene bezwaarlijke ademhaling' of over de Croup. Een woord aan Moeders. Naar het Hoogduitsch van Dr. J.A. Albers, door F.D. Mohr, Med. Doct., Chirurgijn Major bij de Armée van Z.M. den Koning van Holland. Te Amsterdam, bij L. van Es. 1809. In gr. 8vo. 35 Bl.

Dit Stukje, ofschoon niet van de uitgebreidste, behoort evenwel, om deszelfs beknoptheid en duide-
{==358==} {>>pagina-aanduiding<<}
lijkheid, de aandacht der Geneeskundigen, en, daar het toch een woord aan Moeders op den titel voert, ook die der Ouders niet te ontglippen, opdat deze laatste daardoor in staat gesteld worden, om tijdig de hulp van eenen bekwamen Geneesheer in te roepen bij eene ziekte, die, wel is waar, niet dagelijks voorkomt, maar ook dan, wanneer zij zich vertoont, allergevaarlijkst zijn kan.
De kenmerken, oorzaken en het beloop der ziekte worden beknopt opgegeven, terwijl de Schrijver zeer verstandig over de genezing niets bepaaldelijk mededeelt, zijn Werkje niet onder die schadelijke volksgeschriften willende rangschikken, welke aanleiding tot eene soms geheel verkeerd toegepaste zelfgenezing geven. - De Schrijver en de Vertaler verdienen dus voor hunnen arbeid onzen dank.




Bijdrage tot de kennis en genezing der Croup. Naar het Hoogduitsch van Dr. Joh. Jac. Hartenkeil, door Izaak de Koning, Stads Med. Doct. en Vroedmeester te Vollenhove, enz. Te Amsterdam, bij L. van Es. 1809. In gr. 8vo. 61 Bladz.

Ook deze Bijdrage verdient de opmerking der Geneeskundigen. Zij bevat eenen Brief van Doctor le roy, Professor in de Geneeskunde te Parijs, aan eenen Gouverneur-Generaal, benevens een Uittreksel uit het Handwörterbuch der Medicinischen Klinik etc. van Doctor w.f. dreyssig.
Wat den eersten betreft, vinden wij daarin het gevoelen aangenomen van de zoodanigen, die de Croup onder de ontstekingsziekten rangschikken, zoodanig echter, dat zij zinkingachtig, van eene koude, slijmerige, roosachtige natuur zijn kan; men vindt, ofschoon niet juist in de beste volgorde, hier en daar vele belangrijke wenken en aanmerkingen verspreid, die de aandacht en het onderzoek der Geneeskundigen verdienen.
Het Uittreksel is in eene meer systematische orde geschreven; ook deszelfs Schrijver houdt deze ziekte voor eene ontsteking; bestaande de Croup, volgens zijne gedachte, in verhoogde prikkelbaarheid en vermeerderd vermogen van de vaten der huid, welke de luchtpijp inwendig bekleedt; zoodat deze beide (verhoogde prik-
{==359==} {>>pagina-aanduiding<<}
kelbaarheid en vermeerderd vermogen der huidvaten) eene ontsteking daarstellen.
Wij danken den Vertaler, die ons tevens in zijn Voorberigt de geneeswijze van lentin opgeeft, voor zijne welvolbragte taak.




Geschiedenis der Christelijke Kerk in de Achttiende Eeuw; door A. Ypey, Dr. in de Godgel., gewoon Hoogleeraar in de Godgel. en Kerkel. Geschied., en Akademie-Prediker aan de Hoogeschole te Harderwijk, enz. VIIde Deel (*) en VIIIste Deel. Te Utrecht, bij G.T. van Paddenburg en Zoon. In gr. 8vo. 474 en 514 Bl.


Nil Christianum in Christianis cernitur; 
Nec his potens medela quaeritur malis, 
Quid ergo agunt Christi Ministri? Disputant. 

Hoe vreemd ook een Motto boven eene Boek-Recensie staan moge, konden wij ons niet wederhouden, die regelen van den Hoogeerw. s. werenfels te neder te schrijven, bij het aanvaarden eens Verslags van het eerst vermelde Deel der Kerkelijke Geschiedenis van de Achttiende Eeuw. Het inzien van den inhoud geregtigde ons daartoe; en zullen onze Lezers zulks billijken, als wij dien afschrijven. - ‘Historisch Verslag van de hevige Twisten in het Hervormd Kerkgenootschap. - Geschiedenis der Twisten over de regten der Kerk en den openbaren Godsdienst. - Geschiedenis der Twisten tusschen de Hervormden en andere Kerkgenootschappen over de Godsdienstleer. - Geschiedenis der Twisten in de Hervormde Kerk van Engeland over de Godsdienstleer. - Geschiedenis der Twisten in de Hervormde Kerk van ons Vaderland over de Godsdienstleer. - Geschiedenis van zeer geringe Twisten over de Godsdienstleer in ons Vaderland. - Geschiedenis der Twisten in de Hervormde Kerk van Zwitserland over de Godsdienstleer.’
Over des Hoogleeraars schrijfwijze, in dit Werk gehouden, hebben wij ons zoo dikwijls uitgelaten, dat herhalen zoo overtollig als vervelend moge geacht worden. Nogtans kunnen wij niet nalaten hier op te merken, dat

{==360==} {>>pagina-aanduiding<<}
in de behandeling dezer Kerktwisten eene breedvoerigheid heerscht, die misschien ook door de onaangenaamheid der stoffe te meer verveelt, en bovenal wanneer het op nietsbeduidende kleinigheden aankomt, aan welke mogelijk de naam der Geschilvoerderen, ten tijde van het opbruisen, bij de onderscheidene Aanhangen aangelegenheid bijzette, doch die nu, althans wanneer zij zich verre van onzen leeftijd verwijderen, geene belangrijkheid altoos hebben. Wij erkennen, dat een Geschiedschrijver de stoffen, te zijner bewerking voorkomende, niet schept, maar vindt: doch zijn er niet vele stoffen, welke met eene zeer ligte hand alleen verdienen bewerkt te worden, en niet meer dan enkel eene aanduiding verdienen, ten blijke dat de Geschiedschrijver des niet onkundig geweest hebbe? De Hoogleeraar ypey gevoelde dit hier en daar, en ging alsdan op dien trant te werk. Wij, en zeker vele Lezers met ons zullen wenschen, dat hij het meermalen gevoeld, en dit gevoel opgevolgd hadde.
De opgegeven inhoud duidt de Twiststoffen, hier behandeld, hoofdzakelijk aan. Wilden wij ons tot eene meer bijzondere opgave van alle deze inlaten, wij zouden tot eene te groote breedvoerigheid vervallen, en ons veeligt schuldig maken aan het zoo even aangestipte gebrek.
Schoon de Geschiedschrijver, blijkens den inhoud, de Hervormde Kerk, zoo in Engeland als in Zwitserland, ten aanzien der Twisten beschrijft, is hij verre het breedvoerigst over de geschillen, in ons Vaderland gerezen. Hoe vervelend lang is de twist niet der Coccejanen en Voetianen! Alleen vindt de geest eenige verademing, als men lagchen moet om de onderscheidene benamingen bij deze twee lang twistende Aanhangen; als men leest van oude en nieuwe, van doode en levende, van zuìvere Marckiaansche en Brakelsche Voetianen, en de Coccejanen onderscheiden vindt in groene en dorre, in Leydsche of vrije en Utrechtsche of stijve; als de gemengde, Masteluinen of Coccejaansche Draaijers geheeten worden, of den naam van ernstige of Leydsche heldere en kordate Coccejanen droegen. Bij alle deze misselijke namen, door ypey opgegeven, staat ons voor, ook de laatste wel eens geile Coccejanen te hebben hooren noemen.
In deze Eeuw ontstonden de Roëlliaansche twisten, tot eene groote lengte gerekt; alsmede de geschillen over

{==361==} {>>pagina-aanduiding<<}
de Regtvaardiging, met de daar aanklevende. Te regt wordt des Geschiedschrijvers verontwaardiging te midden van het vermelden dezer geschilvoeringen gaande. ‘Wij vinden ons,’ dus drukt hij zich uit, ‘verplaatst in de donkere kloosterscholen der middeleeuwen, alwaar de, in alles zulk een helder licht gevende, Openbaring van God, als de eenige scheidsvrouw in Godsdienstverschillen, geheel was buitengesloten, en de grondslag van hetgeen men voor waarheid hield geen andere was, dan het armhartig gezag der feilbare Vaderen, en der willekeurige magtspreuken van aan mistasting niet minder blootgestelde Kerkvergaderingen! Welke duidelijke bewijzen levert ons hier de geschiedenis van de treurige gesteldheid der Kerk in ons Vaderland gedurende het midden der Achttiende Eeuw! Hoe was het mogelijk, in dien tijd, de waarheden der godsdienstleer voor den dag te brengen, van onder zulk een' door elkander verward liggenden hoop louter menschelijke begrippen, zonder zich te willen bedienen van het licht der goddelijke teregtwijzing! Dit verzuimende, wierp men het eene boven het andere, en hoe langer men zocht, hoe minder men het bedoelde vinden konde; tot dat men op het laatst, des arbeids moede, het meestgevallige zangreep, en dat, als den juist begeerden schat der waarheid, met grooten ophef, prachtig ten toon spreidde. Eigenlijk zocht men niet naar waarheid, maar naar 't gene weleer de Vaderen voor waarheid gehouden hadden; hierop leiden zich de Leeraars met alle kracht toe; die hierin best slaagde, werd wegens zijne geleerdheid geroemd. De Leeken betuigden hierover hun welgevailen, dikwerf, naar de mate hunner bekwaamheid, den Theologanten hierin de behulpzame hand biedende. Op het goddelijk licht der waarheid zelf had men den domper des vooroordeels gezet. 't Voorvaderlijk geloof der Hervormde Kerk was de eenigste leidstar op den weg der kennisse en der godzaligheid! Treurige tijden!’
De hoogloopende twist over het innig Christendom bragt een aantal spreekwijzen, uitdrukkingen en stellingen ter bane, uit de schriften der Mystieken ontleend, als: het versmelten in den gloed der uitnemende Liefde van Christus - het verdwijnen in zijne eigene zondige nietigheid - dat een begenadigd Christen gezegd mogt worden tot allen goeden werk ten eenemale onwillig, onmagtig, onkundig,

{==362==} {>>pagina-aanduiding<<}
ongeschikt en ondeugend te zijn, en hij dus, ja, zelfs niet in staat zijnde, om den minsten lust tot het goede in zich te verwekken, bij bevinding behoorde te leeren kennen en te beoefenen de dierbare vijf nieten, ik wil niet, ik kan niet, ik weet niet, ik heb niet, ik deug niet!
De Deurhoviaansche en daar aan verwante geschillen beslaan geen kleine plaats, alsmede die over het Verbond der Werken. - Het zoo
    veel geruchts wekkend geschil over den Zwolschen Kerkleeraar van der os behandelt de Hoogleeraar met eene prijsselijke gematigdheid. Het verhaal dezer gebeurtenisse bevestigt, naar 's mans oordeel, hetgeen hij meermalen van den staat der Hervormde Kerk in 't midden der Achttiende Eeuwe had aangemerkt; en staat hier aangeteekend, tot oneer van die tijden: ‘Wie ziet niet, dat in deze tijden nog dezelfde tuimelgeest van vervolging heerschte, welke voorheen huss en van praag te Konstans naar den brandstapel dreef! Ware de Christenkerk hier te lande niet verdeeld geweest in onderscheidene Genootschappen, die door den Souverein vrijheid van Godsdienstoefening hadden gekregen, gewis ook van der os zoude het dan voor hem gestookte martelvuur niet hebben kunnen ontworstelen. De drift der Ketterverdelging was nog dezelfde als in vroeger dagen; maar de magt ontbrak.’ - Van der os, ter kerke uitgestooten, vervoegde zich vervolgens bij de Doopsgezinden, onder welken hij meer verdraagzaamheid, en minder vervolgzucht, dan bij de Hervormden, hoopte te vinden. Wij mogen er bijvoegen: en ook dadelijk vond, staande zijn Leeraarambt in de Beverwijk, en veeljarigen dienst te Oostzaandam; schoon, in den aanvange, ook in dit Kerkgenootschap van niet weinigen gelaakt.
Wij kunnen alleen met een woord gewagen van den twist tusschen bonnet, van der kemp en goodricke; van appelius met janssonius; van van der marck, en het verschil met kleman; dat van barkey en hofstede, en van den laatstgemelden, alsmede habbema, tegen burman, waarin het Politieke zich mengde, 't geen ook invloeide op verdere hier vermelde Kerkgeschillen.
Waarheid is de getuigenis, welke de Hoogleeraar ten slot dezes Deels geeft: ‘Tot eer van onze tegenwoordige Godgeleerden mag men verklaren, dat zij gematigder, be-
{==363==} {>>pagina-aanduiding<<}
daarder, verdraagzamer, vreedzamer denken, dan hunne voorgangers in het begin en ook in het midden der XVIIIde Eeuw. Zints de tijden der Apostelen heeft men gewis, over het algemeen, zoo vreedzaam niet gedacht als thans.’

Naardemaal wij, door omstandigheden, met welke onze Lezers niets te maken hebben, verwijlden met de beöordeelende Berigtgeving van dit Werk, willen wij nu teffens, om in het gelijk te komen, van het VIIIste Deel iets vermelden. Van een behagelijker inhoud is hetzelve, dan het voorgaande; immers geeft het een Historisch Verslag van de voornaamste Godgeleerden in het Hervormde Kerkgenootschap - van de Systematische Godgeleerdheid in 't zelve - van de Christelijke Zedekunde daarin geleeraard - van de Uitlegkunde en Uitlegging des Bijbels bij de Hervormden.
Onder de eerste Afdeeling treffen wij eene opgave aan van de Engelsche Godgeleerden in de XVIIIde Eeuw. Behalve een kort Levensberigt, vinden wij den letterkundigen arbeid en de gevoelens der uitstekendsten beschreven; terwijl een enkele naamlijst die opgave besluit. - Dien zelfden voet houdt ypey ten opzigte van de Vaderlandsche Godgeleerden, wier aantal zeer groot is. Verdienstelijke Mannen treft men er aan, en het verslag hunner Werken is vrij omstandig. Omslagtiger zou het geworden zijn, indien hij zich niet vergenoegd had met van velen eene enkele opgave der namen te doen. In de verkiezing van de breedvoerig vermeldden en der enkel genoemden, zou een ander misschien eenen eenigzins anderen voet gehouden hebben; doch in dit geval is het bezwaarlijk, allen te behagen.
Slechts drie Godgeleerden in Duitschland valt eene bijzondere vermelding te beurte: J. l'enfant, f.a. lampe en g.j. zollikofer; voorts is het eene naamlijst. - Zoo zijn ook in Zwitserland b. pictet, s. werenfels en j.k. lavater de drie keurlingen; terwijl wij op de naamlijst Mannen aantreffen, waarvan eenigen eene breeder melding zouden verdienen. - Van de Godgeleerden in Frankrijk viel niet veel merkwaardigs te vermelden; p. rabaud is de éénige, die te voorschijn treedt.
Eene opgave van den toestand der Systematische God-
{==364==} {>>pagina-aanduiding<<}
geleerdheid in de XVIIde Eeuw dient ter voegelijke inleiding tot die der Eeuwe, welke des Geschiedschrijvers hoofdzaak uitmaakt. In drie tijdperken splitst de Schrijver zeer gepast dit Deel zijner Geschiedenisse. Het eerste loopt van het begin der Eeuwe tot den jare 1740, in 't welk de Coccejanen boven de Voetianen verre de overmagt hadden. - Het tweede loopt van dien tijd tot omtrent het jaar 1770, gedurende welk tijdperk die Godsdienst-partijen zich onderling begonnen te vereenigen. - Het derde strekt zich van 't laatstgenoemde jaar tot het einde der Eeuwe uit, gedurende welken tijd door beide de Partijen, die men nu naauwelijks, ja eindelijk geheel niet onderscheiden konde, gelijk onze Geschiedschrijver vermeldt, ‘in de gansche Theologische studie eene dadelijke Hervorming zeer gelukkig is bewerkstelligd geworden.’ - Gelukkig in de daad, en met regt gedenkt ypey aan de verdiensten van j.a. turretin en s. werenfels, wier schriften zoo veel toebragten, om dien overgang van Systematische duisternis tot het licht van ware Godsdienstkennis daar te stellen. ‘De schriften dier Mannen werden met graagte gekocht en gelezen. Alle vooroordeel tegen hen was allengs verdwenen, en de Theologanten begonnen nu ook de leer van den Godsdienst met dien zelfden liberalen geest te behandelen, welke er in de schriften dier beide Godgeleerden allerwegen doorstraalde. De waarheden werden ontdaan van alle menschelijke, schoolwijsgeerige, kerksprakig theologische bijhangselen, en in hare oorspronkelijke goddelijke zuiverheid, meer overeenkomstig altoos met den Apostolischen geest der vroegere Christenen, voorgedragen.’ - Ook merkt onze Geschiedschrijver op, dat het geschilvoeren tegen de
Remonstranten met meer gematigdheids geschiedde. De voordragt der Godgeleerdheid kreeg een beter smaak. Hugo de groot verkreeg in de Hervormde Kerk nu eerst die algemeene achting, welke hij verdiend, maar die men hem tot nog toe geweigerd had. - Wanneer wij deze en dergelijke betuigingen in dit Werk van ypey lezen, kunnen wij ons niet onthouden van aan te merken, dat die meer verlichte Godsdienstkennis, te midden der XVIIIde Eeuwe, reeds op den kandelaar in ons Vaderland stond bij Remonstranten en Doopsgezinden, waar men die Leidstarren volgde.
Een blik werpt de Hoogleeraar op de Neologen in

{==365==} {>>pagina-aanduiding<<}
Duitschland, en vermeldt hij de Systematische Schrijvers in ons Vaderland ten laatsten tijdperke. Een berigt wegens de Stelsels, in Engeland vervaardigd, sluit deze Afdeeling, bij welke de Hoogleeraar gaarne nog algemeene pragmatische aanmerkingen zou hebben willen mededeelen, doch die hij, uit bekommering dat hij der Lezeren geduld te veel zou vergen, achterwege laat.
Om de Christelijke Zedekunde staande de XVIIIde Eeuw te vermelden, klimt de Schrijver tot de onmiddellijk voorgaande op ter zamenhechting, wanneer de Zedekunde door de geschilvoerende Godgeleerdheid als verdrongen werd. De Voetianen en Coccejanen lagen der Zedekunde struikelblokken in den weg. In Engeland was het met de Zedeleer beter dan hier gesteld. Hier te lande was men tot verre over de helft der XVIIIde Eeuw tegen de eigenlijk gezegde Zedeleer sterk ingenomen. Ypey voert het voorbeeld van chevallier ten jare 1770 aan. Hij voegt er bij: ‘En wil nog heden een Predikant bij het volk zich beroemen, dat hij van de Zedeleer en het prediken van dezelve afkeerig is, hij kan zich van de algemeene toejuiching verzekerd houden.’ Hoe het met de Zedekunde geschapen stond, zouden wij, liet plaatsruimte het toe, door de treffendste stalen kunnen toonen, - stalen, die een lach verwekken bij een zoo ernstig onderwerp, of liever, bij eenig nadenken, droef heid gaande maken. Gelukkig dat met den tijd eene gezuiverder Leere opdaagde, gelijk hier breedvoerig vermeld wordt. - In Zwitserland stond het beter geschapen. Eenigzins bevreemdde het ons, ten aanzien van het schoone zedekundig onderwijs van j. vernet te lezen, ‘dat hij de Zedeleer op eenen zeer liberalen trant beärbeid heeft. - Al te liberaal is hij nogtans geweest, daar zijn grondbeginsel was, dat alle menschen, slechts door het gebruik der aan zichzelve gelaten Rede, langs den weg der deugd, gelukkig kunnen worden.’ - (!) Voorts gewaagt hij van vier zich verdienstelijk gemaakt hebbende Moralisten in Duitschland.
De laatste Afdeeling, een Historisch Verslag behelzende van de uitlegkunde en uitlegging des Bijbels in het Hervormde Kerkgenootschap, is vrij breedvoerig, en strekt allezins tot staving van de stelling, met den aanvange bijgebragt: ‘dat, gelijk de Systematische Godgeleerdheid, betrekkelijk de Geloofs- en Zedeleer, in de

{==366==} {>>pagina-aanduiding<<}
Hervormde Kerk, gedurende de XVIIIde Eeuw, groote verbetering ondergaan heeft, het van zelfs valt te denken, dat even zoo de uitlegging en uitlegkunde des Bijbels met gelijken tred vooruit is gekomen.’ Eer men tot dit gelukkig standpunt nadert, geeft ons de Kerkelijke Geschiedschrijver een kort verslag van de uitlegkunde tot op den tijd van coccejus, en de daarvan zeer verschillende schriftuurverklaring der Voetianen. De aandacht wordt gaande gehouden door treffende stalen van beider vreemde behandeling der gewijde Bladeren; en leert ons ypey de voornaamste Schrijvers van beiden, met vermelding van derzelver Werken, kennen. - Der Engelschen uitlegwijze wordt met lof vermeld; ook die der zoodanigen, welke hun voetspoor, zoo hier als in Duitschland, betraden. Hier treden turretin en werenfels weder met vollen glans te voorschijn, als Herstellers der ware Uitlegkunde. - J. elsner en j. alberti krijgen welverdienden lof, en worden vele zeer waardige Mannen in ons Vaderland bij de Buitenlanders in éénen rang gesteld, en de groote venema bijzonder gedacht; ook latere, als p. bosveld, w.a. van vloten en h. muntinghe.
Tot bijzonderheden kunnen wij ons niet inlaten; doch men leze ypey's oordeelvelling over het algemeen: ‘In waarheid, de Protestantsche Schriftverklaarders, die geleefd hebbèn na de tijden van grotius tot die van ernesti, hebben het op hunne rekening, dat onze Godgeleerden voor ongeveer dertig jaren nog in de Exegese van het Oude en Nieuwe Testament zoo kinderachtig onbedreven, en wij zelfs nog heden zoo achterlijk zijn. O! ware men, ik wil niet eens zeggen voortgegaan, gelijk grotius, indien hij langer geleefd hadde, zou zijn voortgegaan; maar slechts blijven staan, waar grotius stond. Dan, Uitleggers na hem hebben zijn spoor ondankbaar verlaten; het licht, door hem ontstoken, uitgeblazen door hunne eigendunkelijke, raadselachtige, allegorische, zinnebeeldige, typische schriftverklaring, onder voorwendsel van op die wijze in den Bijbel eenen geestelijken zin te zoeken, welke het nooit regt gebleken is dat er in lag. Door dien weg hebben zelfs anders schrandere mannen, in stede van waarlijk licht over den Bijbel te verspreiden, veeleer hunne nadenkende tijdgenooten doen twijfelen, of er in de daad

{==367==} {>>pagina-aanduiding<<}
wel eenige vastbepaalde zin der Heilige Schriften ware, waar op men gerustelijk staat mogt maken. Op die wijze zijn de Godgeleerden gansch en al van den weg geraakt, en nog heden niet weder te regt gekomen. Zij zijn de een den ander gevolgd; de een heeft den ander aan het dwalen gebragt; de een heeft den anderen als 't ware zijn bril geleend; niemand hunner heeft uit eigen oogen gezien. Van daar die vale sluijer van misverstand, welke er over den Bijbel uitgespreid ligt, en welke, zoo lang onze Uitleggers niet zelven denken, nimmer ten nutte van de Godsdienstlievende Christenheid zal worden opgeligt en weggerold.’ - Met genoegen vermeldt de Hoogleeraar de jongstgemaakte vorderingen, en moedigt tot een naarstig voortvaren aan.
In de daad, zonder zulks loopt men gevaar van weder achteruit te geraken. Om allen, die verstand bezitten, daar tegen te hoeden, leze men het Historisch Berigt van de Allegorisch-typisch-profetische Godgeleerdheid, op verkeerde Bijbelverklaring gegrond. Dit lezende, kan men zich naauwelijks verbeelden, hoe met mogelijkheid de Uitleggers tot die veelvuldige dwaasheden gekomen zijn. De Hoogleeraar ypey behoeft ons geene verschooning te verzoeken, wegens dezen uitstap van gemaakte aanmerkingen over de Typische Godgeleerdheid. ‘Met onzen helderdenkenden muntinghe,’ schrijft hij ten slotte, en wij vereenigen er ons ten volle mede, ‘mogen wij dan nu God danken, dat, in den weg zijner hooge Voorzienigheid, eindelijk eens de zoo kunstig aangelegde doolhoven der Typiek geheel verwoest zijn geworden, en dat men tegenwoordig niet ligt eenen Uitlegger of Godgeleerden van eenigen smaak meer vinden zal, die in dezelve behagen schept.’
Wij hopen van het IXde Deel dezes zeer verdienstelijken Werks een spoediger verslag te geven.





{==368==} {>>pagina-aanduiding<<}

Geheime Brieven over de inwendige gesteldheid van het Pruissische Hof na den dood van Frederik den II. Uit het Hoogduitsch. IVde Deel. Te Amsterdam, bij J. Allart. 1808. In gr. 8vo. 361 Bl.

Te zeggen, dat, met het vermenigvuldigen der Deelen dezes Werks, de belangrijkheid toeneemt, zou meer gezegd wezen, dan eene onpartijdige beoordeeling toelaat. Te beweren, dat er dezelfde geest heerschende in doorstraalt, is eene volle waarheid te nederschrijven: weshalve het, te dezen opzigte, met de vorige gelijk staat, en voldoening zal schenken.
Het tegenwoordig Deel hervat den draad der Berigten uit Koningsbergen (*) van den 10 Maart tot den 19 October; 't welk, wegens de Russen, de Franschen en de Pruissen, opmerkenswaardige, zonderlinge, en meestal treurige oorlogstooneelen oplevert.
Nog treuriger tooneel wordt opengeschoven in den tweeden Brief dezes Deels, daar dezelve ontvouwt, wat een van 's Schrijvers Vrienden in Jena ondervonden heeft, en ons toont, hoe het in eenen Oorlog bij eenen Veldslag toegaat, alles met zeer sterke kleuren geschilderd, en ontmoetingen van gansch verschillenden aard vermeldende.
De verbindtenis van Zweden met Groot-Brittanje en derzelver gevolgen, bijzonder wat Straalzond betreft, is de leerzame stoffe van den derden Brief. Al dit krijgsbedrijf wordt toegelicht, en er ontdekken zich gebreken bij gebreken, misslagen bij misslagen.
In het derde Deel dezer Brieven had de Schrijver iets over de Belegering van Breslau gezegd; dan een zijner Vrienden keurt zulks niet voldoende, en deelt hem een alleruitvoerigst verslag deswege mede. Het vangt aan met de eerste berenning van Breslau, en verder, na eenige voorloopige aanmerkingen, wordt de eigenlijke Belegering van 6 Dec. 1806 tot de overgave der Vesting den 7 Jan. 1807 beschreven, gepaard met een algemeen overzigt der Belegering en derzelver gevolgen. - Deze Brief, met veel klems geschreven, beslaat niet minder

{==369==} {>>pagina-aanduiding<<}
dan de helft dezes Boekdeels. Alles is zoo omstandig vermeld, dat het kort en gebrekkig gekeurde der vorige beschrijving ruime vergoeding vindt.
Vele en treffende bijzonderheden bieden zich aan in het geschiedkundig opgesteld en teffens beoordeelend verslag dezes belegs en der overgave van Breslau. De Schrijver, het oog, ter gelegenheid dier overgave, latende gaan over de krijgsverrigtingen, welke, in een zoo kort tijdsbestek, zoo veel afdeden, om Pruissen diep te vernederen, laat uit zijne pen deze taal der verontwaardiginge vloeijen: ‘Het schaamtelooste pligtverzuim, de domste misrekeningen van eene magtelooze, sidderende lafhartigheid, en eene onverstandig verschoonende menschlievendheid jegens rijke, welgezetene Burgers, hebben de voltooijing van dat grenzenloos ongeluk over de Pruissische Staten gebragt, onder hetwelk de troostelooze Burgers zuchten en nog lang zuchten zullen. Er zijn omtrent binnen ééne maand zeven of acht Vestingen door de Franschen bijkans zonder zwaardslag ingenomen. - Men berekene, welken langen tijd, hoe veel menschen het den vijand gekost zou hebben, indien deze plaatsen ernstig verdedigd en regelmatig belegerd waren geweest, en hoe gemakkelijk het voor den Koning zou geweest zijn, onder deze onderstelling, weder eene geduchte Armée te verzamelen, en den vijand het spits te bieden! Plassenburg en de Vesting Erfurt zouden zich ten minste twee maanden, Hamelen en Nienburg vier, Maagdenburg acht, Spandau en Stettin twee maanden, Kustrin en Glogau ten minste vijf maanden hebben kunnen verdedigen. Ten minste een jaar zou er verloopen zijn, om deze plaatsen te veroveren, indien derzelver Bevelhebbers moed, krachten Patriotismus gehad hadden. Hoe langer de eerste Vestingen belegerd zouden geweest zijn, des te meer waren de laatste geproviandeerd en versterkt geworden, en derzelver inneming
des te moeijelijker en langduriger. Had de vijand deze plaatsen achter zich laten liggen, zonder die in te sluiten, zou er spoedig achter zijnen rug eene geduchte Armée opgestaan zijn. Moest hij ze belegeren, en wilde hij dit op ééns doen, dan zou hij genoodzaakt geweest zijn, ten minste 130,000 man tot dezen dienst te verdeelen, en gevolgelijk zijn Leger aanmerkelijk te verzwakken. Maagdenburg alleen zou 40,000 man gevorderd hebben, dewijl de be-
{==370==} {>>pagina-aanduiding<<}
zetting bij de 20,000 man beliep, die een zwak belegerings-korps ligtelijk had kunnen verdrijven.
Hoe gemakkelijk zou het dan voor den Koning geworden zijn, om achter den Oder wederom post te vatten, en een nieuw Leger te verzamelen! Ten minste had hij hier de Russische hulp kunnen afwachten. Maar de gewetenloosheid der Gouverneurs in deze verschillende Vestingen vond te veel belooning in de schande, dan dat de onbevlekte eere der deugd, en de roem van een werkzaam, verdienstelijk leven, eenige waarde bij hen zou gehad hebben. De een na den anderen berekende de ongelukkige gebeurtenissen des oorlogs en derzelver waarschijnlijke gevolgen, en vond dit besluit, dat men de toevertrouwde plaatsen overgeven moest. - “De Koning is geslagen, zijn geheele leger verstrooid, reeds is hij over den Oder, en eindelijk over den Weiohset gegaan, de Franschen rukken reeds in Polen, de Staat is zonder redding verloren, onze wederstand is vergeefs, wij geven ons over, en niemand zal ons rekenschap afvorderen, dewijl hij, die ons aangesteld heeft, verloren is.” - Deze waren de hoogstschrandere stellingen en berekeningen, uit welke zij andermaal het besluit afleidden, dat de Vestingen, zoo spoedig mogelijk, moesten overgegeven worden. Eindelijk sidderden de Burgers voor bomben en granaten, die zij misschien in hunnen leeftijd nog geheel niet ondergaan hadden; zij baden, smeekten, en - de menschlievende Helden ontfermden zich, en gaven honderd Millioenen weg, om de schade van eenige duizend daalders voor te komen; zij lieten 100,000 Soldaten in de gevangenis slepen, om eenige verbanden in de Lazaretten te besparen!’
Voorts slaat hij het oog op de verdediging van Breslau zelve. Eene Stad, welke de Schrijver erkent, dat allezins, wegens hare volksmenigte, de wijdloopigheid van hare werken, en de zwakte van hare bezetting, niet zoo lang kon verdedigd worden als de meeste der bovengenoemde Steden. Doch de Schrijver beweert, dat dezelve meer had kunnen en behooren te doen, mogelijk met een gelukkigen uitslag; hieraan besteedt hij het vervolg van dezen langen Brief.
Met meer roems gewaagt de vijfde Brief van de verdediging der Silezische Vestingen Kosel en Neisse. Een verslag, 't geen eene moedige en eerlijke verdediging (dit

{==371==} {>>pagina-aanduiding<<}
zeldzaam verschijnsel in den onlangs geëindigden Oorlog) oplevert.
De taal des misnoegens en der afkeuringe hoort men weder op een straffen en sterken toon in den zesden Brief. De aanhef toont, wat men hier te wachten hebbe. ‘Door slapheid, halve maatregelen en misvattingen in de keuze zijner Adjudanten, bragt de Vorst van pless het vaste Silezie, waarop de Koning, de Armée en alle regtschapene Patriotten hunne laatste hoop stelden, in minder dan drie maanden tot den afgrond.’
Schoon wij verre, zeer verre zijn van de hier en elders in deze Brieven hoogstberispte krijgsbedrijven eenigzins te willen verdedigen of vergoelijken, hebben wij, sommige, met daar opgemaakte aanmerkingen, lezende, niet kunnen nalaten ons te herinneren het zeggen van paulus aemilius, toen hij tegen perseus te veld zou trekken, het volk aansprekende: ‘Daar zijn menschen in drinkgezelschappen, welke Legers naar Macedonie voeren, en op het naauwste weten, waar legerplaatsen, waar verschansingen aangelegd moeten worden, door welke passen men had moeten indringen, waar magazijnen aangelegd, waar de toevoer geleid, wanneer er geslagen en wanneer er uitgerust moet worden. Dan wordt er over den Veldheer gevonnisd, als of hij reeds voor de regtbank stond, en ieder lafaard wil hem verbeteren. Dit is een groote hinderpaal voor eenen Veldheer, en weinigen kunnen spot en berisping zoo onverschillig verdragen als fabius deed. - Ik zou voor mij wel onderrigting en raad wenschen; maar die dezelve geven wilden, zouden bij mij moeten zijn, mijne omstandigheden zien, en in mijne gevaren deelen. En is er nu iemand onder u, die zich vertrouwt, in staat te zijn, om mij in den oorlog, dien ik voeren zal, te raden, die begeve zich met mij naar Macedonie; ik wil mijn schip, mijne paarden, mijne tent en mijne tafel met hem deelen. - Maar wie deze moeite schuwt, die geve mij ook geen bevel uit zijne kamer, maar zwijge en denke, dat wij in het Leger genoeg raadplegen zullen.’


{==372==} {>>pagina-aanduiding<<}

Reis door Holland, in het jaar (de jaren) 1806 en 1807. (Naar het Fransch). Met Afbeeldingen. IIde Deel. Te Amsterdam, bij E. Maaskamp. In 8vo. 316 Bl.

Volmaakt in den zelfden geest, bevalligen stijl en zuivere taal, als wij, bij onze aankondiging van het Eerste Deel dezer Reize, deden opmerken, is ook dit Tweede geschreven. Een aantal bevallige Afbeeldingen, zoo van onderscheiden Kleederdragt, als van Gezigten op en in Steden, en anderen, dienen ten bevalligen tooisel voor het oog; terwijl de Brieven den Lezer door de Departementen Utrecht, een gedeelte van Gelderland en Holland rondvoeren. Die Brieven zijn geschreven uit Utrecht, Amersfoort, Nijmegen, Dordrecht, Gouda, Leyden en Amsterdam. Het naar het Fransch, op den titel, moest ons voorheen den Schrijver voor een Franschman doen houden. Het schrijven in den aanvang des zesden Briefs: ‘Bij ons in Duitschland, weet gij, is de eenzelvigheid eene heerschende hoedanigheid van stad, dorp, gehucht en landaard,’ enz. heeft deszelfs Vaderland nader doen kennen; hoewel, met dat alles, bij Recensent het vermoeden blijft huisvesten, dat niet een uit- maar een hierlander de pen gevoerd hebbe, om reden dat maar zelden een buitenlandsch Reiziger zoo veel kennis van zaken, zelfs tot kleinigheden toe, van de bezochte landen bezit, als hier den Franschen of Hoogduitschen Schrijver in de pen geleid wordt. Wat voorts den inhoud der Brieven aangaat, allen, die, het zij door lektuur, of door Reistogten, met de aldaar vermelde steden eenigzins bekend zijn, zullen er niet zeer veel nieuws vernemen. Het oorspronkelijke bestaat inzonderheid in de aanmerkingen, welke de bevallige, en zekerlijk wel toegeruste Schrijver, van tijd tot tijd, tusschen zijne berigten vlecht. Eene en andere dier aanmerkingen willen wij overnemen. In den Brief, gedagteekend uit Amersfoort, den voormaligen bloei en het tegenwoordige verval der fabrijken dier stad
vermeld hebbende: ‘Hoe is het mogelijk,’ laat de Reiziger daarop volgen, ‘vroeg ik aan een zeer kundig Man, met wien wij ons deswege onderhielden, dat een totaal verval het fabrijk-wezen bedreigt, welk Hollands roem van overoude tijden vestigde? De

{==373==} {>>pagina-aanduiding<<}
oorzaken, antwoordde hij ons, zijn veelvuldig. De grondstoffen voor de fabrijken moeten herwaarts van buiten 's lands worden ingevoerd. Daar nu vele Natiën zelve die grondstoffen harer landen voor hare eigene fabrijken bezigen, laat het zich ligtelijk begrijpen, dat geen meerdere toevoer overig blijft, dan zij zelve kunnen of gelieven te missen. Deze eigenaardige schaarschheid doet den prijs van tijd tot tijd verhoogen. Deze verhooging maakt, dat de buitenlandsche goederen, die ook daarenboven in andere Landen meestal op de Dorpen, en dus tot minder arbeidsloon, worden vervaardigd, aanmerkelijk minder in prijs zijn. Hieruit volgt niet alleen, dat de handel der Hollandsche fabrijkwaren bijkans geheel wegvalt, maar tevens, dat de Ingezetenen, bij den onbelemmerden invoer der bereide stoffen, zich van dezen beterkoopen prijs bedienen, vooral wanneer, gelijk het geval met de Engelsche Manufacturen wil, derzelver uitwendige, meer glansrijke gedaante voor het oog bevalliger is. Zoolang dus, van 's Lands wege, geene praemie wordt gesteld op den invoer der ruwe materialen; - zoolang niet de invoer van buiten voor elk stuk geverwd lijnwaad belast wordt met een inkomend regt; - zoolang niet alles, wat van 's Lands of der Steden wege gekleed wordt, zoo wel Krijgslieden, als Matrozen, en alle Bedeelden in Godshuizen enz. niet uitdrukkelijk verpligt wordt tot kleeding van inlandsche lijnwaden; - zoolang, eindelijk, de voornaamste Staatspersonen zelve geen in het oog loopend voorbeeld geven van hunne Vaderlandsche gehechtheid aan den grond, dien zij bewonen - ook tot zoolang zal de vermindering van dit belangrijke vak des inwendigen bestaans met dezelfde evenredigheid voortgaan,’ enz.
Gorinchem, of Gornichem, bezoekende, verzuimde de Reiziger niet, zich het huis te doen aanwijzen, en het inwendig te bezigtigen, hetwelk den doorluchtigen de groot, na deszelfs ontkoming uit Loevestein, voor eene korte poos, ter schuilplaatse diende. De afbeeldingen van het zonderlinge voorval op glasramen bezigtigd hebbende, en derzelver gepastheid roemende: ‘Het is niet genoeg,’ schrijft hij, ‘dat een aantal Schrijvers dezelve voor de Nakomelingschap hebben vereeuwigd; neen: elke bijzonderheid, voor zoo verre die aanschouwelijk zij, blijft allerbelangrijkst, omdat de gansche

{==374==} {>>pagina-aanduiding<<}
geschiedenis nimmer zoo veel groots te gelijk in éénen Man, zoo veel getrouwheid, liefde en deugd, in drie Personen tevens, heeft overgeleverd. Ik erken gaarne (zoo vervolgt hij) de meeste huisselijke deugden - en waren die dezer twee Vrouwen wel andere? - worden in stilte beoefend, zonder dat hare overgroote waarde naar buiten kenbaar is, en daarom zelden eenen lofdichter vindt, noch ook behoeft: het zal dus zeer wel mogelijk zijn, dat in de nederigste hut weleer nog veel hoogere waardij van zedelijken aard verscholen was, en nog dagelijks verschuilt, welke de groote hoop, aan zinnelijkheid geboeid, over het hoofd ziet, ofschoon hij die al mogt kunnen bemerken, en die door den Wijsgeer alleen erkend wordt; maar hier toch is het gansche bedrijf eenvoudig schoon, zonder eenig oogmerk om te schitteren; het is alhier Vrouwen-schranderheid en moed, die, eenmaal met nadruk werkzaam, aan den beroemdsten held niets toegeven; het is hier de mannelijke kracht van eenen staatspersoon, die zijne eerlooze regters, met gevaar van zijn leven, voor het oog der gansche wereld, ten toon stelt, zoo als de heiligheid van het regt, door de boosheid gekrenkt, inderdaad verdient, doch helaas! slechts zeer zelden ondervindt; het is de beproefde trouw eener vrouwelijke Dienstbode, welke in deze omstandigheden meer geldt, dan alle de beloften, het overleg en de voorzigtigheid dier hooge Staatspersonen, die, alleen om zich zelven te dekken, liever vriendschap en vaderland vergeten; het is de moed van een burgerlijk Huisgezin, dat, in het aangezigt der Dwingelandij, den Man uit zijne boeijen slaken, heimelijk ontvangen, en zich openlijk durft mengen in zijne verdere ontvoering: het is dus, van nabij beschouwd, de standvastige deugd, welke alhier den schilder eene heilige Familie levert, waarbij maria's en salome's, met verguizinge van alle de bloedplakaten des Sanhedrins, alleenlijk de beslissing van het regt sprekend hart
volgen, en de onschuld ook bij het schavot huldigen.’
Hoe veel nuttiger zijn de Reisverhalen, welke met zulke en soortgelijke aanmerkingen zijn doormengd, dan de zoodanige, welke niets dan een dor verhaal van steden, gebouwen enz. behelzen!
De Afbeeldingen zijn, over het geheel genomen, vrij wel uitgevoerd. In het Gezigt op de Stad Dardrecht, met een Houtvlot, wenschten wij, dat zulk een vlot,

{==375==} {>>pagina-aanduiding<<}
in de gedaante, in welke het van den Boven- Rhijn, na de noodige verkleiningen te hebben ondergaan, te Dordrecht aankomt, duidelijker en uitvoeriger ware voorgesteld. Eenige weinige onnaauwkeurigheden hebben wij hier en daar ontmoet: onder andere, daar de spreuk Simplex sigillum veri (het eenvoudige is het kenmerk van het ware) aan hippocrates wordt toegeschreven, als zijnde het bekend, dat dezelve die van den Leydenschen beroemden Hoogleeraar h. boerhave was. Ars longa, vita brevis (de kunst is lang, het leven is kort) was de spreuk van den genoemden Vader der Geneeskunde.








Reizen door Rusland, Duitschland, Zwitserland, Frankrijk en Engeland; door N. Karamsin. Uit het Hoogduitsch vertaald. IIIde Deel. Met Platen. Te Leyden, bij P.H. Trap. 1808. In gr. 8vo. 244 Bl.

Frankrijk en vooral Parijs houden den Schrijver nog bezig gedurende ruim de helft van dit laatste Deel; het leest niet minder onderhoudend, is niet minder rijk van keurigen inhoud dan de vorigen, en wij geven aan hetzelve van harte gaarne al den lof, dien wij aan de vorige Deelen ons verpligt vonden te geven. Al aanstonds op de eerste bladzijde lokte de naam van barthelemy ons uit; ook met levesque, die de Geschiedenis van Rusland beschreven heeft, maakte onze Reiziger kennis, en het is natuurlijk dat hij bij deze gelegenheid over zijn Vaderland, en deszelfs grooten Czaar peter, uitweidt; voorts ontmoet hij marmontel en la harpe. Eene aangename afwisseling geeft de daarop volgende Brief: ‘De Actrice dervieux, welke in hare kunst slechts middelmatig, maar daarom des te bevalliger geweest is, en welke met haar voordeelig ambacht, in een tijdvak van bijna twintig jaren, millioenen gewonnen heeft, kwam op het denkbeeld, om een huis te bouwen, dat aller opmerkzaamheid tot zich zou trekken.’ De Schrijver heeft het gezien. ‘Welke kamers! welk eene pracht! schilderijen, bronzen, marmer, meubelen; alles is kostbaar, alles verblindt de oogen. Het huis is niet groot: maar het vernuft heeft het plan gemaakt, de kunst heeft het gebouwd, de smaak versierd, en de rijkdom de onkosten geschoten. Men vindt hier niets, dat niet fraai

{==376==} {>>pagina-aanduiding<<}
is, en overal is netheid en gemakkelijkheid met smaak en pracht vereenigd. Nadat wij door omtrent vijf kamers gegaan waren, kwamen wij in het allerheiligste - in de slaapkamer, wier wanden met de schoonste schilderijen versierd waren. Hier knielt Hercules voor Omphale, en eenige Liefdegoden rijden op zijne knods. Armida schijnt in een spiegel over hare bevalligheid nog meer verrukt te zijn, dan over de hulde van den naast haar zittenden Rinaldo. Venus ontbindt haren gordel, en reikt hem over - men ziet niet aan wien, maar waarschijnlijk aan de Godin van dezen Tempel. Het oog zoekt - wat denkt gij wel? - het bed van genoegen, 't welk met onverwelkelijke rozen bestrooid is, ziet men op eenige trappen. Hier moet iedere Adonis ongetwijfeld de knieën buigen. Achter de slaapkamer vindt men, in eene middelmatig groote zaal, eene marmeren vaas, om zich te baden. In de hoogte zijn galerijen voor de Muzijkanten - waarschijnlijk plast de Nimf naar de maat. Uit deze zaal komt gij door eene deur der Hesperiden, waar alle wegen met bloemen zijn bestrooid, en duizende geuren de lucht vervullen. Hier en daar ziet men schilderachtige velden en bosschen, en ieder blad, elke plant schijnt uit eene menigte - uit duizenden gekozen te zijn. Het slot van den gang leidt u op eenen bemosten berg, waarop men eene woeste grot ziet, boven welke te lezen staat: de kunst leidt tot de natuur: zij reikt haar vriendelijk de hand: en op eene andere plaats: hier geniet ik het genoegen van het nadenken. Toen een jong Engelschman, welke ons vergezelde, dit opschrift las, riep hij uit: grimace, grimace, Mademoiselle dervieux! - De bezitster van dit huis bewoont de tweede verdieping. Hier zijn de kamers ook wel fraai, maar zij komen echter bij de benedenste kamers in geene vergelijking. Ik
was nieuwsgierig om de Nimf te zien: maar zij verkoos onzigtbaar te blijven: - op eenen divan lag haar corset, een gedenkstuk van hare bevallige gedaante, en een hoofdversiersel met rozenkleurige linten. Een groen zijden gordijn verborg voor ons oog die beroemde schoonheid: en wij durfden het niet wegtrekken. Deze hedendaagsche Ninon heeft dezen toovertempel thans verkocht. Een rijke Amerikaan, uit het getal harer aanbidders, heeft het voor 600,000 Livres gekocht, 't welk de helft der somme is, welke het van bouwen gekost heeft; zoo als men zegt, zal deze minnaar

{==377==} {>>pagina-aanduiding<<}
hetzelve op het eerste soupé, dat hij er in geven zal, aan zijne Godin wederschenken, en een oog van dankbare verrukking zal hem waarschijnlijk daar voor beloonen.’ - Hierop komt de Schrijver op de Akademiën, en geeft ons van de Fransche, die der Wetenschappen, en die der Opschriften, een onderhoudend, oordeelkundig en leerzaam berigt. De volgende Brief geeft ons van de voornaamste straten der hoofdstad het merkwaardige, en is wegens meer dan ééne geschiedkundige bijzonderheid vooral aanmerkelijk; het gesprek van onzen Rus met eene geestige Fransche Dame in de Opera, aan het slot, leest men mede met genoegen. Zoo onderhoudend, zoo leerzaam en afwisselend is geheel het Werk, en het is ons onmogelijk den Schrijver op den voet te volgen en alles aan te stippen. De Koffijhuizen, het Zondagsvermaak van het Parijsch Gemeen, de Badhuizen, het Hotel Dieu, de Koninklijke Bibliotheek, het Observatorium en het prachtig Invalidenhuis vullen wederom eenen Brief. Het zien van de fête de la Rosiere, in het bij Parijs liggend dorpje Surenne, mislukte den Reiziger; doch zijne aanmerkingen over de landelijke onschuld bevallen niet minder, dan zijne beschrijving der Tuinen van den Hertog infantados en de Prinsesse chimer te Issy, door hem op denzelfden dag bezocht. Het Carmeliter Klooster werd door onzen Schrijver druk bezocht, vooral omdat hij zich aan het gezigt der houten bevallige Magdalena van le brun niet verzadigen kon, door welk beeld hij zich bijzonder getroffen voelde, omdat het de gevoelvolle Hertogin la valiere, de Geliefde van lodewijk den XIV, gelijken moet. - Zonderling wint men te Parijs den kost; b.v. men ziet alle dagen in Caffé de Chartres, bij een kop
Bavaroise, een welgekleed man, die een edel voorkomen heeft enz., en deze leeft van den verkoop der aanplakbiljetten, die hij in den nacht van de hoeken der straten afscheurt, en aan de koekenbakkers voor eenige stuivers verkoopt; een ander is pachter van de spelden, die men in den Italiaanschen Schouwburg verliest, enz. Een regte Stoicyn, die steeds in eene mand sliep, en in alles geheel Diogenes scheen te zijn, was ongelukkig vóór des Schrijvers aankomst verdwenen. De Scholen voor stom en doof geborenen van sicard en voor blindgeborenen van huat trokken natuurlijk de aandacht van onzen menschlievenden waarnemer, en in zijn bezoek der on-
{==378==} {>>pagina-aanduiding<<}
derscheidene Kerken miskent men den man van smaak en gevoel niet. Eene aangename afwisseling geeft dan weder een Parijsch Gezelschap, waaraan onze Reiziger den Schouwburg opofferde, alzoo men daar een geschrift eener Parijsche Dame zou voorlezen, die er zelve incognito bij tegenwoordig was, plein de profondeur â ce qu'on dit. Een beoordeelend gesprek over voltaire, racine, corneille en crebillon volgde hierop. Versailles, en wat daartoe behoort, gaan wij voorbij. Onze Rus had het genoegen zijne opwachting te maken bij de Echtgenoote van den beroemden vaillant: hij zelf was van huis; zij zeide met zekeren hoogmoed, dat er in de laatste 15 jaren slechts twee onsterfelijke werken in Frankrijk uitgekomen waren, Anacharsis en de Reis van haren Man. Het huis, waar moliere het leven der beste Fransche Schrijvers redde, krijgt ook een bezoek; zij verwenschten het leven, door den wijn verhit, en wilden zich verdrinken. ‘Het is nu nacht, zeide moliere, en niemand ziet ons verheven einde. Laat ons onzen vader Phoebus verwachten, en dan zij geheel
Parijs getuige van den edelen dood zijner kinderen!’ Te St. Denijs liggen de vroegere beheerschers van Frankrijk vreedzaam bij
    elkander in hunne graven. Der volgende anecdote moeten wij plaats ruimen. ‘De H. Dionysius predikte eerst het Christendom in Galliën, en werd van de Heidenen te Montmartre ter dood gebragt. De Legende verhaalt, dat hij, na zijne onthoofding, zijn hoofd onder zijn arm genomen, en een fransche mijl verre daarmede geloopen is. Eene Parijsche Dame zeide bij het verhaal van dit wonder: cela n'est pas surprenant; il n'y à que le premier pas, qui coute.’
Eindelijk worden de zoogenoemde meubelen van den Koning, op de plaats van lodewijk den XV, in een groot gebouw, ook bezigtigd; het merkwaardigste van Parijs, volgens het gevoelen van des Schrijvers loonbedienden, een beminnelijk mensch, wiens karakter bij deze gelegenheid zeer aangenaam en voordeelig geteekend wordt. Eh bien, Monsieur? eh bien! qu'en dites vous? - Wij voor ons hadden den Reiziger liever in het bosch van Boulogne op Bagatelle, het beroemde lusthuis van den Graaf d'artois, en op Ermenonville bij het graf van jean jaques, verzeld: maar ook dit, en Chanzilby, en de Nationale Vergadering (1790) gaan wij voorbij.

{==379==} {>>pagina-aanduiding<<}

In Engeland vond de Schrijver alles anders dan hij het tot hiertoe gevonden had; andere huizen, andere straten, andere menschen, andere spijzen - met één woord, hij was als in eene andere wereld. Hij noemt Engeland het land der vrouwelijke schoonheid en bevalligheid. Het gelaat der mannen verdeelt hij in drie klassen: zij zijn of gemelijk, of goedhartig, of dierlijk. Opdat intusschen onze aankondiging niet te zeer loope boven ons bestek, vergenoegen wij ons, aangaande Engeland, met overwijzing tot hetgene in den Inhoud wordt aangestipt, om nog eenige ruimte te houden voor eene proeve, hoe niet alleen als Reisbeschrijving, maar ook in menig ander opzigt, dit Werk zich met genoegen lezen laat; en kiezen daartoe den 136sten Brief, getiteld: Dweeperijen.
‘Onder de schaduw der hooge eiken van het Park te Windsor, bij het gezang der vogelen, bij het geruisch van de Theems, en bij den wind, die door de takken blaast, heb ik eenige uren in eene teedere zelfvergeting doorgebragt: ik sliep niet, maar ik droomde - droomen van vervoering en zwaarmoedigheid.
Donkere en bevallige neigingen van het jeugdige hart, wanneer zult gij eens vervuld worden? Is die levendigheid, waarmede ik u gevoel, misschien een onderpand uwer vervulling? Of zal ik, bij alle aanspraak op geluk, hetzelve alleen in een droom kennen? Zal ik het van verre, als de hemelsche lichten, slechts zien schemeren, en op het einde mijns levens uitroepen: ik heb niet geleefd!
Ik ben bedroefd; maar hoe zoet is deze droef heid! Ja, de jeugd is het bevalligste tijdperk van ons bestaan. Het hart in de volheid des levens schept zich eene beminnelijke toekomst. Alles schijnt mogelijk: alles is nabij: liefde en roem staan voor ons achter een dun floers, en steken de handen uit, om ons met hare gaven te overstroomen. Het hart klopt van vrolijke verwachting, verliest zich in wenschen, in de uitkiezing van 't geluk, en geniet meer in het toekomende, dan in het tegenwoordige. Maar de bloem der jeugd verwelkt, de ervaring bedriegt het hart, en overtuigt het, hoe zwaar het is gelukkig te worden, hetwelk in het begin zoo ligt scheen. Wij zien, dat de verbeelding de genoegens van het leven verfraaide, en deszelfs behoefte bedekte. De jeugd is voorbij. De liefde is, gelijk de zon, aan den gezigteinder verdwenen, en niets dan liefelijke en

{==380==} {>>pagina-aanduiding<<}
zwaarmoedige herinneringen blijven in het hart over. Een teeder verlangen, bijna gelijk aan het gevoel der scheiding van vrienden, welke wij ons niet kunnen beloven op deze wereld weder te zien, neemt de plaats der liefde in. - En de roem? - Men zegt, dat hij de laatste troost van een door de liefde verscheurd hart is; maar hij heeft, gelijk de rozen der liefde, zijne doornen, zijne misleidingen en onaangenaamheden. Hoe velen heeft hij wel gelukkig gemaakt? Zijn eerste gelach verwekt de slangen van nijd en boosheid, die u tot in het graf aansissen, en nog op uw zerk haar venijn spuwen.
Ons leven heeft twee tijdvakken. Het eene doorleven wij in hoop, het andere in herinnering. Tot zekere jaren ziet de mensch in de trotschheid zijner hope alleen in de toekomst, met de gedachte: daar, daar verwacht mij een lot, mijn hart waardig! - Verlies treft hem weinig: de toekomst verschijnt hem als een onverderfelijke, tot zijn genoegen opgelegde schat, welke hem alles schenken zal; maar wanneer de hitte der jeugd vervlogen is - wanneer zijne honderdmaal beleedigde eigenliefde hem, tegen zijnen wil aan, beschei enheid leert; wanneer hij, honderdmaal in zijne hoop bedrogen, minder aan vele dingen geloof slaat: dan ziet hij, vol verdriet over het toekomende, op het voorledene, zoekt het verloren geluk van te leurgestelde verwachtingen door eenige aangename herinneringen te verzetten, en zegt vertroostend tot zichzelven: ook ik was in Arcadiën! - Dan leert hij echter ook het tegenwoordige waarderen. Een schoone dag, eene aangename wandeling, een belangrijk boek, een vriendschappelijk gesprek, en zelfs de streelingen van een getrouwen hond, die hem niet met de wispelturige geliefde verliet, lokken tranen uit zijne oogen; maar dan vervult ook de dood van eenen geliefden vogel het hart met bitteren weedom.
Waar deze tijdvakken aan elkander grenzen, ziet noch 't oog, noch 't hart. Ik ging in Zwitserland eens bij het opgaan der zon op het veld. Eenige lieden, die mij ontmoetten, riepen mij een “goeden morgen!” toe. Ik verzonk in droomerijen, en hoe het verder met mij ging, weet ik niet: maar op eens bragt een vriendelijk “goeden avond!” mij tot mijzelven. Ik zag op. - De zon was ondergegaan. Zoo gaat het met ons leven. Eerst zegt men van ons: hoe jong is hij? en op eens

{==381==} {>>pagina-aanduiding<<}
heet het: hoe oud is hij?
Zoo dweepte ik in het park te Windsor, terwijl ik op mijn tegenwoordig gevoel zag, hetwelk dat zocht te raden, wat ik eens hebben wilde.’
Aan den voet van dit Deel maakt zich de Heer j roemer als Vertaler bekend.

Discours sur les Progrès des Sciences, Lettres et Arts, depuis MDCCLXXXIX jusqu'à ce jour; ou Compte rendu par l'Institut de France à S.M. l'Empereur et Roi. Avec des Notes sur les Savans, cités dans les rapports et la notice raisonnée de leurs travaux, dans lesquelles on a fait mention des ouvrages publiés en Hollande dans le même intervalle et sur les mêmes matières. En Hollande, chez Immerzeel et Comp. 1809. gr. 8ve. 420 pag.

De voortgang der beschavinge van den menschelijken geest blijft, ten allen tijde, voor elken mensch, die de waarde zijner nature besest, een hoogst belangrijk punt van overweginge. Bevende op het denkbeeld van teruggang, vervrolijkt hij zich te meer in de uitzigten op verheffing, welken zijn leeftijd hem verschaft, en wier gevolgen welligt nog eenige eeuwen voor de toekomst bevatten. Maar hoe veel te zwaarder weegt dit vertrouwen, wanneer niet slechts een enkel Geleerde voor zichzelven deze hope voedt, maar wanneer een aantal van Wijsgeeren zich, na gehouden overzigt, tot dezelfde uitspraak vereenigen, wanneer zij door 's Lands Regering zelve worden geroepen, om dezen verheffenden troost aan de algeheele menschheid te verkondigen! Hoe eenzijdig, toch, deze getuigenis slechts omtrent eene enkele Natie mogt wezen, zoodanige toch is de geaardheid van 's menschen geest, dat elke lichtstraal der waarheid, waar ook rijzende, in den tegenwoordigen toestand der algemeene gezelligheid, overal opgevangen, overal verspreid, en, bij de vermenging der lichtstoffen zelve, noodwendig moet verluisterd worden. Hoe zeer, nu, alle Regeringen, in alle tijden, zich van dezen pligt der opmerkinge en ervaringe omtrent hare eigen Natie hadden behooren te kwijten, is het echter voor den grooten napoleon bewaard, van deze pligtsvervulling

{==382==} {>>pagina-aanduiding<<}
het allereerste voorbeeld te geven. Van hem ontving de verzameling der beroemde Fransche Geleerden, tot één Instituut vereenigd, den vereerenden last, om den staat van wetenschap en kunst, gedurende het tijdsbestek van ten minste het vijfde gedeelte eener eeuw, waar te nemen, en daarvan een naauwkeurig verslag te leveren. En het is dit alhier aangekondigde Werk, dat ons met de vorderingen der Wis- en Natuur-kunde, (waaronder Meet-, Werktuig-, Sterren-, Aardmeet-, Zeevaart-, Schei-, Delfstof-, Kruid-, algemeene Huishoud-, Dieren Genees-kunde begrepen zijn,) der Geschied- en oude Letter-kunde, (waartoe Taal- en Oudheid-kunde behooren,) der hedendaagsche Taal- en Letter-kunde, (met betrekkinge tot de Zedekunde, Wijsbegeerte, Redeneerkunst, Welsprekendheid, fraaije Letteren, Dichten Geschied-kunde, der Fransche Natie in het bijzonder,) en eindelijk met den voortgang der fraaije Kunsten (dat is, der algemeene nijverheid, en bepaaldelijk in de Teeken-, Schilder-, Plaatsnij-, Beeldhouw-, Toon- en Bouw-kunst,) zeer van nabij bekend maakt.
Zoodanig is, dan, de arbeid dier beroemde Mannen, die, als Leden der vier Klassen van het Keizerlijk Fransche Instituut, aan den last des grooten Wetgevers voldeden, en ieder uitheemschen Geleerden in verrukking opvoeren wegens den schat van kennis en oefening, onder de zoo blijkbare medewerking dezer Akademie, in Frankrijk thans voorhanden. Nog hooger, echter, rijst deze waardij in het oog van hem, die zich wilde verledigen, om van dit Werk een beredeneerd verslag te geven, daar duizende bijzonderheden de aandacht te gelijk boeijen, daar eene ongekunstelde voordragt, de toon der waarheid, het gansche onderwerp van ieder afzonderlijk vak zoo kort en krachtig tevens ineendringt, dat eene nadere ontleding, zonder benadeeling van het oorspronkelijke, inderdaad onmogelijk is. De teleurstelling, althans, van den Recensent, bij het nemen van zulk eene proeve, verontschuldigt hem wegens het gemis eener verdere uitbreiding. Hij oordeelt te mogen volstaan met de enkele aanbeveling van dit Werk, als een meesterstuk van zamenstelling, waarin de mededeeling van al het merkwaardige, dat de voortgaande wetenschap en kunst, sedert eene reeks van twintig jaren, in het naburige Frankrijk, heeft opgeleverd, het luisterrijkste tafereel der vorderingen van den menschelijken

{==383==} {>>pagina-aanduiding<<}
geest bevat. Hij verheugt zich zoo veel te meer over de bijzondere gelegenheid, welke een Hollandsch Geleerde aan zijne Landgenooten heeft verschaft, om zulk een meesterstuk ook in dit Land door den druk mede te deelen, hetgeen gewisselijk in handen dient te zijn van eenen ieder, die prijs stelt op den bloei der letteren en op de beschaving, welke daaruit noodwendig moet voortvloeijen.
Bovenal, echter, vond zich de Recensent, onder de lezing dezes Werks, bij uitnemendheid verrast door een Bijvoegsel, dat deszelfs waarde nog ongemeen verheft, Ondanks de volkomenheid, welke daarin moest geroemd worden, bleef hetzelve, uit zijnen eigen aard, voornamelijk tot Frankrijk zelf bepaald: maar zulks thans, door nadere aanmerkingen omtrent personen en zaken, in het Fransche Verslag voorkomende, op te helderen; ook bij deze zelfde gelegenheid den roem der geleerdheid van alle Landen, maar bijzonderlijk van Holland, staande te houden, en door het voertuig der alom bekende Fransche Taal algemeen te verbreiden; dit voorzeker verpligt ieder Hollandschen letterminnaar aan den man, die zich aan zulk eene belangrijke taak heeft willen toewijden. Het is de Heer j.l. kesteloot, dien wij, niet op den titel, maar onder het Voorberigt, niet als den uitgever alleen van het oorspronkelijk Fransche Verslag, maar als bewerker, rangschikker en verzamelaar van dit uitmuntende toevoegsel leeren kennen. Eene letterkundige reis naar Frankrijks Hoofdstad, in de jaren 1806 en 1807, gaf hem gelegenheid tot persoonlijken omgang met vele Fransche Letterkundigen. De naauwkeurige geleerde berigten, ten dien tijde ingewonnen, worden door hem thans medegedeeld. Zij zijn inderdaad een aangenaamst lettergeschenk, en dienen tevens ter aanvullinge van dat vak der Geichiedenis, welk voor ieder Geleerden onontbeerlijk is. Zij maken ons bekend met den rijkdom der kennisse, door gansch Europa verspreid. Zij wekken alzoo van zelve den lust tot uitgebreidere oefening, en (hetgeen vooral zeldzaam is) zij deelen aan uitheemsche Letterkundigen het aandeel mede, welk Holland, ondanks deszelfs beperkte oppervlakte, ondanks de oorlogs-rampen, die hetzelve drukken, hield en bij voortduring blijft houden in den algemeenen roem der letteren.

{==384==} {>>pagina-aanduiding<<}

Onder de menigte van belangrijke Aanteekeningen, welke, even als het Verslag zelf, geen uittreksel toelaten, moet de Recencent bijzonderlijk roemen de uitvoerige berigten wegens de Reis der Heeren humbold en bonpland, bladz. 256 tot 276; wegens de ontdekkingen van den Heer hauy omtrent de Mineralen, bl. 280 tot 284; wegens het Galvanismus, door onderscheidene Natuurkundigen, bl. 295 tot 305; wegens de Scheikundigen van alle Landen, bl. 311 tot 323; wegens onze Hollandsche Natuurkundigen, camper, ingenhousz, deiman en anderen, bl. 289, 322 tot 362; wegens de Geschiedenis der Natuur en de Kruidkunde, door vele beroemde Mannen, bl. 379 tot 395, en andere meer. Slechts eene enkele keer misten wij de namen van Maatschappijen en afzonderlijke Personen uit ons Holland, die in het vak van Wis- en Natuur-kunde (als waarover slechts de Aanteekeningen dezes Deels loopen) met een bijzonder nut hebben gearbeid; zoo als het Leidsche en Amsterdamsche Genootschap der Wiskunde, de Haarlemsche en Zeeuwsche Maatschappij der Wetenschappen, de Heeren aeneae, van beek calkoen, speyert van der eyk, hennert, hesselink, uilkens, en vooral den Heer c. covens, wegens deszelfs nieuwe bewerking der Globe, welke zoo wel voor de Aardrijkskunde in haren beperkten zin, als voor de kennis der Hemelligchamen dient: waarbij wij dan ook gaarne van den arbeid des Heeren blanken, omtrent zijne dubbelde Stoommachine, zouden gewaagd vinden. Dan, hoe gaarne zal niet ieder, die het veel omvattende dezer taak kent, soortgelijke uitlatingen over het hoofd zien, welke bijkans onvermijdelijk zijn! Rec. betuigt den geleerden jongen Schrijver, wiens nederigheid hij allezins toejuicht, zijne openbare erkentenis, en ziet met verlangen dat Vervolg der Aanteekeningen op het Verslag der drie overige Klassen van het Fransche Instituut te gemoet, welk tot de voltooijing dezes Werks
behoort; terwijl hij gerustelijk durft verzekeren, dat hetzelve, even als dit reeds aanwezige, niet enkel welkom zal zijn aan jonge studerende Personen, ter bemoediging van derzelver lust in de beoefening der Wetenschappen, (gelijk de Schrijver, in het Voorberigt, zijnen arbeid nederig doet voorkomen,) maar zelfs aan dooroefende Veteranen, die, bij zoodanige erinnerin-
{==385==} {>>pagina-aanduiding<<}
gen, met vrolijkheid terugzien op de baan der letteren, door hun, reeds lang te voren, met eenen mannelijken tred bewandeld. - Met genoegen vernemen wij, dat de Heer kesteloot reeds aan een' tweeden druk van dit eerste gedeelte werkzaam is.




Ewoud van Lodijke, of de Ondergang der Zeeuwsche Stad Romerswaal, Treurspel, benevens eene beknopte Beschrijving der gemelde Stad, door A. Loosjes, Pz. Te Haarlem, bij A. Loosjes, Pz. In gr. 8vo.

Het deerlijk lot, dat, in het begin des vorigen jaars, door eenen verschrikkelijken Watervloed, zoo aan de Stad Vlissingen als aan een gedeelte van Zuidbeveland, wedervaren is, heeft den Heere a. loosjes pz. aanleiding gegeven tot het vervaardigen van het aangekondigde Treurspel, waarin hij een tafereel schildert van de jammeren, bij gelegenheid van de volslagen en plotselijke vernietiging van het Kasteel Lodijke en den ondergang van de oude Zeeuwsche Stad Romerswaal in de 16de Eeuw voorgevallen.
In eene fraaije dichtmatige Opdragt aan de Heeren j. soetebier, ns. van der hagen nz., m. slabber, a. ds. de jongh en l. de fouw jz., uitmakende de gecombineerde Commissie uit den Raad der Stad Goes, en uit de Secretarissen der Gemeente-Besturen van Zuidbeveland, ter zake van den Watervloed, voorgevallen in den nacht, tusschen den 14den en 15den van Louwmaand 1808, beklaagt zich de Hr. loosjes, als Wijsgeer en Christen, dat het lot hem niet rijkelijker met aardsche schatten heeft gezegend, omdat hij bij het zien der menschelijke ellende de ruime wenschen van zijn hart door eigen nooddruft voelt gestuit; ja, schoon hij niet mort om zijnen stand, wenscht hij zich echter bij Zeelands nood den schat van croesus toe.

Doch [vaart hij voort] na dien ijdlen wensch te teuglen, (*) 
Beproefde ik, of mijn kunst misschien 
In Zeelands rampspoed hulp kon biên. 
Verbeelding voerde me op haar vleuglen. 
'k Zag jammer zonder perk of paal, 
'k Aanschouwde 't onheil van het heden 
Als in den spiegel van 't verleden, 
Bij d'ondergang van Romerswaal. 

{==386==} {>>pagina-aanduiding<<}

'k Zag, in dien spiegel, door de golven 
't Lodijksche Slot, zoo groot van pracht, 
In éénen ijsselijken nacht, 
Voor eeuwig door de Zee bedolven. 
Ik gruwde, en, siddrend, greep mijn haad 
Het speeltuig, om de wisselingen 
En waterjammeren te zingen 
Van 't fel geschokt Zuidbeveland. 

En verder:

Ge ontvangt het zeker als mijn offer. - 
't Geringe voordeel, dat er spruit 
Uit deez' mijn' arbeid, stort ik uit 
Als gifte in uwe liefdekoffer. 
Die gift, 'k beses het, is niet groot, 
En, schoon het grootst ligt in mijne oogen, 
'k Gevoel haar kleinheid, opgewogen 
Bij 't zwaar gewigt van Zeelands nood. 
 
Maar 'k zegende toch de oogenblikken, 
Aan hooger doel, dan kunst gewijd, 
Zoo 'k door de vruchten van mijn vlijt 
Één huisgezin slechts mogt verkwikken. 
Slechts één ellendigen, door smart 
En jammeren ter neêrgebogen, 
De tranen van 't gelaat te droogen 
Is Hemelzaligheid voor 't hart. 

Hieruit blijkt dus het edel doel, hetwelk de Dichter met de vervaardiging en uitgave van dit Treurspel heeft gehad, en op den Titel, waar een allerliefst plaatje de overblijfsels der Stad Romerswaal in de 17de Eeuw vertoont, lezen wij, dat deze druk geheel ten voordeele van de door de overstrooming ongelukkig gewordenen uitgegeven wordt.
In het Treurspel zelve vindt men gedeeltelijk hetgeen men er in verwachtte - verschrikkelijke en ontzettende tafereelen van eenen allesvernielen den Watervloed, door het fiksch en keurig penseel van onzen werkzamen, vaardigen en met lof bekenden loosjes met levendige en stoute kleuren geschetst - treffende tooneelen van jammer en ellende, en schoone, vloeijende, krachtige verzen, die den geoefenden Tooneel-dichter kenschetsen. Gedeeltelijk echter - althans met Rec. was dit het geval - wordt men in zijne verwachting teleurgesteld, en men legt, na de lezing, het stuk uit de handen, zonder dat het hart zich volkomen bevredigd gevoelt.
Rec. meent dit voornamelijk te moeten toeschrijven aan het karakter van de hoofdpersonaadje, ewoud van lodijke.

{==387==} {>>pagina-aanduiding<<}

De geschiedenis, door den Hr. loosjes voorgesteld, is ganschelijk verdicht. De Schrijver had dus de handen ruim en was geheel vrij. Hij kon dezelve inrigten, zoo als hij zelf goedvond, en moest dezelve zoodanig inrigten, als zij het best konde beantwoorden aan het voorgestelde doel. Dit doel was geen ander, dan om door het schetsen der jammeten van vorige dagen de harten der lezers en aanschouwers te toeren en tot medelijden te bewegen met de deerniswaardige tijdgenooten, welke door soortgelijke jammeren in het ongeluk zijn gestort. Om nu die jammeren van den vorigen tijd zoodanig te schilderen, dat zij eenen zeer levendigen indruk maakten op de gemoederen der tijdgenooten, moest de Dichter zich noodwendig bepalen tot de lotgevallen van bijzondere personen, of van eene enkele familie, en hij heeft, naar het inzien van Rec., zeer wél gedaan, om eene schets te leveren van een aanzienlijk en hoogbejaard man, die met zijne vrouw en kinderen van den hoogen top van aardschen voorspoed en schitterenden overvloed, onverwacht en plotseling, in de laagste diepte van ellende en behoefte nederstort; - maar hij heeft niet wél gedaan, om dien aanzienlijken en hoogbejaarden man gevoelens en eigenschappen te geven, die de deelneming in zijn ongeluk noodwendig moeten verzwakken en de werking van het medelijden belemmeren. Waarom mogt de hoofdpersoon, bij zijnen aanzienlijken stand, rijkdom en zijne hooge jaren, niet een beminnelijk karakter bezitten? Waarom mogt hij niet een verlicht en verdraagzaam, godsdienstig man wezen? Eene zekere maat van Godsdienst- en sekten-haat zou, misschien, als overeenkomstig met den geest van den ouden tijd, verschoonlijk geweest zijn, den Lezer niet tegen den man vóóringenomen en alzoo het medelijden niet verhinderd hebben. Doch een mensch en Christen (de held van het stuk) welke dien haat zóó ver drijft, dat hij, in
het ontzettend tijdstip, waarin men elken oogenblik vreest door de golven te zullen verslonden worden, en zich moest vóórbereiden, om voor het oog van God te verschijnen; in een tijdstip, waarin anders, doorgaans, de menschelijke hartstogten en driften zwijgen - haat, vijandschap en vervolging ophouden - zijne eigene, hem dierbare, dochter vervloekt, omdat zij had toegelaten, dat een Ketter (anders een zeer braaf en edel jongeling) dien zij beminde en van wien zij bemind werd, haar van een zeker en naderend verderf bevrijdde - haar redde, terwijl er geene andere redding mogelijk scheen, - wenscht, dat zij met dien redder in 's afgronds kolken moge verslonden worden, - in die vervloekingen, niettegenstaande de redenen en smeekingen van gade, kinderen, vrienden en een eerwaardig Bedienaar van den eigenen Godsdienst, welken hij aankleeft, volhardt, niet alleen, maar nog eene andere onschuldige, omdat zij de vervloekte dochter noemen durft, mede vervloekt - en in den

{==388==} {>>pagina-aanduiding<<}
veegen oogenblik, waarin hij den laatsten levensadem zal uitblazen, nog door zijn vloek die dochter wenscht te verpletteren - .... zulk een man moge schrik en afgrijzen verwekken, - de rampen en jammeren, die hem bejegenen, kunnen het hart niet roeren; - zijn stug, onverdraagzaam en bitter karakter moet noodzakelijk de werking van het mededoogen vorzwakken.
Dit karakter bederft, volgens het oordeel van Rec., het geheele stuk, en het is onbegrijpelijk, hoe een Man, als de Heer loosjes, in zulk een tafereel, tot een bijzonder doel ingerigt, den hoofdpersoon zoodanig een karakter heeft kunnen geven. Wanneer het oogmerk van den Dichter geweest ware, om de droevige waarneming, dat Godsdienst- en Sektenhaat nimmer, zelfs niet bij den ondergang van een geheel Land, verflaauwt, in de ziel der Lezers met levendige trekken te prenten, om daardoor dien haat en den man, welke er mede vervuld is, met eene zwarte kool af te teekenen... dan zou de Hr. loosjes geen geschikter karakter, dan dezen ewoud van lodijke, hebben kunnen daarstellen. Maar nu - nu het doel was, om het onheil en den rampspoed van een aanzienlijk, rijk en hoogbejaard man en zijne familie te schilderen, om door dat onheil en dien rampspoed medelijden en deelneming te verwekken, niet (q.b.n.) bij menschen van de vorige, onverdraagzame dagen, maar bij meer verlichte, verdraagzame tijdgenooten, nu moest de Dichter dien ongelukkigen man, den eersten persoon in het stuk, tevens beminnelijk en lievenswaardig hebben voorgesteld - dan zou het medelijden gewerkt en de Schrijver zijn doel bereikt hebben.
Overigens bevat het Treurspel veel schoons en voortreffelijks. Het eerste Tooneel is bij uitnemendheid fraai, en het schoone lied, den lof van Zuidbeveland vermeldende, doet eene overheerlijke werking. Het is hier vooral voortreffelijk geplaatst, om de dadelijk volgende treurmaar, die de jammerlijke ellende van het eigene vruchtbare en gezegende Zuidbeveland verkondigt, te sterker te doen uitkomen. Met moeite weêrhoudt zich Rec., om dit Lied geheel uit te schrijven. Hoe zoet is niet de aanhef!

Holland prijz' zijn klaverweiden, 
Roeme op 't zuivelrijke gras, 
Zeeland! van dat erf gescheiden 
Door een' woesten waterplas; 
Uit uw slibben, uit uw stroomen, 
Beurt Gij, als Neptunus Bruid, 
Die de baren kan betoomen, 
't Hoofd ten groene golven uit. 

Ook de schilderij, door willem in het tweede Tooneel ge-
{==389==} {>>pagina-aanduiding<<}
maald, is op zichzelve schoon, stout en treffend. Dan bij Rec. ontstond de vraag: of die schilderij hier wel gepast ware? Het gezin van ewoud hield op het slot van Lodijke feest, ter eere van een jonggeboren kind, de eerste spruit uit het huwelijk van willem en magdalena, dochter van ewoud. Dit feest was reeds lang vooraf bepaald; doch willem, de vader van den zuigeling, was er niet bij tegenwoordig, uit hoofde er juist een felle storm woedde, en hij, ambtshalve, bij het Dijkgeregt moest wezen. Terwijl men zich aan eenen, bijna geëindigden, kostbaren maaltijd feestvierend bij elkanderen bevindt, terwijl magdalena het zoo even gemelde lied zingt en hare zuster neletta haar op de harp vergezelt, komt willem overhaast binnen en stoort de vreugde met den uitroep:

‘Mijn God! - Houdt gij nog feest? Weg, weg metzang en spel!’

Hij hijgt, werpt zich op een' stoel neder; zijne oogen staan verwilder; hij is doornat en koud, ziet de feestgenooten sprakeloos aan, en brengt eindelijk deze woorden uit:

‘Wij vergaan. 
Een tweede Zondvloed wast - maar (slechts) weinig', weinige uren, 
En 't water overstijgt Lodijke's hooge muren. 
Gij dartelt hier in vreugd, terwijl Gods stormwind woedt, 
Die eiken breekt als riet, en torens wagglen doet.’ 

Na zulk eene hartverbrijzelende tijding, op zulk eene schrikbarende wijze aangebragt, zou men mogen verwachten, dat willem althans, die vreesde, dat het Slot, waarin men zich bevond, binnen weinige uren eene prooi van de golven zoude worden, een gedeelte van den korten tijd, die er ter redding van personen en berging van goederen nog overig was, niet zou besteden aan een nutteloos verhaal van hetgene hem, gedurende zijn afzijn, was wedervaren. In zulke omstandigheden moet een berigt, dat hij zich des middags te paard begaf; dat hij zich baastte, zoo veel hij kon; dat hij zijn paard dikwijls de sporen gaf; dat hetzelve, hoe gespierd en sterk, somtijds verschrikt staan bleef; dat hij eerst benedendijks nog meest den weg had genomen, maar op den kruisweg, die naar Nieuwland leidt, den dijk had bestegen enz. enz., in stede van schrik en medelijden te verwekken, den Lezer natuurlijk vervelen en het hart koel laten. Het tafereel, door willem opgehangen, is - Rec. herhaalt het - op zichzelve wel schoon en uitmuntend geschetst, en het doet der kunst van den Heer loosjes eere aan; doch het is hier de plaats niet voor zulk een tafereel. In zulke gevaarvolle, verschrikkelijke oogenblikken mag men niet schilderen. [Rec. herinnert zich hier bij (sans comparaison evenwel) den Dichter in den Wandsbekker Bode, die, terwijl hij een schip ziet vergaan, eene Elegie maakt, het gekerm der schepelingen en

{==390==} {>>pagina-aanduiding<<}
het medelijden van zijn hart schildert.] Een tafereel van bijkomende omstandigheden wekt dan geen belang. Men vraagt niet, hoe het ongeluk is ontstaan, men verlangt slechts te weten, hoe groot het werkelijk is; men vraagt niet naar hetgeen reeds verloren is, naar de middelen, die reeds ter redding min aangewend, maar denkt aan hetgene nog kan behouden worden, en ziet uit naar middelen, die ter redding kunnen worden aangewend. Inderdaad, men heeft moeite, om 85 regels te lezen, voor men aan den raad komt:

‘Vlugt, daar de Godheid nog dat uitstel wil gehengen, 
Vlugt allen, eer de Zee u in dit oord verrast!’ 

Godefried, Proost van het Klooster Mariënhof, heeft een uitmuntend karakter, en de gevoelens van dezen eerwaardigen Man steken niet weinig af bij die van ewoud van lodijke en eenige andere Kloosterlingen. Onder andere heeft Rec. bijzonder behaagd het tooneel, waar de Proost met de Kloosterbroeders raadpleegt, om op de beste wijze het omgelegene land hulp te bieden. Rec. besluit deze beoordeeling met de opgave van eenige regels uit dit tooneel, waarin de gevoelens van domme, bekrompene Monniken en die van een' verlichten, menschlievenden Bedienaar van den Godsdienst treffend geteekend zijn.

vierde kloosterbroeder. 
Gij spreek(t) mij naar mijn hart. Heel Zeeland, uitgespat 
In wellust zonder toom en sporelooze boosheid, 
Word' slapend overstelpt en sterve in zijn zorgloosheid! 
't Brooddronken Romerswaal, Lodijke's dartel Slot, 
Had sedert eeuwen reeds des Hemels toorn bespot. 
Waar klom de wellust ooit op trotscher zegewagen, 
Dan waar der rossen hoef met zilver wordt beslagen, 
Waar paardentuigen stijf van gouden platen staan? 
Met blijdschap zie 'k dat rot in 's afgronds nacht vergaan. 
Als bliksems zal dat goud bij 't vuur der helle blinken. 
En schoon mijn taal misschien te streng in 't oor moog klinken 
Van zulken onder ons, die toefden bij die praal, 
Op 't weelderig Lodijke, in 't prachtig Romerswaal; 
Dat ze in dien spiegel zien, en leeren, wijl zij beven, 
Dat 's Hemels zwaard, hoe lang, niet steeds blijft opgeheven. 
godefried. 
ô Broeders! 't Is genoeg. 'k Heb mij geweld gedaan, 
Gezwegen, om te zien, hoe ver uw drift zou gaan. 

{==391==} {>>pagina-aanduiding<<}

Hoe ver verbolgen waan, bekrompen liefdeloosheid, 
Hoe ver schijnheiligheid, verblind voor eigen boosheid, 
Hoe ver de dweeperij, die in haar luchtgebouw 
Van ijdle teekens droomt, uw' geest vervoeren zou. 
Ja zelfs ontzaagt gij niet al dreigend mij te honen, 
Wiens rang en grijze kruin gij eerbied moest betoonen. 
Mij, jegens u en elk met zachter geest bezield, 
Verwijt gij, hoe 'k mij soms te Romerswaal onthield; 
Hoe 'k op Lodijke's Slot in vrengde en vriendschap deelde. 
Terwijl gij nijdig smaalt op zwier, op pracht, op weelde, 
Die gij bij naam slechts kent, en schept uit zotternij, 
In uw vermetel brein, een God zoo zwak als gij; 
Een God, wien kleinigheên als Kloosterbroeders belgen, 
Die wellust smaakt, als gij, in straffen en verdelgen. 
Helaas! hoe diep beklaagt mijn Christelijk gemoed 
Elk mensch, die, wijl hij zelf in 't slijk der zonden wroet, 
Zich in den regterstoel durft zetten van de Godheid, 
En daar zijn broeder doemt vol trotschheid, nijd en zotheid, 
Ja met verwaandheid zich ver boven hun verheft, 
Die hij in boosheid en in misdaân overtrest. 
Ach! hoe beklaag ik mij 't verlies van zoo veel uren, 
Met ijdel onderwijs versleten in deez' muren, 
Daar gij van nedrigheid, van de Evangeliewet 
Der liefde wijd vervreemd, met d'ouden geest besmet 
Van trots en eigenbaat, op uwen stand vermetel, 
Rampzaalgen doemt en vloekt, als zat gij in Gods zetel. 
Ach waarom volgde ik niet het voorbeeld en de leer 
Van 't licht der wijsheid, van den grooten desideer, 
Toen hij mij afried, om in sombre Koorgewelven, 
Voor deugd, geluk en vreugd, een eigen graf te delven, 
Waar, hoe eerwaardig ook in uiterlijken schijn, 
De kleedren wit als sneeuw, als roet de harten zijn. 
Beklagend nog de keus des jonglings in mijn grijsheld, 
Vereer ik daaglijks meer erasmus deugd en wijsheid. 
Volhard, kleinhartig volk! voor 't licht der wijsheid schuw, 
In waan en bijgeloof. - Wie is er onder u, 
Die met me of op mijn spoor, spijt vloed en onweêrsvlagen, 
Zich in de kloosterschuit op 't schuimend nat durft wagen? 
Die, steunende op Gods hulp, uit Christlijk medelij, 
Rampzaalgen redden wil, die schaar' zich aan mijn zij. - 
Hoe! treden er niet meer dan twee der Broedren nader! 
Vergeef dien stuggen geest uw kindren, goede Vader! - 
Maar toeven wij niet meer! komt, braven! spoedt u voort. enz. 

Achter het Treurspel heeft de Heer loosjes eene beknopte Geschiedenis van de Stad Romerswaal gevoegd, die den Lezer, en inzonderheid den Beminnaar der Oudheid, voorzeker aangenaam zal zijn.





{==392==} {>>pagina-aanduiding<<}

Martin Luther, of de Aanvang der Hervorming. Treurspel. Naar het Hoogduitsche van Werner, vrij vertaald door A. Fokke Simonsz. Met zes Platen. Te Amsterdam, bij H. van Kesteren. In 8vo.

Kakelbonter Tooneelspel, (want waarom zulks Treurspel heete, bevroeden wij niet,) met meer dan twintig sprekende en nog meerdere zwijgende Vertooners, kwam ons ter naauwer nood onder het oog. De waardige Kerkhervormet, dien men niet naar onze zeden, maar volgens de gewoonten van zijn land en tijd moet beoordeelen, komt alhier, zoo als het heet, ook getrouwelijk voor, doch inderdaad hier en daar zoo zonderling, dat men bijkans genoodzaakt wordt, om den hoogen ernst, dien het stuk echter bedoelt, met eenen spottenden lach te verwisselen. Het was voor den Schrijver niet genoeg, hem in zijne eigenlijke kracht te doen kennen; maar schetst hem als smakelijk etende, hartelijk drinkende, slapende, verstrooid van gedachten, bezig met het vertalen der Psalmen, woelig, standvastig en dolzinnig. Of zulks geschikt zij, om den held van het stuk te vereeren? twijfelen wij zeer. Ook is het zoo vol van Episoden, dat derzelver menigte ligtelijk een tiental andere Tooneelspelen zoude kunnen verzadigen. Van dien aard, bij voorbeeld, is het 1ste Tooneel des 1sten Bedrijfs van de Mijnwerkers te Freiberg, alleenlijk aangevoerd, om den Lezer met luther's Vader bekend te maken. Zoodanig is, in het 2de Tooneel, het Nonnenklooster te Wittenberg, welk aldaar op des Keurvorsten bevel wordt opgeheven, terwijl, in het 5de Bedrijf, aldaar nog een Lijkdienst geschiedt. Zoo ook is, bovenal, het aanstootelijk tafereel van enkele Nonnen, die het Klooster verlaten, en meer aan eenen aardschen, dan hemelschen, Minnaar denken, en een paar Dweepsters onder dezelve, die onzen luther en deszelfs Bedienden, theobald, gansch niet onverschillig aanzien, gelijk zij wederkeerig oplettend behandeld worden. Maar genoeg: een paar tooneelen zijn slechts aan luther, als Hervormer, gewijd: al het overige, in een stuk van 144 bladzijden, is episode en kostuum. Ook de zes Platen zijn even bont, als de inhoud. Waartoe zulk
een ellendig mengelmoes vertaald? De Vertaler, 't is waar, noemt het in zijn Voorberigt dramatische Zamenspraken, en poogt dit Treurspel, waarin hij nog veel wegliet, als zoodanig te verontschuldigen. Wij laten zulks voor zijne rekening.


{==393==} {>>pagina-aanduiding<<}

Aline van Riezenstein, door August Lafontaine. Iste Deel. Met Platen. Te Haarlem, bij F. Bohn. In gr. 8vo. 348 Bl.

Al wederom een Roman van den ook bij ons gelief koosden Schrijver, die, naar ons oordeel, in geenerlei opzigt voor een zijner vorigen behoeft te wijken. Een geschrift, dat het ware en goede diep gevoelen doet, vol van duidelijke blijken van naauwkeurige kennis van het menschelijk hart, en de regte wijze, op welke men dat hart naderen en veredelen kan. De Baron van riezenstein treedt te voorschijn, een uitmuntend mensch, maar een Zonderling, zonder ondervinding, in de natuur opgegroeid, door niets dan goede menschen omringd, die hem allen met den allerdiepsten eerbied behandelden. Men had hem lezen en schrijven, voortreffelijk rijden geleerd, en zoo was hij een uitmuntend Jager geworden; dit was zijne geheele opvoeding. Op zijne goederen plantte, bouwde en jaagde hij, zag op orde en regt en zedelijkheid. Hij was voor zijne Boeren een gestreng Heer, wanneer zij misdaden begaan hadden, maar voor den ongelukkigen een Engel, een hooger wezen vol zegen en weldadigheid. Het voorval is regt grappig, toen zijne Zuster, eene Dame van het Hof, hem overvalt, juist daar bij zich door zijne onderdanen laat huldigen; zij ergerde zich schrikkelijk over de weinige wereldkennis en het onbeschaafde van haren Broeder; echter hadden zij elkanderen hartelijk lief. Zij maakt hem begeerig naar groote daden en roem. Daarom trekt hij dan ook met zijnen bedienden de wereld in. Natuurlijk verwacht men wonderlijke voorvallen, en wordt in die verwachting ook niet te leur gesteld; maar bij iederen stap, dien de Baron doet, dwingt hij ons tot meerdere hoogachting en liefde. Uitmuntend beviel ons het geval in zekere kleine stad, waar de Baron eene arme onbekende vrouw, haar hulpeloos kind en haren ouden bedienden ontmoet. Hoe hij het geval verneemt, helpt, wegreist, weeromkeert, en zichzelven maar niet kan voldoen, het kind opneemt, de vrouw en bedienden prachtig begraven laat, al wat daar bij voorvalt, in één woord alles, tot de kleinste bijzonderheid toe, is
hier zoo fraai en aandoenlijk, zoo karaktermatig en aardig geteekend, dat wij ons niet herinneren in langen tijd iets gelezen te hebben, dat ons even zeer trof. Door dit geval wint de Baron nu niet alleen een kind, maar ook eenen vriend en eene beminde. Buol is een arm, maar een braaf en in alles geöefend uitmuntend mensch; hij wordt, onder den titel van Secretaris, des Barons reisgezel; de beminde is een meisje, waarvan men weinig verneemt, dan dat zij beminnelijk en goed is; zij verdwijnt spoe-
{==394==} {>>pagina-aanduiding<<}
dig, en iedere naspeuring, hoewel onvermoeid en met geestdrift in 't werk gesteld, (want rosalia was reeds vroeger ook voor het hart van buol belangrijk,) is te vergeefs. Dan in het Bad in Pyrmont wordt rosalia onverwacht gevonden, en hoewel hare familie onbekend blijft, schijnt de Baron op het punt van zijn geluk. Maar het meisje raakt wederom weg. Dit geeft ongelukkig aanleiding tot ongenoegen tusschen den Baron en buol. De Baron had haar zien wegleiden, en in de grootste vertrouwelijkheid, door eenen van soolen, een vriend van buol; deze verdedigt hem, hoe zeer al de schijn hem tegen was; hij kent zijnen vriend te wel, dan dat hij hem voor schuldig kan houden. Dit veroorzaakt ongenoegen en scheiding. Intusschen kon de Baron, die nu alles verloren had, het ook niet lang uithouden op zijne goederen; hij treedt in den krijgsdienst, maar, wegens zekere zeer eerlooze zaak van eer met eenen Majoor, neemt hij weldra zijn afscheid. Te huis intusschen heeft hij geen rust; zoo ontmoeten wij hem aan het begin van dit Werk, waarop dan het verhaal van de nu aangestipte vroegere geschiedenis volgt; hij begeeft zich nogmaals op reis, en wel vooral om zijnen buol op te zoeken, en met hem te verzoenen. Deze, die ook zonder zijnen nieuwen vriend niet leven kon, kwam hem met dezelfde bedoeling te gemoet.
Een paket brieven aan buol, door den Baron ontvangen en al dien tijd ongeöpend bewaard, geeft nu opheldering. Van soolen was niet de verleider, maar de broeder van rosalia, en had haar naar hare moeder gebragt; zij is aline van riezenstein, de heldin van deze geschiedenis. De belangrijke geschiedenis van deze Familie wordt nu verhaald, en in het midden van dit aandoenlijk verhaal wordt dit eerste Deel gesloten.
Wij willen iets ter proeve geven, waaraan men lafontaine herkennen zal. Na het gesprek des Barons met zijne Zuster, dacht hij lang na, langs welken weg roem te verkrijgen was: hij sprak er eens over met zijnen eerlijken bedienden samuel.
‘Ja, goede Hemel, uwe Genade, riep samuel: wie opwaarts wil in de wereld, dien zij de Hemel genadig! Want alle willen zij opwaarts! Alle!’
‘Hoe dan echter - vroeg de Baron nieuwsgierig.’
‘Hoe? riep samuel, hoe? dat hoe begeer ik geen Christenmensch te gunnen. De eene kruipt op handen en voeten als een hond opwaarts, de -’
‘Foei! samuel. Gij liegt! Hoe kwam een mensch aan het kruipen als een hond?’
‘Ja, uwe Genade, anders niet. Wie opwaarts wil, moet vleijen, likken, opwachten, opzoeken, kwispelstaarten als een hond, of zacht in het donker weg kruipen als eene padde, of hij moet zich opwaarts koppelen, of opwaarts huwen, of zich opwaarts bedriegen, lasteren, vermoorden, indien het

{==395==} {>>pagina-aanduiding<<}
zijn moet, of zich opwaarts koopen. Dit helderde samuel met een paar voorbeelden van het voormalige hof op.’
‘Voor den duivel, riep de Baron: karel gij liegt, geloof ik. Er zal toch wel iemand zijn, bij voorbeeld, zoo als mijn Vader -’
‘Samuel glimlachte. Uwe Genade, dat was zulk een toeval, dat alle eeuwen maar eens gebeurt, en toch was het eigenlijk het huwelijk. Het heet immers, de goede werken maken niet zalig. Ik weet niet of het zoo eigenlijk waar is, want regt in het hoofd wil het mij niet, uwe Genade.’
‘De Baron nam een zeer nadenkend gelaat aan. Gij hebt gelijk samuel, mij wil het ook niet in 't hoofd.’
‘Maar is het waar, wilde ik zeggen, uwe Genade, dan is het op aarde even als in den Hemel, want met goede werken heeft 't op aarde nog niemand ver gebragt. Daar was een oude kanzelarijbode, die zeide altijd: wat eerlijk? wat geleerd? wat -’
‘Al genoeg. Gij kunt nu gaan.’ enz.

Wij meenden den Lezer nog iets mede te deelen, aangaande de lotgevallen en het karakter van buol, dan wij zien dat het te uitvoerig is; zie hier eene proeve, hoe hij met den Baron omging. Het gesprek betrof de groote wereld:
‘De kleine wereld, Mijnheer Baron, wanneer ik haar met de groote vergelijk, het snijderswerk daar aan, en de bevalligheid, welke er de dansmeester aan geeft, daar af gerekend, is niet een haar armzaliger. Zij arbeiden hier en daar om van het leven ontslagen te worden, en wenschen het steeds terug. Ieder mensch kon zijn Paradijs hebben, met den levensboom midden daar in; maar zij zondigen alle, juist zoo als onze eerste ouders, want ieder wil meer zijn, dan hij is, dan hij zijn kan, en daaraan waagt hij paradijs en alles. Ieder wil eten van den boom, waarvan hem verboden is te eten. De werkman wil een armstoel, de winkelier een sofa, de koopman rijtuig, de kapitalist eene zitplaats op de harde trappen van den troon, die daarop zitten, willen een troon, en de troonbezitter wil alles. En toch verdwijnen in eene eeuw driemaal de menschengeslachten van de aarde; zij zetten echter hunne pogingen zoo ernstig voort, als ware er geen dood, als ware dezelve slechts boerterij. De Benedictijnen bewijzen, dat hunne stichting en het huis Oostenrijk van den Romein anicius afstammen. Daar ziet men de dwaasheid.’ ‘Hier fronsde de Baron het voorhoofd; met de oude familien wilde hij niet hooren spotten. Het huis Oostenrijk is zoo oud als het mijne, zeide hij met een donker gelaat. Niet ouder dan het mijne, antwoordde buol schielijk. En ware ik zoo rijk als ik arm ben, dan vond ik mijnen Geschiedschrijver, die het der wereld in een foliant bewees. Hij gaf toch den eersten mensch een wapen, drie vijgenbladen, en dat in ernst.’

{==396==} {>>pagina-aanduiding<<}

‘Hoe? in ernst? hoe? vraagde de Baron.’
‘In allen ernst, met eene Vrijheidskroon daarboven. Gij ziet, Mijnheer Baron, dat ik van Adam afstam, dus kan mij niemand beletten zijn wapen te nemen - hier werd de Baron nog gemelijker - zoo mij eens de duivel des hoogmoeds, ging buol voort, bezit, en juist waartoe het Adam gebruikte, om mijne naaktheid te bedekken. Want naakter, jammerlijker naakter kan toch geen mensch zijn, dan hij, die zich met allen ernst op de verdienste zijner voorvaderen beroept.’
‘Hier ontving de Noorman de sporen, en weg vloog hij. Rijd maar, zeide buol, goede man, rijd maar. Gij schudt den pijl niet af.’
‘De Baron bleef een uur lang vooruit, geheel alleen; hij was in diepe gedachten. Eindelijk zeide hij: de duivel, eindelijk heeft hij toch gelijk, en zulk een stamboom is eindelijk ook niets dan een opschrift op een eerepoort, waarvan ik niet een letter, niet een puntje boven de i verdiend heb.’ Waarop de Baron hier zinspeelt, leze men in het Werk; wij gaven enkel eene proeve, van welk eene waarde buol voor den Baron was. ‘Waarom, zeide hij bij zichzelven, waarom zou ik u niet geven, wat ik beters heb, goede man? Gij zijt het waardig, dat ik zelfs uwe vriendschap waag; al moeten wij ook van elkander scheiden, dan scheiden wij als vrienden, welke door een hard noodlot, niet door hun hart, gescheiden worden, en het zaad, dat ik in uwe ziel strooi, zal evenwel opgaan.’




Mengelgedichtjes, geschikt tot Voorschriften voor de Jeugd in de Scholen, door T.C. Beilanus, Leeraar bij de Hervormden in Paesens. Te Leeuwarden, bij J.W. Brouwer.

Wanneer Christen-Leeraars op het Land op zulk eene wijze mede arbeiden, om, reeds van de eerste Schoolopvoeding af, goede zedekundige beginselen aan de Jeugd in te prenten, dan vereeren zij inderdaad dien gewigtigen stand, welken zij in de maatschappij bekleeden. Dit boeksken is eenvoudig, juist zoo als het naar den titel zijn moet, in eenen regt kinderlijken geest. Dank hebbe des Schrijvers arbeid! Dezelve doet meer af, dan duizend vervelende Predikatiën, welke de lieve Jeugd uit sleur moet aanhooren, en waardoor zij gevaar loopt, om, in rijpere jaren, Kerk en Godsdienst te verwaarloozen. Moge de waardige Man, door een goed vertier en gebruik van dit boeksken, meuwen lust vinden tot meerdere proeven voor eenen meergevorderden leeftijd der Jeugd!

No. VIII. bl. 339. reg. 7. staat Jomados, lees Jornados.





{==397==} {>>pagina-aanduiding<<}

Algemeene Vaderlandsche Letter-oefeningen.

De Volmaaktheden van den Schepper in zijne Schepselen beschouwd, tot verheerlijking van God en tot bevordering van nuttige Natuurkennis, in Redevoeringen, door J.A. Uilkens, Art. Lib. Mag., Phil. Doct. enz. Christen-Leeraar bij de Hervormden te Eenrum. IIIden Deels 2de Stuk. Te Groningen, bij J. Oomkens. In gr. 8vo. 482 Bl.

De Dwaas zegt in zijn hart, er is geen God. Dit laat zich begrijpen. Een Dwaas toch is niet slechts een onverstandige, wiens zielsvermogens ontoereikend zijn om de grootheid Gods in de werken der Scheppinge op te merken, maar een ondankbare, die de oogen des verstands moedwillig sluit voor de alom doorstralende blijken eener Opperste Wijsheid en Liefde, en, wegens een bedorven gemoed, het aanwezen eenes Almagtigen Bestuurders vreest te ontdekken. Dat zulke Dwazen het bestaan van God ontkennen, of althans voorgeven te dien opzigte geene overtuigende gronden te bezitten, laat zich oplossen; maar veel moeijelijker is het verschijnsel te verklaren (waarmede de ondervinding ons echter heeft bekend gemaakt) van mannen, die hunne hoofdbezigheid maakten van de Sterreen Natuurkunde, en zich echter onder de bespiegelende Godloochenaars rangschikten. Zij toch konden niet voorbijzien de orde, schoonheid en nuttige inrigtingen, waarover zij telkens gedwongen werden meer verbaasd te staan, naarmate zij dieper indrongen in de geheimen der Nature. Zij konden niet onbekend blijven met de werking der eenvoudige middelen ter bereiking van zoo groote en veelvuldige als heilzame oogmerken. En dit ziende, dit bewonderende, hoe is het mogelijk, dat zij desniettegenstaande bij het werktuigelijke in de oorzaken en gewrochten zich alleen konden bepalen, zonder opgevoerd te worden ter eerbiediging eener Opperste

{==398==} {>>pagina-aanduiding<<}
Wijsheid en Liefde; zonder erkentenis van eene Almagt, die sprak en het was er, die gebood en het stond er! Hier schijnt dan ook te gelden het gemeene spreekwoord, dat de uitersten elkander aanraken, alzoo, in het voortbrengen van Godverzakerij, de geleerdheid en grondige ervarenis evenzeer vruchtbaar zijn kunnen, als domheid, onverschilligheid of zedeloosheid. In beide gevallen wordt het oog der ziele, hoe verlicht anderzins, door den invloed van verkeerde neigingen of driften beneveld. En 't is niet aan de zielsvermogens zelve, niet aan de geleerdheid en grondige kennis, maar aan deze verblinding toe te schrijven, dat velen niet hebben doorzien Gods eeuwige kracht en heerlijkheid, die, sedert 't begin der wereld, uit de schepselen konden verstaan worden.
Dat in onze dagen de dwaasheid der Godverzakerij geen veld winne, door de kracht eener Wijsbegeerte, die wel doel en middel in de Natuur ontdekt, doch huiverig is, daaruit tot het aanwezen eener Godheid te besluiten; dat integendeel de verheerlijking des Allerhoogsten bevorderd worde door de uitbreiding eener nuttige Natuurkennis; hiertoe kan zeer dienstig zijn de loffelijke arbeid van den Eerw. uilkens, door de beschouwing van des Scheppers volmaaktheden in zijne werken. Gelijk in de vorige, zoekt de Schrijver ook in dit Stuk zijn oogmerk te bereiken, door de beschouwingen te gieten in den vorm van onderhoudende Redevoeringen. De Natuurlijke Geschiedenis van het Dierenrijk is het onderwerp der Negen Redevoeringen, welke in dit Deel voorkomen, die bepaaldelijk loopen over de Amphibiën, Visschen en Insecten. Men vindt hier zeer vele, en onder deze ook minbekende, en de nieuwste waarnemingen, met 't gezag van de geäccrediteerdste Reizigers en Natuuronderzoekers bevestigd, tot welker schriften de Lezer gedurig aan den voet der bladzijden gewezen wordt. Wij zullen ons voornamelijk bij de twee eerste Redevoeringen bepalen, waaruit men tot den trant en de waardij der overige zal kunnen besluiten.
De Amphibiën prijzen zich in den eersten opslag niet evenzeer aan door het schoone en ons bekend nuttige; velen hebben zelfs voor ons een ontzettend en afzigtig voorkomen; - hieruit echter stoutmoedig tot de onvolkomenheid van des Scheppers gewrochten te besluiten, zou alleen 't gevolg kunnen zijn van onkunde, hoog-
{==399==} {>>pagina-aanduiding<<}
moed of voorbarigheid. Op deze aanmerking, die wij in de Inleiding over de Amphibiën breeder ontwikkeld vinden, volgt derzelver rangschikking, als land en water-dieren, tusschen de vogelen en visschen. Zij hebben longen, even als de vogelen, terwijl de visschen door de kienwen ademen. Hunne longen zijn echter, daar zij koudbloedige dieren zijn, van veel sponsachtiger maaksel dan bij de warmbloedige dierklassen, omdat hunne ademhaling zoo geregeld en zoo noodig niet is. Hun koud bloed loopt veel trager om, behoeft niet elk oogenblik schadelijke deelen af te scheiden, noch een nieuw prikkelend vermogen te ontvangen, door de aanraking van hetzelve met de zuurstoflucht in de longen. Van hier dat zij de ademhaling veel langer kunnen ontberen, en veel langer, dan 't Zoogdier of de Vogel, in eene lucht en op plaatsen leven, anderzins geheel ongeschikt voor de ademhaling. Gelijk de uitwendige gedaante, zoo verschilt ook de bedekking, waarmede de Amphibiën bekleed zijn; nu eens is het een slijm, gelijk bij padden en kikvorschen, dan zijn het harde schilden en schubben, gelijk bij schildpadden, hagedissen en slangen, waarmede het ligchaam omgeven wordt. Nog grooter is het verschil in de werktuigen ter beweging, waardoor een gedeelte in gaande, een ander in kruipende Amphibiën wordt onderscheiden. Zoo taai het leven der Amphibiën is, even zeer kunnen zij uitersten van hitte en koude doorstaan. Schildpadden en kikvorschen kunnen niet slechts eene zware verminking verduren, zonder het leven te verliezen, maar padden kunnen in
boomstammen begroeijen, en in 't midden van steenen leven, zonder eenige gemeenschap met de lucht. 't Een en ander wordt door aangehaalde voorbeelden gestaafd. Het Gehoor is bij deze dieren sterker dan het Gezigt. De Reuk heeft geenszins de fijnheid van dat zintuig bij de Zoogdieren en Vogelen. Nog zwakker is de Smaak. Allerstompst het Gevoel. De inwendige vermogens beneden die der warmbloedigen. Doch gelijk men ook in alle deze opzigten verschil vindt bij de Amphibiën zelve, zoo leeren ook de voorbeelden, dat sommigen een goed Geheugen hebben, en anderen op aardigheden kunnen afgerigt worden.
Behalve den winterslaap, hebben vele Amphibiën dagelijks een verkwikkings-slaap noodig. Zij kunnen allen niet willekeurig op het land en in het water leven. Eenigen kunnen alleen op het land, anderen in het water bestaan; ter-
{==400==} {>>pagina-aanduiding<<}
wijl sommigen een bepaald tijdperk des levens bij afwisseling in beide doorbrengen. Verschrikkelijk en meestal walgelijk zijn de wapenen ter verdediging, dezen dieren geschonken. Het melkachtig huidschuim der Salamanders en Vuurpadden, een bijzondere reuk bij Waterslangen en Hagedissen, en het vergifbovenal der Slangen, kunnen hiervan getuigen.
Aanmerkelijk is het getal der soorten dezer dieren, alzoo bij lacepede meer dan 130 soorten van gaande, en meer dan 140 van kruipende Amphibiën worden opgeteld. De meesten vindt men in de warme en moerassige streken des aardbols.
Na deze en soortgelijke algemeene en tevens zeer juiste aanmerkingen, gaat de Schrijver over ter aszonderlijke beschrijving van de Schildpadden en Kikvorschen, waarvan de onderscheidene soorten, hoedanigheden, levenswijze, middelen om voedsel te krijgen, wapenen ter verdediging enz. onderhoudend aangewezen worden; terwijl hij deze Redevoering, gelijk gemeenlijk, besluit met een algemeen overzigt, waarin bijzonder gehandeld wordt over de voordeelen, die zij den Mensch aanbrengen, en wel vooral ten opzigte der Schildpadden.
Ziet daar den hoofdinhoud der Tiende Redevoering, de eerste in dit Deel. Het onderwerp, de Amphibiën, wordt in de volgende voortgezet, in welke wij vele merkwaardigheden aantreffen nopens de verschillende soorten van Padden, onder welke de Amerikaansche Pipa bijzondere aandacht verdient, en wel voornamelijk de wijze der voortteling. ‘Wanneer de wijfjes Pipa - dus schrijft de Eerw. uilkens - op de gewone wijze hare eitjes gelegd, en het mannetje dezelve bevrucht heeft, vergadert het laatste die met zijne pooten onder den buik, en, alzoo den rug van het wijfje beklimmende, breidt het dit schot aldaar uit, wanneer het niet alleen blijft vastkleven, maar doordien ook de huid van het wijfje opzwelt, en er zich om de eijeren eene soort van kleine cellen vormt, verbindt zich hetzelve met den rug van het wijfje. Daar vormt het zich dan, na verloop van drie maanden, eerst tot gestaarte Kikvorschkoppen, en vervolgens tot volkomene vierbeenige Padden, en verlaat in dien staat den rug der moeder.’ Bij deze gelegenheid wordt herinnerd, dat Juffrouw merian, aan welke men de eerste waarneming in dezen te danken heeft, benevens andere Natuuronderzoekers zich vergist heb-
{==401==} {>>pagina-aanduiding<<}
ben, stellende, dat het wijsje op den rug ontving of bevrucht werd.
De Hagedissen beschouwd wordende, liggen de Krokodillen 't eerst aan de beurt. Men heeft sedert onheugelijke tijden getwist, of deze dieren eene tong hebben. De reden hiervan acht de Schrijver gelegen te zijn ‘in de vasthechting der tong aan alle zijden van het benedenkakebeen, zoo dat het tongbeen, dat zeer klein en van eene bijzondere gedaante is, haar geenszins tot het einde kan opligten.’ - Het ei dezer dieren gaat dat der Ganzen in grootte niet te boven, doch zij leggen van 20 tot 24 in één broedsel, en zulks twee- of driemaal 's jaars, waardoor ze onder de vruchtbaarste dieren mogen geteld worden. De eijeren worden op het zand langs de kusten gelegd, en door de zonnewarmte uitgebroed. - De Krokodil is een verslindend dier; niet echter zoo zeer uit bloeddorstigheid, als wel uit behoefte. - Naardien de lippen dit dier ontbreken, en de tanden, die in de bovenkaak 36, in de benedenkaak 30 in getal, kegelvormig, scherp toeloopende en in elkander grijpende zijn, daardoor steeds zich op eene verschrikkelijke wijze vertoonen, hebben daaruit de Reizigers, schoon zonder genoegzamen grond, eene onverzadelijke wreedheid aan den Krokodil toegekend. Schoon dan de Krokodil, als een koelbloedig Landwaterdier, geene hevige driften hebbe, en alleen uit honger zijne prooi verslinde, verslindt hij echter dezelve, en de beschrijving, welke de Heer uilkens hiervan geeft, zullen wij overnemen. ‘In Zuid-Amerika liggen de Krokodillen op de overstroomde oevers in de digte bosschen van bananen en struiken, tusschen roofvisschen en andere vraatzuchtige dieren, die elkander beoorlogen. Dikwijls treft men onder dezelven groote Schildpadden aan, die van de roofvisschen vervolgd worden, terwijl deze den Krokodillen, als de magtigste van allen, ter prooije vallen. In deze met slijk bedekte moerassen ligt de reusachtige Roover, aan eenen omgeworpenen boom gelijk, en wacht, dus onbewegelijk, met geduld,
zoo als van zijn koud bloed te veronderstellen is, op het gunstig oogenblik, waarin hij zijnen buit verrassen kan. Zijne kleur en gedaante misleiden de Visschen, Zeevogels en Schildpadden, naar welke hij zeer begeerig is. Hij valt ook Schapen, Zwijnen en zelfs Stieren aan, en, in eenen breeden stroom voortzwemmende, heeft hij steeds

{==402==} {>>pagina-aanduiding<<}
het hoofd boven water, om op het dier te loeren, dat den eene of anderen oever te na komt. De Ouden beweerden, dat de Hond, steeds voortloopende, uit den Nijl dronk, om het gevaar te ontgaan van, door zich ergens op te houden, van eenen bespiedenden Krokodil verslonden te worden. Bruce (*) echter ontkent de waarheid hiervan, en doet het als een verzonnen sprookje der Ouden aanmerken. In het water kan de Krokodil zijne volle kracht gebruiken, en beweegt zich, niettegenstaande zijnen grooten stofklomp, met veel gemak, terwijl hij gedurig een dompig gemorrel laat hooren. Op het land is het voor denzelven veel bezwaarlijker voort te komen, en wordt daardoor den dieren, die hij vervolgt, minder gevaarlijk. Nog dikwijls echter heeft het verschrikkelijk fchouwspel in Zuid-Amerika plaats, dat men een mensch door één dezer monsters ziet inzwelgen (†), en meermalen zou dit gebeuren, indien zich het dier even snel kon wenden, als in eene regte lijn voortloopen.’
Onder de Hagedissen, die meer door schoonheid of voordeel de aandacht tot zich trekken, behoort de Leguaan, die, in grooten getale, gevonden wordt in de bosschen van Guyana, in de streken van Cayenne en Nieuw Spanje, en door schoonheid van kleuren, glans van schubben, en vlugheid van beweging, de heerlijkheid van bekoorlijk groene velden, prachtige bloemen en schitterende vogels grootelijks vermeerdert.
Na opgave der kenmerken en 't gebruik van den Leguaan, wordt der schoone groene Hagedis, die in het warme gedeelte van Europa en in de beide Indiën gevonden wordt, alsmede op de Eilanden der Zuidzee, de vereischte lof gegeven, en eindelijk deze beschouwing besloten met de beschrijving van nog drie soorten van Hagedissen, te weten van den Draak, den Salamander en de Kameleon.
Bekend is het, wat men ten aanzien van den Draak verzonnen heeft; en wat is dezelve anders, dan een klein zwak hagedisje, 't welk door vliesvleugels in de bosschen van tak tot tak kan fladderen, en dat, als iet bijzonders, drie lange scherp toeloopende zakken of bui-
{==403==} {>>pagina-aanduiding<<}
dels onder den hals heeft, die het naar welgevallen kan opblazen, om zijne uitgebreidheid alzoo te vermeerderen, en zich voor de vlugt geschikter te maken - eene bijzonderheid, welke overeenkomst heeft met de luchtcelletjes der Vogelen.
De Salamander kan, gelooft men de oude fabeltjes, in het vuur leven, en alzoo boven alle delsstoffen de kracht des vuurs tarten. Vanwaar dit verdichtsel? De Schrijver zoekt den oorsprong in een melkachtig vocht, 't welk uit de kliertjes en poren dringt, waarmede de anders drooge en ongeschubde huid van deze kleine hagedis bezet is. Dit vocht komt door vrees en angst, vooral door smart en pijn, te voorschijn; zoodat, wanneer men dit diertje op eene kool vuurs legt, dezelve door dit uitvloeijend vocht zal worden uitgedoofd. - Ook heeft dit Dier niets vergiftigs, zoo als de Ouden, gelijk plinius, gesteld hebben.
De Kameleon neemt alle kleuren aan, en heeft vandaar dikwijls gediend, om hem, die met alle winden draait, zich naar alle partijen schikt, aan te duiden. - Na eene naauwkeurige opgave van de eigenschappen dezer hagedis, onderzoekt de Schrijver, wat van het bovengemeld gevoelen zij, en denkt te regt, dat ook hier veel overdrevens plaats grijpe; berigtende, op gezag van Reisbeschrijvers en Natuurkenners, dat het dier in vrijheid en goeden welstand eene schoone groene kleur heeft, enkelde deelen uitgezonderd, die bruinachtig rood schijnen. Door vrees, toorn, of ook door warmte, ondergaat het eene verandering. Het groen wordt geel of blaauwachtig; iets, dat, zegt uilkens, naar alle waarschijnlijkheid voortkomt door het uit het hart naar de uitwendige deelen vloeijend blaauw violetkleurig bloed; zoodat de Kameleon eene verschillende kleur vertoont, naar dat het bloed in eene meerdere of mindere hoeveelheid onder zijne doorschijnende huid is opgehoopt (*).

{==404==} {>>pagina-aanduiding<<}

Nu volgt eene fraaije beschouwing van de Slangen in het algemeen, en in het bijzonder van de Afgodsslang, Ratelslang, Slang van Whyda, Rhaetulslang, Damesslang, groene Slang en Brilslang. Eindelijk een algemeen overzigt, waarin het belang der Amphibiën in de schakel der schepselen, benevens het voordeel, 't welk zij den mensch (schoon minder dan andere dieren) aanbrengen, betoogd en gehandhaafd wordt tegen bedenkingen, uit het afzigtige, verschrikkelijke, verslindende en schadelijke dezer dieren ontleend.
Hieruit zal men weder overvloedige gelegenheid hebben, over de waardij van den arbeid des Heeren uilkens te oordeelen. Het zoude ons niet verdrieten, soortgelijke uittrekfels te leveren uit de Redevoeringen over de Visschen en Insecten, die, niet minder belangrijk en fraai, de voornaamste en nieuwste waarnemingen over dat gedeelte der Natuurlijke Historie behelzen. Met name zou het der moeite waardig zijn, stil te staan bij het aangevoerde nopens den Haai of Menschenvreter, welke in de Zee geene mindere verwoestingen aanrigt, dan de Tijger in de Zandwoestijnen, de Krokodil aan den Nijl, en de Slang in de bosschen van Afrika; dan wij moeten daarvan afzien, alleen vermeldende de bijzonderheid, ‘dat de Schepper eenige vertraging in den aanval dezes Roovers op zijne prooi heeft willen veroorzaken, door hem te noodzaken, van zich meest altoos eerst te moeten omwerpen, doordien zijn bovenste kaakbeen langer dan het onderste, en de mond als onder den snuit geplaatst is, zoo dat hij slechts den regt onder hem zijnde buit in zwemmenden stand kan grijpen, maar zich anders altijd op den rug moet werpen;’ - waarbij had kunnen gevoegd worden, dat de rigting der oogen ten opzigte van den bek niet in ééne lijn is, gelijk bij andere Visschen en Dieren, maar derwijze, dat hij de voorwerpen, die boven hem zijn, aanschouwt, die hij niet grijpen kan zonder zich om te wenden, waartoe de vorm van zijnen staart hem weder ongemeen dienstig is, schoon 't grijpen der prooi hem daardoor dikwijls mislukt. En dit zoo zijnde, zou hij dan den regt onder hem zijnde buit in zwemmenden stand kunnen grijpen?
Dit Deel wordt versierd met eene uitslaande Plaat, vertoonende 12 vreemde Visschen, met derzelver natuurlijke kleuren afgebeeld; 1. De Tabakspijpvisch. 2. De Schophaai. 3. Het Zeepaardje. 4. De Molensteenklomp-
{==405==} {>>pagina-aanduiding<<}
of Maanvisch. 5. De gedrogtelijke Zeedraak. 6. De Zee-arend. 7. De Zeekropper, of borstelige Stekelbuik. 8. Het Zeedraakje. 9. Een Egelvisch, of Stekelbuik. 10. De Zeestier. 11 De Zeeduivel. 12. Een Hoornvischje.
Jammer is het, dat dit keurig Werk hier en daar ontsierd wordt door onachtzaamheden bij het nazien der proeven. Geschiedde dit oplettender, men zou niet lezen, bl. 20, demhaling voor ademhaling, bl. 150 talrijke voor talrijke, bl. 313 eni waarde voor eenige waarde, bl. 314 suart's voor stuart's enz. - 't Zijn wel geene grove misslagen, doch die gemakkelijk kunnen worden voorkomen, indien men van dezen kant eene oplettendheid aanwende, die de voortreffelijkheid evenaart van het Werk zelve, waaraan wij het uitgebreidst vertier van harten toewenschen.

Leerrede op het Feest der Hervorming van het Jaar 1807, gehouden door D. F. v. Reinhard. Naar het Hoogduitsch. Te Leeuwerden, bij J.W. Brouwer. 1809. In gr. 8vo. 29 Bl.

Ook deze Leerrede van den alom vermaarden reinhard, die ten doele heeft de verdiensten der Hervorming, ten aanzien van het burgerlijke leven, aan te wijzen, was overwaardig, om in onze taal overgebragt te worden. Maar 't doet ons leed te moeten zeggen, dat ook deze vertaalde Preek, even als vele andere in 't Nederduitsch overgezette Leerredenen van dezen boven 't gemeene peil verre uitstekenden Kanselredenaar, al te veel van 't oorspronkelijk Hoogduitsch overbehouden heeft, 't geen echter over het algemeen aan de verstaanbaarheid en bruikbaarheid van de meening van reinhard niet hinderlijk is.
Eerst geeft de Leeraar een overzigt van de bovengenoemde verdiensten der Hervorming, welke hij toont hierin gelegen geweest te zijn: De Hervorming heeft de eer van het burgerlijke leven gered, heeft de orde in hetzelve weder hersleid, en heeft des zelfs geluk verhoogd. Zij heeft namelijk de eer van het burgerlijke leven tegen de aanmatigingen eener verkeerd begrepene vroomheid, en tegen de mishandelingen eener wilde dapperheid in bescherming genomen en verdedigd; zij heeft de ware betrekking der

{==406==} {>>pagina-aanduiding<<}
regeerders en onderdanen weder hersteld, en alle medeleden der Maatschappij tot eene algemeen nuttige werkzaamheid bezield, en heeft ook ware beschaving verbreid over alle standen, en elke bron van geoorloofd genot geopend. Dit alles, met de hem eigene duidelijkheid en klem van overtuigende redenen, in de geregeldste orde beknoptelijk aangewezen hebbende, overweegt hij vervolgens de gewigtige verpligtingen, welke daardoor op ons gelegd zijn. Wij moeten de onschatbare voordeelen, welke het burgerlijke leven aan de Hervorming schuldig is, dankbaar erkennen, naauwgezet bewaren en ijverig vermeerderen. Zoo loopt deze fraaije Leerrede over Matth. XXII:15-22 af, bij eene gelegenheid, die den helderdenkenden reinhard, wiens diep nasporende geest telkens weder nieuwe oogpunten van dezelfde omstandigheden weet aan te grijpen, reeds zoo dikwijls aanleiding gaf tot de schoonste behandeling van belangrijke, voor verstand en hart beiden, allernuttigste onderwerpen.
Eene hatelijke uitlegging van sommige in deze Leerrede voorhanden zijnde gezegden, als strijdig met de billijke achting, welke de eene Godsdienstgezindte aan de andere verschuldigd is, en daartoe strekkende, om de grondbeginselen der Protestanten, als onbestaanbaar met de eerbiedenis eens Eenhoofdigen Regeringsvorms, te doen voorkomen; deze onverdiende verdraaijing van de meening van den eerwaardigsten Prediker heeft eenen ongenoemden warmen voorstander van 's mans geschondene eer opgewekt, om eene Fransche Vertaling van deze Leerrede, met bijgevoegde mannelijke verdediging van 't Protestantendom, te Parijs en Straatsburg, in 't voorleden jaar, in 't licht te geven. De Nederduitsche Vertaler had er zich wel van mogen bedienen.
Op den Titel ware Hervormingsfeest van het Jaar 1807 beter geweest, wijl nu het Jaartal eigenlijk slaat op Hervorming, in plaatse van op Feest.





{==407==} {>>pagina-aanduiding<<}

De Koepokinenting, ter verdediging en aanprijzing van dezelve, genees- en zedekundig beschouwd in eene Kerkelijke Redevoering, door C.P. Sander, Leeraar der Evang Luth. Gemeente te Rotterdam. Aldaar, bij J.P. Kraefft en J. Hendrikien. In gr. 8vo.

Redevoering, gehouden op de eerste algemeene Vergadering van het Genootschap ter bevordering der Koepokinenting te Rotterdam, enz. door C.P. Sander, Leeraar, enz. Te Rotterdam, bij J. Hendriksen. In gr. 8vo.

De Eerw. sander kenmerkt zich in deze beide voor ons liggende stukken als een' warmen vriend des menschdoms, door zijnen ijver voor de bevordering der Koepokinenting, en verdient den opregtsten dank voor zijne welgemeende pogingen ter bereiking van dit lofwaardig oogmerk. Het eerste stuk behelst eene geneesen zedekundige beschouwing der Koepokinenting, naar aanleiding van 2 Kon. VIII:10, waar wij het antwoord van Elisa tot Hazaël vinden opgeteekend, rakende de genezing en den dood van den Syrischen Koning Benhadad. Vooraf gaat eene breedvoerige inleiding, waarin de Leeraar, die de natuurlijke inenting der pokken in vorige dagen als eene groote weldaad der Voorzienigheid beschouwd had, zich voor een ijverig voorstander der Koepokinenting verklaart, en uit de nuttigheid dezer uitvindinge eene ongezochte aanleiding neemt, om dezelve op den Christelijken leerstoel aan te prijzen. Na eene voldoende verklaring van den eenigzins duisteren tekst, beschouwt de Leeraar in het eerste deel van zijne Redevoering de Koepokinenting genees- en zedekundig. Hij ontwikkelt, op eene geneeskundige wijze, de voordeelen der natuurlijke inenting boven de natuurlijke pokken; voordeelen, namelijk, ‘ten aanzien van een gunstig tijdstip der inenting, ten aanzien van de gesteldheid der kinderen, ten aanzien van het minder getal pokken, ten aanzien van de mededeeling aan uitwendige deelen, ten aanzien van de gevolgen voor den volgenden leeftijd, en ten aanzien van de meerdere kans, om het leven der kinderen te behouden;’ waarop hij een kort berigt van de uitvinding der Koepokinenting, en van derzelver hoogere voortreffelijkheid,

{==408==} {>>pagina-aanduiding<<}
laat volgen. - Alles is geoorloofd, wat niet strijdt tegen pligt - de inenting als geneesmiddel is heilzaam, eene weldaad Gods - de Heilige Schrift gebiedt noch verbiedt de Koepokinenting, maar prijst op vele plaatsen de zorge voor de gezondheid des ligchaams aan: deze zijn de denkbeelden, welke in de zedekundige en godsdienstige aanmerkingen over de Koepokinenting ontwikkeld worden. Het tweede deel der Redevoering behelst eene oplossing van de meeste bedenkingen, door bevooroordeelden tegen de Koepokinenting gemaakt; hetzelve is volledig en bondig, en laat niets meer te wenschen over. Eene hartelijke toespraak besluit het geheel. Dit is de korte inhoud van dit geschrift. Ons oordeel over hetzelve? Wij zijn er waarlijk eenigzins mede verlegen, daar wij niet weten, of wij dit stuk als eene Verhandeling, of als eene Leerrede moeten beschouwen. De Schrijver noemt het op den titel eene Kerkelijke Redevoering; doch ieder, die zich juiste begrippen vormt van het wezen eener Christelijke Leerrede, zal met ons moeten erkennen, hoe weinig deze naam voor dit opstel past, waarin het geneeskundige met het godsdienstige zoo wanvoegelijk wordt vermengd. Wij houden het geenszins voor ongepast, om de Koepokinenting, en andere als heilzaam beproefde middelen, op den Christelijken leerstoel aan te prijzen; maar wij keuren slechts de wijze af, waarop zulks in dit geschrift geschiedt. De hier gebezigde geneeskundige bewijzen zijn op zich zelfs voldingend, en zouden in den mond van den Heer sander, als medelid van het Rotterdamsche Genootschap ter bevordering der Koepokinenting, zeer wel hebben gepast; maar zij behooren niet gebruikt te worden op den predikstoel. Wil de Leeraar des Christendoms de Koepokinenting op den kansel aanprijzen, dan moet hij dezelve, als heilzaam
geneesmiddel, reeds als bekend veronderstellen, of zich op de ondervinding beroepen. Het is voornamelijk, ja eeniglijk zijne zaak, om dit middel, door de ondervinding als heilzaam beproefd, aan te dringen met godsdienstige beweegredenen, en de gemoedsbezwaren van bevooroordeelden uit den weg te ruimen. Deze zijn de grenzen, welke hij niet mag overschrijden, zonder zich in een vreemd gebied te begeven, waar zijne uitspraken geen gezag meer hebben.
Het tweede stuk van denzelfden Schrijver heeft beter

{==409==} {>>pagina-aanduiding<<}
houding, dan het eerste. Het is eene Redevoering, gehouden op de eerste algemeene Vergadering van het Rotterdamsche Genootschap ter bevordering der Koepokinenting, strekkende ten bewijze, ‘dat er eens een tijd geweest is, dat men van deze vuile en walgelijke ziekte, namelijk de zoogenoemde Kinderpokken, in ons werelddeel niets wist, en dat er ook eens een tijd kan geboren worden, waarin zij geheel ophoudt (zoo als in Chili, Guinea, St. Helena, Louiziana, Majorea en elders, waar men dezelve reeds voorlange heeft verbannen) of ten minste vooreerst niet meer zoo zeer woedt, of zoo zeer gevaarlijk is.’
De eerste stelling wordt geschiedkundig bewezen, zoo van het oostelijke, als ook van het westelijke gedeelte onzer aarde. Vervolgens toont de Schrijver, dat de oorzaak der pokken, de pokstof, niet in ons bloed, of in de natuur van ons ligchaam zit, noch in de lucht geteeld, maar door aansteking en besmetting voortgeplant wordt. Als het éénige middel ter wering van dit kwaad wordt opgegeven ‘de met pokstof bezwangerde of besmette lucht op een' goeden afstand van de gezonde menschen te houden, en de gezonde buiten alle gemeenschap met de pokzieke te stellen, of, met één woord, gebruik te maken van hetzelfde middel, dat men in de pest gebruikt.’ Hierop volgt de opgave van eenige middelen ter uitroeijing der Kinderziekte, waarvan velen ernstige behartiging verdienen, namelijk, het oprigten van Pokkenhuizen ter bezorging van allen, welke door de natuurlijke pokken zijn aangetast, het noodzaken der Geneeskundigen ter ontdekking van alle pokkenkranken, het afsnijden van alle gemeenschap dezer zieken met gezonden, het verbieden der gewone inenting met kinderpokstof, het vragen van gezondheidspassen, het onderzoeken der binnenloopende schepen, enz.
Naar keurigheid van stijl en taal zoekt men in deze beide stukken te vergeess.







{==410==} {>>pagina-aanduiding<<}

Leerredenen, uitgesproken bij gelegenheid van den jongstleden Watersnood en van den onlangs gehouden Danken Bededag, door H. van Woudenberg, Predikant te Culenborg. Te Utrecht, bij de Wed. J. van Terveen en Zoon. 1809. In gr. 8vo. 99 Bl.

Leerrede over 1 Petrus V:6. gehouden voor de Gemeenten van Waardenburg en Nerijnen, na den verwoestenden Storm en Watervloed, op den 12 Febr. 1809, door G. Benthem Reddingius. In 's Hage, bij de Erve J. Thierrij en C. Mensing. 1809. In gr. 8vo. 20 Bl.

Wij voegen deze Leerredenen te zamen, als met hetzelfde oogmerk uitgesproken en door den druk algemeen gemaakt; deels, namelijk, om, door de mondelijke voordragt, iets ter vertroosting en verbetering bij te dragen; deels, om, door de winst op het debiet derzelven, ter verligting van den drukkenden nood veler lijdenden iets toe te brengen. Beide Leeraars dunken ons, voor de opgevatte taak te zijn berekend. Beiden hebben ieder hunnen stijl; de Eerw. woudenberg eenigzins levendig en zwellende, waardoor hij, nu en dan, misschien wat al te sterk schildert. De Eerw. reddingius, ons uit andere schriften bekend, is meer bedaard, doch de voordragt evenwel niet ongevallig. Wat den laatstgenoemden aangaat, zijn Eerw. neme het ons niet kwalijk, dat wij niet konden nalaten, eenige bevreemding te gevoelen over 's Mans vrees, dat er wel Boekbeoordeelaars konden gevonden worden, wien zijne Leerrede onmogelijk zoude kunnen voldoen, als dezelve ‘met het koele verstand beoordeelende, zonder zich in den toestand te kunnen verplaatsen, waarin hij bij het opstellen en uitspreken zich bevond; en dat de zoodanigen in staat zouden zijn om met een enkel woord of pennestreek het debiet van dezelve zoodanig te verhinderen, dat er weinig voordeel door de openbare uitgave voor zijne Gemeente konde behaald worden.’ Het is zoo, op den afstand, op welken wij van het tooneel der ellende, ten tijde als het geopend werd, ons bevonden, en die het sedert nog niet aanschouwd hebben, konden, volgens de ge-
{==411==} {>>pagina-aanduiding<<}
aardheid der menschelijke nature, de rampzaligheden niet dien roerenden indruk verwekken, als op iemand, die daarvan ooggetuige geweest is, en er zelve, zoo als wij vernemen, bij geleden heeft. Maar, evenwel, kan wel eenig Lezer, kan wel eenig Recensent ondersteld worden, zoo koud van hart te zijn, dat hij, indien hem in de onderhavige Leerrede, met een zoo Christelijk oogmerk opgesteld, uitgesproken en ter perse gegeven, al iets minder
naauwkeurig gesteld voorkwame, de omstandigheden des Redenaars niet in aanmerking zoude nemen, en geene pligtmatige inschikkelijkheid gebruiken? Neen, Eerw. reddingius, wiens schriften wij altijd, als die van een man van oordeel en goeden smaak, met genoegen hebben gelezen, hier is uwe, in zich zelf loffelijke zucht, ook voor den tijdelijken welstand uwer Gemeente, uw gezond oordeel eenigzins voorbijgeloopen. Want toch beide Gelegenheidsredevoeringen, zoo van den Eerw. woudenberg als die van reddingius, hebben wij met genoegen en tot stichting gelezen. Terwijl beiden zich verzetten tegen het denkbeeld, alsof hier aan eigenlijke strafoefening zoude moeten gedacht worden, zijn zij het, echter, met elkander eens, omtrent de gevolgen tot opmerkzaamheid en zedeverbetering, welke uit de verwoestende gebeurtenis kunnen worden afgeleid. ‘Eigenlijke vergelding,’ zegt de geachte reddingius, ‘eigenlijke straf was het toch niet, M.H.! want, te midden van de rampen, zien wij Gods sparende en verschoenende goedheid duidelijk doorstralen. Neen! het is eene zware vaderlijke tuchtiging, het onheil dat ons trof - eene zwaardere tuchtiging, dan wij tot hier toe ondervonden, omdat zachtere waarschuwingen niet hielpen.’ Even omzigtig spreekt ook de Eerw. van woudenberg, daar hij, gezegd hebbende, dat de overstrooming zekerlijk, onder het Goddelijk albestuur, eenige bedoeling zal gehad hebben, er nevens voegt: ‘Maar wat mag God er dan wel bepaaldelijk mede bedoelen? Wie is stout en vermetel genoeg, dat stellig te willen bepalen? Ik niet, M.V. - Ik beken veeleer, dat er voor mij over dit gedeelte van Gods bestuur eene groote donkerheid verspreid ligt, die eenen Christelijken geest vereischt, om eerbiedig te berusten in den tegenwoordigen weg, dien de hooge God houdt, met de inwoners van dezen zoo jam-
{==412==} {>>pagina-aanduiding<<}
merlijk geteisterden oord.’ Gaarne hooren
wij Christen-Leeraars zulk eene taal voeren, als strookende met de menschelijke kortzigtigheid, welker niets minder betaamt, dan meesterachtige uitspraak over de oogmerken van Gods handelwijze met het menschdom; dienende daarenboven ter aswissching van de blaam, den Christen-Leeraren in het algemeen wel eens aangewreven, alsof allen, dier kortzigtigheid ongedachtig, het indringen in de geheimenissen des Almagtigen zich zouden veroorloven.
Veel goeds en opwekkelijks bevat ook de Bededags-Leerrede van den Eerw. van woudenberg, naar aanleiding van het verhaal wegens jezus, dat hij, nabij Jeruzalem komende, en de stad ziende, over dezelve weende. Ernstig dringt hij aan op vernedering en verbetering van zeden; streng is hij in het bestraffen, misschien, nu en dan, dunkt ons, wat al te streng, en aldus bij sommigen minder doeltreffende, volgens den regel, dat, die te veel bewijst, niets bewijst. Ook vragen wij, of het niet eenigzins te groote aanmatiging is, wanneer de Eerw. van woudenberg, zijnen toehoorderen hebbende te gemoet gevoerd: ‘wanneer ik u veel onaangenaams onder het oog breng - en u overtuig, dat gij door uwe ongeregtigheden welligt medegewerkt hebt aan de verwoesting van uw Vaderland,’ er nevens voegt: ‘denkt dan dat ik spreek in den naam van Jezus Christus, wiens dienaar ik ben - en dat het even goed is, als of hij zelf tot u spreekt.’




Aard, beloop, toevallen en genezing der Zenuwkoortsen, zoo als zij zich in den Winter van 1806-1807 in Pruissen vertoonden; door Chr. Wilh. Hufeland, voorheen Doctor en Hoogleeraar in de Geneeskunde te Jena, thans Lijfarts van den Koning van Pruissen te Berlijn. Te Amsterdam en te Groningen, bij L. van Es en H. Eekhoff, Hz. 1809. In gr. 8vo. 82 Bl.

Was het oordeel van Rec., aangaande vroegere, door den bekwamen hufeland geschrevene, en uit het Hoogduitsch vertaalde Waarnemingen, omtrent de Zenuwkoortsen en derzelver Complicatien (*), allergun-
{==413==} {>>pagina-aanduiding<<}
stigst, en drong hij op derzelver herhaalde lezing aan, niet minder geviel hem het hier boven aangekondigde Werkje, dat als een Bijvoegsel tot het reeds uitgegevene moet beschouwd worden, en bij hetzelve onmisbaar is, daarvan alleen in de wijze van behandeling verschillende, daar hufeland hier meer bepaald de Zenuwkoortsen op zich zelve, vrij van eenige complicatien, behandelt. Na den loop van deze, in het noordelijk gedeelte van Duitschland, besmettelijk geheerscht hebbende Zenuwkoortsen, benevens derzelver kenteekenen en toevallen, te hebben opgegeven, bepaalt hij zich meer bijzonder tot derzelver genezing. Uitmuntend is des Schrijvers aanwijzing, waarin de eigenlijke kunst bestond ter genezing dezer gevaarlijke Koortsen, te regt in de keuze der middelen volgens derzelver quantitative en qualitative gesteldheid, in derzelver behoorlijke afwisseling, en in de vermenigvuldiging der toedieningspunten bestaande. Het Opium wordt door den Schrijver het eerst onderzocht, en, wel verre van in hem den roekeloozen toediener van hetzelve te aanschouwen, ziet men hem hetzelve, als het gevaarlijkste middel, met voorzigtigheid gebruiken, opdat deszelfs werking op het punt eener heilzame opwekking staan blijven, en geenszins in verzwakkende en het leven verwoestende overprikkeling zou overgaan. Belangrijke aanmerking voorwaar, die voor onze nieuwe Opium-verslinders, welke overal met het Opium me hercle non sedet in de weer zijn, niet genoeg kan herhaald worden. - Muskus, Kamfer, AEtherische Olien, de
Naphtha, de Wijn, het Ammonium, zijn de voornaamste geneesmiddelen, welke nu achtereenvolgend aangewezen en beoordeeld worden. Zij werden door hufeland in eene behoorlijke verbinding en afwisseling toegediend, rustende deze gewigtige regel op zijne juiste grondstelling, die door velen ontkend zal worden, maar welke nogtans in de dagelijksche ondervinding luidsprekende waarheid is, dat er, namelijk, eene qualitative verscheidenheid van het prikkelend vermogen der geneesmiddelen, even als van de ontvang-vatbaarheid van het organismus voor den prikkel, bestaat; dat die ontvang-vatbaarheid voor een middel uitgeput, en evenwel voor een ander zelfs gradatief zwakker aan vezig zijn kan. - Verscheidenheid der aanwendingspunten was een derde hoofdregel ter genezing. De opmerking, dat bij deze Koortsen, door de in eenen

{==414==} {>>pagina-aanduiding<<}
hoogeren graad zoo lang noodzakelijke aanwending der sterkste prikkelende middelen op één orgaan, dit ten laatste verstompt en nieuwe opwekking onvermogend werd, maakte het den oplettenden Arts ten uiterste noodzakelijk, van tijd tot tijd andere organen tot inwerkingspunten des prikkels uit te kiezen. Zoo bewerkten die middelen, welke door de maag geene werking deden, in den vorm van een lavement in den endeldarm ingespoten, de levendigste en algemeenste verhooging der krachten; en alzoo zag hufeland, onzes inziens, de zoo algemeen aangenomene stelling, dat men van de werking der ingenomene middelen tot den toestand der opwekbaarheid van het geheel besluiten kan, wedersproken; gevende de theorie der opwekbaarheid daardoor hare stelling als valsch terug, dat er eene ondeelbare opwekbaarheid zijn zou, en dat hare graad in de onderscheidene deelen van een en denzelfden persoon niet verschillend wezen kon.
De huid was voorts het gewigtigst en algemeenst werktuig ter aanwending, en de middelen bestonden in mostaardpappen, inwrijvingen, omslagen en het bad. Na daaromtrent zijne wijze van toediening, alsmede aangaande de braakmiddelen, de minerale zuren en de klisteren, en bijzonder van dat uit stijfselmeel en opium, ter stuiting van den zoo algemeen in deze Koortsen plaats grijpenden buikloop, zijne aanmerkingen medegedeeld te hebben, maakt de Schrijver den in de hoogste hevigheid der ziekte vereischten graad der prikkelende middelen, en de wijze van derzelver vereeniging en aanwending, aanschouwelijk, door de behandeling op te geven van een elfjarig zwak kind, dat 14 dagen in een bestendig doodsgevaar lag, en alleen door het vermogen der kunst hersteld werd. - De genezing dezer Koortsen, in eene verhooging en onderhouding der krachten bestaande, door eene zoo veel mogelijk algemeene en naar den graad der ziekte berekende aanwending van vlugge prikkelende middelen, met een aanhoudend toezigt gepaard op het bijzonder verzwakt en altijd tot buikloop geneigd darmkanaal, vorderde geene vastere, versterkende middelen, dus ook geenen koortsbast; en nimmer zag hufeland dit zoo algemeen en in het oog loopend, dan bij deze Zenuwkoortsen. Verstandige en heilzame raad, waarvoor hij de redenen verder ontwikkelt. Mogt dezelve ingang vinden bij

{==415==} {>>pagina-aanduiding<<}
zoo vele, zelfs door ondervinding beproefde Geneesheeren, die terstond gereed zijn, om den in vele opzigten zoo heilzamen Koortsbast in de Zenuwkoortsen dadelijk toe te dienen, in plaats van met vlugge prikkelende middelen aan te vangen; daar zij juist de onderdrukking der levenskracht vermeerderen, in tegenstelling van hun verkeerd denkbeeld, dat zij, door slechts den Koortsbast te gebruiken, die levenskracht verhoogen zullen.
Ofschoon nu de vertaling van dit zoo belangrijk Werkje niet, gelijk die van het vorige, begeleid wordt met eenig Voorberigt van eenen Man, die ons Vaderland zoo veel eer aandoet, twijfelen wij geen oogenblik, of men zal hetzelve, uit hoofde van de doorslaande blijken van echte practische kennis, algemeen in handen nemen, daarbij den Heere Dr. f. van der breggen cornsz., die het, als Vertaler, met gegronde aanteekeningen en een niet min belangrijk bijvoegsel vermeerderde, voor zijne zucht tot vermeerdering van grondige geneeskundige kennis allen lof geven, en met ons hem dringend aansporen tot de uitgave van zijne beloofde overzetting van het Werkje des Hoogleeraars hecker over de Zenuwkoortsen.




Reis in Tyrol, de Zoutwerken van Salzburg en Reichenhall, en in Beijeren; door den Ridder De Bray, Geheimen Staatsraad van Z.M. den Koning van Beijeren, en Lid van verscheiden geleerde Genootschappen. Uit het Fransch. In den Haag, bij Immerzeel en Comp. In gr. 8vo. 126 Blz.

Reeds in den zomer des jaars 1801 is dit Reisje gedaan, en dus, ten aanziene van de Geschiedenis des doorreisden Lands, eenigzins verjaard, in dezen tijd, wanneer, in dien oord, zoo vele en zoo groote veranderingen zijn voorgevallen, welker meeste echter aan den voet der bladzijden kortelijk worden aangeroerd. Thans is die oord weder een tooneel des krijgs. Dan, onafhankelijk van alle die wisselingen zijn vele bijzonderheden, in dit kleine Werkje vermeld.
De Ridder de bray blijkt een liefhebber der Natuuren bijzonder der Plantkunde te wezen. Het Iste Hoofdstuk, de Reis behelzende naar Salzburg, Hallein en

{==416==} {>>pagina-aanduiding<<}
Berchtesgaden, onderhoudt ons bovenal over de groote Zoutmijnen in die streken, door den Reiziger bezocht en vol aandoenings over het groote en treffende beschreven, met aanduiding der wijze van bewerking.
Wanneer men in aanmerking neemt, dat deze Zoutmijnen zints vele eeuwen bearbeid worden, en de menigte Zouts, welke zij opleveren, valt zeer eigenaardig de vraag, van waar het kome, dat zij niet uitgeput worden door die klompen Zeezout, welke men er uithaalt, en welke, in uitgebreidheid en in gewigt, dezulke zeer veel te boven gaan, die men noodig zou hebben om de gemaakte ruimten te vullen? De Schrijver acht deze vraag nadenkenswaardig. Zijn antwoord hierop is: ‘Het schijnt zeker, dat er in deze Mijnen eene wedervoortbrengende kracht bestaat, die, door nieuwe verbindingen van het mineraal alkali met het zeezoutzuur, de verliezen vergoedt, welke onze bewerkingen er aan toebrengen. De klei- en kalkrots is van de eigenschap voorzien om zich te beladen met de zure en alkalische beginselen in den dampkring huisvestende, en de Natuur, onophoudelijk werkzaam naar dezelfde regels, welke zij in de voortbrenging van het salpeter in de salpetergroeven volgt, bezorgt derzelver opslurping, en stelt eene nieuwe hoeveelheid in de plaats van die, welke menschelijke arbeid en andere omstandigheden kunnen wegnemen. Men heeft opgemerkt, dat de door de zoutrots aangelegde gaanderijen, door lengte van tijd, merkelijk enger worden, zoo dat na, bij voorbeeld, veertig jaren dezelve aan iedere zijde omtrent 3 duim vernaauwen. Dit verschijnsel toont wel duidelijk het bestaan van een zeer grooten aangroei in het zout, en strekt ter verklaring van de onuitputtelijke vruchtbaarheid dezer kostbare bergwerken. - Deze aangroei kan voor het overige door verscheidene beletselen tegengehouden worden, bij voorbeeld: men bespeurt dien niet van beneden opwaarts, wijl de persing der houten buizen, door welke het water vloeit, en de gedurige doortogt, genoegzaam zijn om dien te stremmen. Dezelve heeft alleen plaats aan de zolderingen en wanden. - De hernieuwde voortbrenging geschiedt ook niet, dan voor zoo verre de wanden der gaanderij van eene rots of ader zijn, welke tot voedsel kan dienen aan
den zoutgroei.’
Uit de Zoutmijnen brengt de Reiziger ons in het bergachtig gedeelte van Beijeren; voert ons naar het Meer St. Barthelemy of de Königsee, waar de opengezette

{==417==} {>>pagina-aanduiding<<}
sluizen eene ontzettende waterkolom doen nederdalen. In den tijd der houthakkingen vergadert men geheele bosschen in de boezems boven de sluizen. Op het oogenblik dat deze opengezet worden, ploffen die houtstapels met den stroom neder, vallen met een vreesselijk geraas, en beschrijven onmeetbare parabels tot verre in den meerplas. Te gelijk met deze nederstorting, ontstaat er een somber gedruisch; het woud schijnt van een snellen storm aangevallen; de boomen schudden hunne natte kruinen; men meent, dat een verschrikkelijke orkaan genaakt.
Eene reis naar den Opper-iser, en door het Graafschap Werdenfels, is in het IIde Hoofdstuk vervat. Voldoening smaakte hij daar, in een' schat van Planten aan te trefsen; in de uitlokkende gezigten; in de vriendelijk- en heuschheid der bewoneren, die in vernustsarbeid uitsteken. ‘De weinig behoeften kennende mensch vindt aldaar een vreedzaam verblijf en een toereikend bestaan. Afgelegen van de groote verzamelplaatsen van menschelijke woningen, is de kring zijner genietingen beperkt; maar die genietingen hebben, door die zelfde eenvoudigheid, iets groots, iets eenvoudigs en iets heerlijks; zoodanige lieden behoeven slechts eene minder volkomene beschaving, de grondbeginselen van eenen zachten Godsdienst, welke de eerste ruwheid hunner zeden tempert, en de kiem der deugd en van gastvrijheid, die aan alle Bergbewoners eigen zijn, ontwikkelt. De gewoonte van te leven in afzonderingen, alwaar zij altijd van hunne evennaasten ongemoeid blijven, maakt, dat zij zich zonder bedwang overgeven aan de neigingen, welke door het herdersleven bevorderd worden.’ - Niet zonder deelneming leest men de beschrijving van die eenvoudige Landzeden.
Allermeest zal het meerendeel der Lezeren onthaald worden, als zij de staats-, aardrijks- en zedekundige bijzonderheden, voornamelijk aangaande Tyrol, in het IIIde Hoofdstuk aantreffen. En Lands- en Volksbeschrijving van Tyrol, thans zoo zeer, door den loop des gevoerd wordenden krijgs, levendig in aandenken, is opmerkenswaardig. De landsgesteldheid geeft den bewoner aanleiding tot het veelvuldig gebruikmaken van stroomende en nedervallende waters; hij munt uit in de werktuigkunde, waarop hij zijn vernuft spitst. Hoe zeer ook van wetenschap en onderwijs ontbloot,

{==418==} {>>pagina-aanduiding<<}
weet hij de geheimen der natuur te verrassen, en van de middelen van kracht en beweging, welke zij hem aanbiedt, eene nutte en veelvuldige toepassing te maken. De Tyroller bedient zich van de hulpmiddelen, welke de werktuigkunde hem oplevert, om eene menigte nutte werkstukken te vervaardigen, welke hij buiten 's lands gaat uitventen. Het getal der jaarlijks uit het land gaande en weder thuiskomende Tyrollers mag men tusschen de dertig en veertigduizend schatten. 't Zijn ondertusschen de Tyrollers, die met hunne koopwaren kleine jaarlijksche reisjes doen, alleen niet, die zich op den handel toeleggen; men heeft er, die, hunnen togt tot zelfs in Amerika en in Oost-indiën voortzettende, van daar, na eenige jaren, met een aanzienlijk vermogen naar huis keeren. Met genoegen leest men de onbaatzuchtigheid der in handel betrokkene Tyrollers in het noordelijk gedeelte: want de Italiaansche Tyroller heeft verschillende zeden, eene min opregte inborst, beschaafder manieren, doch een min achtenswaardig karakter. - De gewoonte van reizen oefent en scherpt in 't algemeen den geest des Tyrollers, vermeerdert zijne kundigheden, en maakt hem gemeenzaam met de gebruiken der door hem bezochte landen. Ook moet men somtijds verwonderd staan, bij het ontmoeten, in de afgelegene valleijen, van mannen, die onverbeterlijk redeneren over zaken, die geheel en al vervreemd schijnen van hun bedrijf of beroep, en die over 't geen zij gezien hebben, of van hetgeen elders geschiedt, op eene verstandige en innemende wijze spreken. - De Tyrollers worden hier beschreven als in 't algemeen zeer devoot en zelfs bijgeloovig. Dan zoo naauwgezet zij zijn op het stuk van onderlinge trouw, zoo gestreng zijn zij in hunne zeden. De betrekkingen tusschen jongelingen en meisjes zijn echter niet volkomen onberispelijk.
Vergeeflijkheid is hij hun een heerschende karaktertrek. Zij kennen geene pleitgedingen.
Al dit gunstige past inzonderheid op de Bergbewoners van de noordelijke streken, en op die van Beijeren, ofschoon de laatstgemelden een minder onderscheidend en minder sprekend karakter hebben en geen volksligchaam uitmaken. - De zuidelijke Tyrollers, bekend onder den naam van Welsch-Tyrollers, hebben, met dezelfde begaafdheden en dezelfde nijverheid, geenszins dezelfde zuiverheid en trouw. Een zachter luchtsgestel, meer overvloed, meer rijkdommen, de hebbelijkheden

{==419==} {>>pagina-aanduiding<<}
der weelde, de nabuurschap van het rijk en wellustig Italie hebben hunne Zeden en hun Karakter bezoedeld. ‘Men heeft,’ teekent de Heer de bray op, ‘berekend, dat er in den enkelen Kreitz, de grenzen genaamd, meer Processen en Advocaten waren, dan in alle de andere Kreitzen van het Duitsch Tyrol te zamen.’
Tyrol is aan alle zijden ingesloten door uitgestrekte gebergten. De Inwoners zijn, sedert onheugelijke tijden, aan eene gelijkvormige wijze van bestuur onderworpen geweest, en hebben steeds dezelfde voorregten genoten. Het karakter van Vrijheid, zoo eigenaardig aan alle Bergbewoners, bestaat nog in volle kracht in Tyrol. De Souverein is eenigermate niet meer dan de eerste Burger en de Beschermheer; de Tyroller was bijna aan geene der verpligtingen, welke de andere Provincien der Oostenrijksche Monarchie opgelegd zijn, onderworpen (*). Keizer joseph II kon er de militaire opschrijving niet volbrengen, en, zoo onze Reiziger vermeldt, zijn alle pogingen, sedert aangewend, om het Tyrolsche Volk aan geregelden militairen dienst te onderwerpen, zonder gevolg geweest. In oogenblikken van gevaar heeft men de heffing in massa gedaan; maar dezelve heeft meer in de nieuwspapieren dan in het land zelve figuur gemaakt. De Tyroller is nogtans zeer genegen om te vechten voor de verdediging van zijn Land, mits men hem niet over de grenzen voere. Hij is voor eenen oorlog in gebergten, op posten geschikt: wijl zij afgeregte en onverschrokkene Jagers zijn, stellen zij zich in hinderlagen, en zijn voortreffelijk om den vijand te ontrusten, op kondschap uit te gaan, en voorposten op te ligten. De vrijwillige Jagercorpsen, uit Tyrollers zamengesteld, hebben altijd kloekmoedig gediend.
's Heeren de bray's aanmerkingen over de ligt-verdedigbaarheid van Tyrol komen thans niet te passe; zoo ook is, hetgeen wij van de Regeringsgesteltenisse vermeld vinden, verouderd. De geschiedenis dezes Lands, op ongeveer 700,000 in volkrijkheid begroot, sluit dit Hoofdstuk.
Het volgende bevat eene reis door een gedeelte van

{==420==} {>>pagina-aanduiding<<}
Tyrol en de terugreis naar Beijeren. Hier treffen wij eene beschrijving aan van Inspruck en de omliggende oorden. ‘Wanneer men,’ merkt onze Reiziger op, ‘eene kaart van Tyrol inziet, en de menigte van opgeteekende plaatsen beschouwt, zou men deze Provincie driemaal zoo bevolkt achten als zij in de daad is. Doch meestal zijn die opgeteekende plaatsen niet anders dan armzalige gehuchten, daar twee of drie huizen staan. In Kerspelen, die door het getal hunner inwoneren aanzienlijk zijn, gebeurt het menigmaal, dat men geen tien huizen bij elkander ziet. Zij staan over de geheele uitgestrektheid van den grond der gemeente verstrooid; ieder eigenaar woont in 't midden zijner bezitting. Deze gewoonte is in vele opzigten zeer goed, en geeft aan het land een voorkomen van levendigheid en drukte, welke die landen niet hebben, alwaar de woningen, in aanzienlijke vlekken verzameld, het land doodsch en ledig laten.’
Te Brixen ontmoette hij zijnen Vriend, den Graaf van sternberg, die van eene Natuurkundige Reis terugkwam. Met dezen deed hij een klein uitstapje, 't geen zich met welgevallen laat lezen, gelijk ook de wederkomst in Beijeren.




Geheime Brieven over de inwendige gesteldheid van het Pruissische Hof na den dood van Frederik den II. Met Aanmerkingen en Bijvoegselen. Uit het Hoogduitsch. Vde Deel. Te Amsterdam, bij J. Allart. In gr. 8vo. 382 Bl.

De Eerste Brief in dit Vde Deel dezes Werks, waarvan wij zoo vaak gesproken hebben, behelst het berigt eens Franschmans over gustaaf adolf, Koning van Zweden, en deszelfs Troepen; dezelve is uit Zweedsch Pommeren van 15 Julij tot 20 Oct. 1807 gedagteekend, en geeft verslag van de gevechten na de opzegging des Wapenstilstands, van der Zweden terugtogt, en de bemagtiging van Straalzond door de Franschen. Daar die Zweedsche Vorst zoo zeer onlangs van den Troon gebonsd is, en men zoo verschillende opgaven van diens

{==421==} {>>pagina-aanduiding<<}
Karakter ontvangen heeft (*), oordeelen wij het niet onvoegelijk, de Schilderij zijns Karakters, hier opgehangen, onzen Lezeren te laten zien. Na vermelding van zijn uitzigt, gestalte en doorgaande levenswijze, vinden wij aangeteekend:
‘Een van gustaaf adolf's opvoederen, die hem zeker kende, velde, toen hij nog minderjarig was, eens dit oordeel over hem; dat hij den geest en het karakter van zijn' Vader niet had, maar dat hij een goed Koning voor zijn Volk zou wezen; en dat is hij waarlijk. Hij bestuurt het binnenlandsche van zijne Staten onberispelijk en met veel schranderheid. Hij is onvermoeid arbeidzaam, huishoudelijk, matig, gemoedelijk, eerlijk, regtvaardig voor zijne onderdanen, en in allen opzigte een voorbeeld van zedelijkheid. Hij ziet uit zijne eigene oogen, put uit zichzelven, heeft geene gunstelingen, die hem leiden, en volgt anderen slechts, wanneer hij vindt dat men hem niet alleen getrouw, maar ook eerlijk raadt. Hij wil het geluk van zijn volk, hetwelk hij dweepachtig bemint, en bevordert hetzelve ijverig, waar hij kan.
Maar helaas! met deze deugden paarde zich eene drift, welke de Koning eigenlijk nooit bij zich moest hebben laten kiemen, veel minder rijp worden. Hij bezit een' krijgszuchtigen geest, een' brandenden dorst naar daden. Niet te vrede, om aan zijne Zweden alleen burgerlijk geluk te bezorgen, wilde hij, gelijk zijne Voorvaderen, hen ook met krijgsroem bedekken; terwijl hij hen nog steeds voor hetzelfde volk hield, hetwelk zij voormaals waren. Hierin nu had hij geweldig mis. De tegenwoordige Zweden hadden reeds bevonden, dat men onder de Vredepalmen zachter rust, dan op de Laurieren van Mars. Maar daar zag gustaaf adolf overheen. Eens besloten hebbende tot de Heldenrol, en gesteund door Engelands Zilverstaven, waarvan echter rijkelijk een halve Millioen Rijksdaalders aan de vingeren van gierige Veldcommissarissen bleef kleven, beklom hij, zonder te bedenken, dat hij in de eeuw van napoleon den Alverwinnaar leeft, in welke zelfs spelers van

{==422==} {>>pagina-aanduiding<<}
den eersten rang bezweken, het tooneel, en sloot zijn stuk met den val van Pommeren, ten minste voor eene halve eeuw. Had hij zijn ontwerp slechts nog voor tien maanden veranderd, zoo zou hij waarschijnlijk zijn doel bereikt en gedeeltelijk weder gewonnen hebben, hetgeen zijn Voorbeeld, karel XII, verloren heeft. Maar hoe kon hij dat doen? Hij heeft zich ééns vooral de algemeene zedewet ten rigtsnoer zijner handelingen, zelfs in de Staatkunde, gemaakt. Volgens deze verboden hem de pligten van eerlijkheid, zijn eens gegeven woord, zijne eere, om zonder Engeland met Frankrijk vrede te sluiten, Rusland en Pruissen in de steek te laten, of wel geheel tegen hen te werken. Dus oordeelde hij, naar het schijnt. Hij had nog niet ondervonden, dat de Koningen eene geheel andere Zedeleer moeten hebben, dan de ambtelooze man. Hij vertrouwde Engeland geene dubbelhartigheid toe, omdat deze bij hem geene plaats had. Hij dacht het misschien naauwelijks mogelijk, dat Rusland en Pruissen hem toch bij slot zouden kunnen laten zitten. Met één woord, de mensch ging met den Vorst, zijne eigene denkwijze met die van anderen, de zedeleer van den Staatsburger met de schranderheid van den Staafsbestuurder strijken.’
Met den Tweeden Brieve geeft hij een beloofd berigt over de belegering van Graudenz, hem door een man, die deel aan de belegering gehad heeft, medegedeeld. Het is een dagverhaal, loopende van 13 Nov. 1806 tot 11 Nov. 1807. De Schrijver heeft er geen werkelijk deel aan genomen, 't geen hier en daar eene aanteekening of een' uitroep des Uitgevers te wege brengt, als een ô Wee! daar hij den zin zijner Vrouwe deed, met zich in de Vesting te begeven; en, in dezelve zich van voorraad bezorgd, en deswegen geschreven hebbende, ‘Zoo kunnen wij, al duurde de belegering ook lang, aan den honger het spits bieden,’ luidt de aanteekening: De Schrijver volgt het beginsel, leef voor u zelven boven alle anderen! Hij zou Graudenz niet behouden hebben! - Wanneer hij vermeldt, ‘dat hij, op zekeren tijd, met zijne Vrouw voor de Vestingging, op eene vrije maar veilige plaats, waar men van de hoogte den geheelen omtrek over zien kan. Een belangrijk schouwspel, de tooneelen des oorlogs, kleine veldslagen, aanvallen, aftogten, schokken enz. duidelijk te kunnen zien, zonder echter gevaar te vreezen te hebben,’ voegt er de Uitgever

{==423==} {>>pagina-aanduiding<<}
Bravo! onder. - De Briefschrijver geeft, uit het gemelde veilige standpunt, van 't geen hij zag berigt. ‘Het oog werd
    bijkans vermoeid, alzoo het gestadig nu hier dan daar heen gelokt werd. Ontelbare schoten vielen nu hier dan daar, wolken van damp stegen op, bedekten hier een tooneel, verstoven door den wind - en - even of er een gordijn opgehaald werd - vertoonden zij achter zich een nieuw tooneel, een nieuw gewoel; - Ruiters slankeerden, anderen renden, nog anderen vielen met hunne paarden - zwaarden, bajonetten glinsterden in den glans der zon - doodden - moordden - ach! en de geheele omtrek luisterde, als 't ware, met ontsteltenis - alle vogels vlogen verschrikt rond, alles was stil; de geheele natuur scheen, in treurigheid gehuld, aan te staren, hoe de menschen malkanderen vermoordden, en de geesten der gesneuvelden ontvloden! De lucht scheen met ontbondene geesten vervuld, de Heer der heerscharen zweefde aldaar, grimmig stapte de Dood over de velden, en van minuut tot minuut groeide het getal der halmen en der schoven, en der toekomstige tranen, welke zijn Maaijersambt deed vlieten. Ik dacht aan de moeders, aan de bruiden - aan de jonge vrouwen, die misschien thans juist onbekommerd met de kinderen van den vader spraken, of in zoete droomen aan het hart lagen, hetwelk de wil van God, den Almagtigen, thans verbrak,’ enz. Op deze beschrijving (en het was die van een' veldslag niet, maar van een' onbeduidenden twist) vinden wij de aanteekening: De Schrijver schijnt een beter Poëet dan Soldaat te zijn! - Het is, mogen wij er bijvoegen, voor een Poëet zelfs vrij wild, en meer zwellend dan dichterlijk.
Men denke echter niet, dat deze Brief, welke van bl. 24 tot 114 loopt, geheel in dien stijl gesteld is. Voor den Briefstijl is echter doorgaande alles te hoog gestemd. Ten blijke de beschrijving van het binnenbrengen van een Fransch Officier met zes Gemeenen, die allen zeer gekwetst waren en zich tot het uiterste verweerd hadden, eer zij zich gevangen gaven. ‘Het is waar, deze menschen hebben een belangrijk voorkomen. Welk een vuur en moed bliksemt hun uit de oogen: zoo dat zelfs de gevangen Franschman nog steeds ontzag inboezemt. Deze menschen keken met eene fiere verachting rond, als of zij zeker waren, dat hun toestand niet lang duren zal. Deze menschen staan in volkomene heerlijk-
{==424==} {>>pagina-aanduiding<<}
heid voor de oogen, niet alleen gewoonlijk schoon van postuur, maar ook meerendeels van wezen, verfijnd door de edele zeden van hun land, door ondervinding opgekweekt, bevleugeld van den Heldengeest, die uit den geest van napoleon op hen uitvloeit - en men kan hen niet verachten.’
Brieven uit Oost-Pruissen geven hem gelegenheid om de Russen en de Franschen te vergelijken. ‘Deze onze Vrienden en Bondgenooten (de Russen) hebben zich daar als de verbitterdste vijanden gedragen. In Schippenbeil hebben de Kozakken de huizen in brand gestoken, en beneden opgepast, tot de bewoners er uit vlugtten om zich te redden. Deze ongelukkigen werden door hen opgevangen, naakt uitgekleed en voor een gedeelte gespiest. Verscheidene Pruissische Officiers vrouwen, die zich daar onthielden, waagden zich, om hare naaktheid te bedekken en zichzelve te redden, vol wanhoop tot onder de armen in den Aller, die voorbij Schippenbeil loopt. Aan de andere zijde van den Aller stonden de Franschen, en deze hadden de menschelijkheid om verscheidene schuiten vol van deze ongelukkige menschen over te halen en onder bescherming te nemen. De wanhopigen vielen voor de Franschen op de knieën, en baden hen, om haar van deze Barbaren te verlossen. - Is dit voorbeeld wel ooit gehoord, dat burgers van eenen met oorlog bezochten Staat gedwongen zijn geweest bij de vijanden hulp en bescherming tegen de wreedheden van de beschermers van hun Vaderland te zoeken? Het is ijsselijk! Algemeen worden er verscheidene schandelijke bijzonderheden verhaald. De Generaal bennigsen zal van alle deze gruwelen de schuld hebben. De Russische Keizer heeft op doodstraffe alle plunderen en branden verboden; maar bennigsen heeft dergelijke buitensporigheden niet alleen niet gestraft, maar er zelfs aanleiding toe gegeven. Hoe is het mogelijk, dat een Duitscher in onze tijden zoo weinig burgerlijke beschaving hebben kan?’
De Derde Brief loopt over de belegering en overgave van Maagdenburg, strekt deels tot wederlegging van twee deswegen geschrevene Brieven en de handhaving der eere van den Ingenieur der plaats, den Hopman v.K. De Briefschrijver zoekt aan te toonen, dat de overgave juist in het tijdstip viel, dat Maagdenburg zich in den sterksten staat van verdediging bevond. Dit

{==425==} {>>pagina-aanduiding<<}
wordt uit verscheiden hoofde hoogst berispt. Dan, wat den Gouverneur eindelijk tot de verhaaste overgave der vesting bewogen hebbe, dit, zoo als nog veel meer, moet de tijd ophelderen. Schoon hij dit aan den tijd overlate, geeft de Briefschrijver zijne gedachten op over dit bevreemdend gedrag des Gouverneurs, die zich in 't eerst zoo wel gekweten had, dat er ook niet de verste gedachte aan eene nabijzijnde overgave kon opkomen.
Tot dit vijfde Deel dezer Brieven behoorden in het oorspronkelijke wijdloopige Bijlagen, het Finantiewezen en de overige inrigting des Pruissischen Staats betreffende. De Vertaler keurde dezelve voor onze Landgenooten weinig belangrijk. Belangrijker zeker is de door hem hier geplaatste beschouwing van Dantzig, tot aan deszelfs bezitneming door de Pruissen, gevolgd van een breedvoerig stuk, getiteld: Dantzig in 1807 belegerd en verwoest, ongelukkig en vrij: stukken, gevloeid uit de pen des Schrijvers van de Geheime Brieven. Deze ruiling zal zeker den Lezeren dezes Werks wel bevallen. Wij houden dit voor het belangrijkste in dit geheele Deel, waarin het eene groote plaats beslaat, loopende van bl. 163-327. Slecht was de aanstalte ter verdediginge door den Gouverneur van manstein; beter gelaat nam dezelve aan bij de komst des voormaligen Gouverneurs, den Graaf van kalkreuth. Met dezelve nam het Rijk van zwakheid en vrees een einde; doch het onderscheidde zich nog, vóór hij opdaagde, in verscheidene opzigten, door brand en vernieling. - Met deelneming zal elk gevoelig hart het lot dier Stad bij de belegering lezen; alsmede de eindelijke overgave. Scherpe bestraffingen ondergaan vele Dantziger Ingezetenen, zoo van hoogen als van lagen rang, wegens hun gedrag staande het beleg. Het Graauw is overal Graauw; maar het Dantziger munt boven alle uit. Ten aanzien van den Middelstand drukt de Schrijver zich in dezer voege uit: ‘De middelstand heeft in Dantzig het meest geleden; maar hij is hier, als overal, de eerwaardigste stand; hier hadden trekken en daden plaats, die verdienden in marmer gehouwen te worden, en bewijzen, dat deze menschen, zonder met hunne fatsoenlijkheid te pralen, het ware fatsoen van den menschenvriend bezaten.’
- Vreemd is de tegenoverstelling van andere tegen dien geprezen Middelstand. ‘Zoo veel vrucht heeft deze treurige geschiedenis voortgebragt, dat menige Dantzi-
{==426==} {>>pagina-aanduiding<<}
ger uit zijnen nevelkring te voorschijn treden, en zich aan de wereld naakt en bloot toonen moest, als een arm gaffelvormig wezen, met eene menschelijke gelaatsbeelding.’ - Voorts merkt de Schrijver op, dat eene menigte ingewortelde dwaasheden best door de Fransche Officiers genezen werden, die in de eerste huizen gehuisvest waren, en natuurlijk de eerste en fraaiste vertrekken van het huis bewoonden. Luimig beschrijft hij de verregaande zindelijkheid der Dantziger Vrouwen, en besluit: ‘Welke boezemzuchten en stille verwenschingen thans wel ten Hemel opgezonden zijn, kan men ligt opmaken; maar zeker kan men beweren, dat de minste in den Hemel aangeland zijn!’ - Ten slotte treft men eene beschrijving aan van het tegenwoordig Dantzig.
De laatste Afdeeling behelst Brieven van eenen Reiziger van Berlijn naar Koningsbergen in Pruissen, in September enz. 1807. Veel lezen wij hierin tot lof van schill, die zich heden op eene zoo zonderlinge wijze bekend gemaakt heeft, en van wien de Nieuwspapieren zoo veel vermeld hebben. Colberg, Greifenberg's lot in de dagen des Reizigers wordt vermeld. Eenige Mannen worden nevens schill geprezen; andere, door den Schrijver Schaduwfiguren geheeten, gelaakt. Veel jammers vermeldt hij op de reis gezien te hebben op de tooneelen des krijgs. - Dan, terwijl wij dit schrijven, doen zich, in het door zoo veel Oorlogs geteisterd Duitschland, nieuwe en allerontzettendste tooneelen op. Wanneer zullen deze eens plaats maken voor de bevallige schilderijen van Vrede, met alle de volkszaligheden, welke denzelven eigenaardig vergezellen!




De Mensch, pope's Essay on Men (lees Man) gevolgd door Mr. W. Bilderdijk. Te Amsterdam, bij J. Allart. 1808. In gr. 8vo. 224 Bl.


Des menschen heil is niet (mocht hoogmoed dit beseffen!) 
Zich boven 's menschen kring vermetel op te heffen; 
Maar dat bepaald genot van ziels- en lichaamskracht, 
Dat instemt met den aart en stand van zijn geslacht. 

{==427==} {>>pagina-aanduiding<<}

Waar, waarom heeft de mensch geene oogen die vergrooten? 
De reden is gereed, ô mijn Natuurgenooten! 
God plaatste ons op deze aard in 't vak der vliegen niet. 
Waar diende ons de oogbol toe, die 't kleenste mijtjen ziet, 
Maar 't Hemelsch firmament aan ons gezicht ontrukte? 
Waar zulk een fijn gevoel, 't geen zelfs de lichtstraal drukte; 
Dat, elke punt der huid, ons van de onduldbre smart 
Zieltogend krimpen deed, en 't bloed verstijfde in 't hart? 
Een reuk, waardoor de geur, van 't roosjen opgeheven, 
Ons 't weeke brein ontstelde, om zinneloos te sneven? 
Wat waar 't, indien Natuur ons donderde in een oor, 
Dat bevende in 't geruisch der heemlen zich verloor? 
Hoe zou men, voor 't muzijk der wandelende sfeeren, 
Het lisplend vlerkgeruis(ch) der Zefirs weêr begeeren! 
Neen, wat Voorzienigheid of weigert of verleent, 
Haar wijsheid is alom met goedheid saamvereend. 

Met deze aanhaling, uit den Isten Zang ontleend van den Mensch, door bilderdijk gevolgd naar pope, openen wij ons verslag nopens dit nieuwe voortbrengsel van 's Mans vernust en kunstvermogen. Hem, bij onze Lezers, als Dichter te noemen, is evenveel, ja meer gezegd, dan onze beste losrede ter aanprijzing van dezen zijnen arbeid zou vermogen uit te werken. Van zijne hand immers en den eersten rang, dien hij op den Nederlandschen Pindus bekleedt, laat zich niets middelmatigs, niets anders verwachten dan hetgeen den besten stempel draagt. Ook behelzen bovendien zijne Aanteekeningen, achter het Dichtstuk gevoegd, eenen schat van geleerdheid, menigerlei bewijs van gezuiverden smaak, en rijken voorraad van belezenheid in de schriften der Ouden en een aantal vermaarde Mannen des lateren tijds, in onderscheiden talen. Ongaarne wederhouden wij ons van meerdere proeven aan te voeren uit dit in meer dan éénen zin voortreffelijk Gedicht; dan ons bestek gehengt zulks niet, en de verachtelijke toon, waarop zich bilderdijk omtrent pope en deszelfs oorspronkelijken arbeid bij herhalinge uitlaat, verdient onze ernstige waarneming bij het beoordeelen des Boeks. Men herinnert zich Het Buitenleven van onzen Dichter, gevolgd naar L'Homme des Champs, ou les Georgiques Françaises, van den Abbé delille; en wij weten geenen beteren weg, om zijnen Mensch naar pope te kenteekenen voor onze Landgenooten, dan door dit eene en andere zijner Werken in vergelijking te brengen. Althans in beiden is hij er op uit, om deze buitenlandsche Vernuften, hoezeer door geheel Europa en vooral In ieders Vaderland beroemd, zeer laag te stellen, en zijne meerderheid, niet zonder aanstootelijke zelfverheffing, te doen gevoelen; in beiden heeft hij op eenerlei trant
van vrije Navolging deze uitheemsche kunststukken in onze moedertaal

{==428==} {>>pagina-aanduiding<<}
overgebragt; en over het algemeen mogen wij zeggen, dat zijne verdiensten en wanverdiensten in beiden elkander nagenoeg opwegen, ten zij misschien de afwijkingen en veranderingen van pope's oorspronkelijk Dichtstuk van slechtere keur te schatten zijn, dan die in het Werk van delille. Trouwens de Heer bilderdijk veroorlove ons te zeggen, dat wij in Hem veelmeer den grooten Dichter, dan den Wijsgeer tot hiertoe ontwaard hebben; en dat, naar ons gevoelen, zijn vernuft ligter slagen konde in het verfraaijen van Het Buitenleven naar den Franschen Dichter, dan wel in het verbeteren van den koelzinnigen en bondigen pope, wiens Werk ten meesten van enkele platheden en min kiesche toespelingen eene geringe zuivering vereischte. Immers wij mogen den Vertaler, of, zoo men wil, Navolger, geenen dank toekennen, die door het verminken en eigendunkelijk verdraaijen van des vrijen Brits denkwijze, vooral van deszelfs staatkundige begrippen, en door het inschuiven van eigen werk en vindinge, het oorspronkelijke van pope misvormd en onkennelijk gemaakt heeft voor onze Landgenooten. Een uitheemsch Dichtstuk van gevestigden naam over te brengen, deszelfs schoonheden zich toe te eigenen, vermeende of wezenlijke gebreken niet stilzwijgend te verhelpen, maar op hoogen toon door te strijken, den Opsteller te verlagen, ten einde alzoo eigen verdienste, smaak en meerderheid sterker te doen uitkomen, teekent reeds bij ons eenen trots, dien wij zelfs in eenen bilderdijk niet dulden mogen. Maar het platte, ruwe en ongemanierde van pope's schrijftrant grootendeels op te maken, althans meest aan te dringen, uit verzen, van dien Dichter zelven afgekeurd en verworpen, verraadt eene bedilzucht, waarvan wij een aantal zeer scherpe Aanteekeningen wenschten te kunnen vrijpleiten. Dan, zoo wij dit een en
ander overzien, nog blijft het ons ten aanstoot, dat Hij den geest van den Engelschen Whig poogt te verstikken, en in den Buitenlander noode verduurt, dat deszelfs Christendom niet op zijne leest geschoeid is. Doch het Godsdienstige daarlatende, vragen wij den Heere bilderdijk, zoo anders zijne staatkundige begrippen opregt en hem ernst zijn, of hij het niet ten kwade duiden zoude, wanneer een gedeelte van zijn Dichtwerk, met geur van Monarchale gevoelens doortrokken, in Frankrijk bij voorbeeld, verwrongen en opgedischt werd, als gevloeid uit eene Republikeinsche veder, en besmet met zulken asem? Is iemand verpligt, niet zijnen eigen denktrant te volgen, maar dien van anderen uit te drukken, wij vorderen dit van hem, die zich tot vertalen of navolgen van vreemden arbeid leent. De naam des oorspronkelijken Schrijvers op den titel, en eigen vrije keuze, om gezegde taak te ondernemen, of, bij ergernis wegens deszelfs denk-
{==429==} {>>pagina-aanduiding<<}
wijze, daar te laten, legt hem aan dezen band, en vordert van hem die opregtheid van handel. Geene drogredenen, hoedanige bilderdijk aanvoert, veroorloven dus bij ons zijne overmatige vrijheden. Wij meenen, dat de natuur der zaak zelve eenen iegelijk verpligt, gedachte onschendbare Wet voor het Rijk der Letteren niet te overschreden; of het staat geheel aan den Buitenlander, en diens luimen, van elken Schrijver, dien hij ter hand neemt, in eene andere taal te maken, wat hem gelust; ja, onder schijn van dezen te verbeteren, de grootste ongerijmdheden op deszelfs rekening te stellen en uit te geven in zijnen name. Het heeft alzoo bij ons eene belagchelijke houding, dat wij in den Mensch, door bilderdijk gevolgd naar pope, (die nagenoeg eene halve Eeuw vóór zijnen en onzen
leeftijd bloeide) den naam van marat naast dien van catilina lezen, en dat de Engelsche Dichter spreke van eenen Brunswijkschen Arts. Wie is er ook, die niet meesmuilt over den zonderlingen lof, aan de schimmen des Hertogs van Brunswijk, en van den Erfprins frederik, in den IVden Zang, toegezwaaid; terwijl geenerlei bewijs voorhanden is, dat deze wierook als het offer van bilderdijk's dankbaarheid moet worden aangemerkt, behalve dat Hij den onbedachten of minkundigen Lezer in zijne Aanteekeningen achter het Werk hieromtrent te regt wijst. Trouwens wij vonden nog mindere aanleiding, waarom navolgende denkbeeld van pope,

Eene andre kracht doet lucht en zee op nieuw beweegen, 
En hou' dus 't sterflot van den vroomen Bethel tegen. 

op deze wijze door bilderdijk werd uitgedrukt:

Zal Brunswijks dikke lucht verandring ondergaan, 
Omdat mijn krank gestel haar werking door moet staan? 

want, behalve dat ons die dikke Brunswijksche lucht hier vreemd en gezocht genoeg tegenwaait, klonk het voor ons aanstootelijk, dat bilderdijk, terwijl de tegenstelling vereischte, van eenen braven Man of vromen Bethel gewag te maken, juist nu van zichzelven spreke. Pope althans ging hem niet voor, met ingewikkeld aan zijne Lezers in te boezemen: sum pius AEnaeas! Maar ook uit den doorgaanden stijl der Aanteekeningen, die een voornaam gedeelte des Boeks beslaan, oordeelende, is er bij ons geene reden, om aan den Heere bilderdijk groote bescheidenheid toe te kennen. Met geen ander doel bijkans, wij herhalen dit uit verontwaardiging, dan om met zijnen smaak, geleerdheid en kunstvermogen te pralen, schijnt hij alomme pope laag te stellen, en alle verdienste, als Dichter of wijsgeerig Vernuft, hem schier te willen betwisten, ondanks het zeer algemeen gevoelen van het geletterd Europa. Of, wederom, door factiezucht verblind, waagt hij eenen vermetelen uitval, nu tegen

{==430==} {>>pagina-aanduiding<<}
beroemde Engelschen, dan tegen de bloem der Fransche Regtsgeleerden, montesquieu; maakt diens vermaarden arbeid met eenen stouten pennetrek uit ‘voor harsfenschimmen, voor een werk vol onzin, sofismen, en historische valsheden bij menigte; opgesteld van eenen zoo onkundigen als woeligen, en zoo lichtgeloovigen als onwetenden Schrijver.’ Waartoe, vragen wij, deze Don Quichoterie, dit aanbassen tegen overleden Mannen van den eersten rang? Of kan de Heer bilderdijk deze dichterlijke magtspreuken goedmaken, en der geleerde wereld, die anders denkt, de oogen openen? Hij bewijze zulks dan, gelijk wij hem op dat punt openlijk uitdagen; en wij zullen zijne woorden niet meer voor louter bombast aanzien, maar in hem den apollo zijner Eeuw vereeren. Intusschen, de zaak van pope tegen de eenzijdigheid en verregaande bitterheid van bilderdijk uitvoeriger te handhaven, ligt buiten ons bestek; hoewel het anders, te zijner regtvaardiging in velen, ons niet aan stoffe ontbreken zoude. Wij moeten nog één woord zeggen omtrent de versmading, waarmede ook bilderdijk spreekt over de vroegere Vertalingen van pope's Dichtstuk, en het stilzwijgen, dat hij houdt aangaande die van den Heere pieter van winter. Dat deze bij Hem onbekend zijn zoude, laat zich, bij zijne rijke belezenheid en kunde in het vak der letteren, niet onderstellen of gissen. Zij deelt derhalve in 's Mans algemeene en hatelijke ten toonstelling der gezegde Vertalingen, ‘als het werk van gebrekkige taalkundigen, van kruipende wormen in de Dichterlijke wereld, die slaafsch overbrengen, wat hun goeds of gebrekkigs voorkomt, en die kwalijk den oorspronkelijken Schrijver verstaan!’ Maar op wien toch, vragen wij, komen deze en soortgelijke beschuldigingen neder? Of
schermt de Heer bilderdijk ridderlijk daarmede, gelijk een ander tegen molenwieken?
Wij althans herinneren ons niet meer dan twee Hollandsche Vertalingen van pope's Essay on Man: de eene van Mej. wolff, geb. bekker, in onrijm, en hierom buiten alle bedenking; de andere die van den Heere p. van winter, zoo hoog bij ons in waarde, dat wij na dezelve, en de behoefte van onzen kleenen omtrek lands daarbij in aanmerking genomen, den lateren arbeid van bilderdijk bijkans voor overtollig aanzien. Naar de les van horatius, is deze dichterlijke overzetting des Heeren van winter een werk van jaren, van herhaalde nalezing en beschaving; die van bilderdijk daarentegen, zoo keurig en uitmuntend doorgaans bearbeid, overtreft dezelve in spoed van opstel, en getuigt alzoo tot eere van zijn vlugger vernuft en vaardiger kunstvermogen. Niet dat wij hierom voor strikte waarheid houden, wat ons de Maker opdischt, ‘dat hij dit stuk’ (het geheele Werk, den

{==431==} {>>pagina-aanduiding<<}
Isten Zang, of wel een deel van denzelven, zulks blijkt niet op bl. 144) ‘in Brunswijk te bed liggende, en door de Artsen opgegeven, of schreef, of vóórzeide.’ Wij zwijgen liefst op deze wonderspreuk, die trouwens niets of luttel ter zake doet, en keeren weder tot de aangeslagen vergelijking. Wij erkennen mede, dat de oudere Vertaling, schoon hierom niet slaafsch te noemen, eenigzins, door te groote naauwgezetheid des Dichters, die bijkans regel na regel in onze moederspraak overbragt, als een gedwongen kunstwerk zich voordoet; maar juist uit hoofde van die stiptheid leert zij ons de bondigheid en kracht van pope kennen, gelijk hij is, niet zoo als hem iemand wenschen zoude, of zoo als de Heer bilderdijk zich voorstelde ‘dat hij had moeten denken en schrijven;’ en steekt zij alzoo voordeelig af bij deze Navolging van bilderdijk, die geene maat houdt in de vrijheden, afwijkingen en veranderingen, welke hij zich veroorloft, maar den teugel viert aan eigen vernuft en goeddunken. Overigens, en schoon op eenige plaatsen de Vertaling van van winter voor die van bilderdijk moet onderdoen, meer dan eens ook ondervonden wij, de eene tegen de andere lezende, het omgekeerde. Met één woord, verre van zijnen stouten aanval tegen vroegere Vertalingen van pope's Essay on Man toe te stemmen, moeten wij dezen, zoo die op van winter doelde, geheel lasterlijk noemen; en meenen wij bilderdijk geene oneer aan te doen met te zeggen, dat zijn Dichtstuk, hoewel met vlugger pen geschreven, echter in schoonheid van behandeling mag opwegen tegen van winter's Proeve over den Mensch, die jaren arbeids kostede, en zeker boven den zijnen in
naauwkeurigheid onze volle goedkeuring wegdraagt. Wij geven ten slotte, en om deze onze vergelijking daardoor te billijken, een enkel staal uit elken Dichter, met bijvoeging van het oorspronkelijke aan den voet des blads (*). Tegen het einde van den IIIden Zang heeft van winter deze schoone regelen:

Laat dwaazen om den vorm van 't hoog bewind vrij kampen, 
Die 't best gehandhaafd wordt, voorkomt het best 'slands rampen. 

{==432==} {>>pagina-aanduiding<<}

Laat d'ijvraar in zijn' waan, die uw geloof weêrstreeft; 
't Geloof van hem is goed, die zijnen pligt beleeft. 
Het menschdom mooge in hoop, 't mooge in geloof verschillen, 
Maar waare menschenmin moet elk betrachten willen; 
't Is valsch, all' wat dit groot, dit eenig doelwit wraakt; 
En zeker, 't is uit God, all' wat den mensch volmaakt. 

Zie hier dezelfde plaats uit bilderdijk:

De dwaze twiste of zwoege om 't beste Staatsbewind; 
Dat best gehandhaafd wordt, is immer 't best bemind. 
Het heil des Volks, zie daar het kenmerk van zijn waarde! 
Maar zinloos, die dat heil volmaakt verlangt op de aarde! 
Laat ijvraars zonder hart, voor ware Godvrucht doof, 
Verwoed in 't harnas treên om 't echte Kerkgeloof; 
Wien Gods genade leidt, die stervling kan niet doolen. 
Geloof (en Hoop misschien) verdeelt der menschen Scholen; 
Maar Liefde is één op aard, en God haar echte bron. 
Dit loochnen, is het licht betwisten aan de zon. 
Wat 's menschdoms heil weêrstreeft, kan niet waarachtig wezen; 
En wat den mensch volmaakt, daarin is God te lezen. 
Volmaking is zijn doel, zijn Wezen is volmaakt; 
't Moet valsch zijn, wat zijn aart en wat zijn doelwit wraakt. 

De reden van bilderdijk's verandering, die best bemind, in stede van pope's best, vermeend heeft te moeten stellen, (in r. 2) en welke hij, als Voorstander van het Monarchaal gezag, in zijne Aanteekening opgeeft, moge de Lezer, des begeerig, naslaan. Daarover, en over de vergelijking zelve, beslisse zijn oordeel, zonder dat wij een woord hier bij voegen, dat hem voorinnemen konde. Ons is het genoeg, wanneer hij beide stukken aanmerkt, als waardig onderling om den prijs te wedijveren, en de Heer bilderdijk zou moeten erkennen, dat zijn Medevertaler van winter eene vereerende uitzondering verdiend had, in zijnen kwalijk geraamden algemeenen uitval en hekeling der vroegere Overzettingen van pope. Kostbaar allezins is de uitvoering van den Mensch van bilderdijk, op schrijfpapier, met Titelvignet, en een viertal schoone Platen, eene voor elken Zang, in het licht gezonden, en in een blaauw cartonnen omslag, tot zeldzaam of zindelijk gebruik althans, ingekleed. Nu, daar de prijs aan deze pracht geëvenredigd is, prale dit Werk in aanzienlijke Boekenkamers, en mogen de Burgers zich voor als nog vergenoegen, den pope zelven door van winter te lezen.





{==433==} {>>pagina-aanduiding<<}

De Overstrooming. Door Vrouwe Katharina Wilhelmina Bilderdijk. Te Amsterdam, bij Immerzeel en Comp. 1809. In gr. 8vo. IX en 77 Bladz.

Het was wel te verwachten, dat de groote rampen en onheilen, waarmede een aanzienlijk gedeelte van ons Vaderland door de laatste, zoo verschrikkelijke, overstroomingen geteisterd werd, onderscheidene Vaderlandsche Zangers, inzonderheid de zulke, welke wegens hunne woonplaats of betrekking meer bijzonder in de gelegenheid waren om alle de ijsselijkheden van den Watersnood van nabij te leeren kennen, zouden opwekken, om het speeltuig te stemmen, ten einde hun opgekropt gevoel door eenige uitboezeming lucht te verschaffen. Trouwens het onderwerp is voor den somberen treurtoon eigenaardig geschikt.
Men denke echter niet, dat hetzelve zoo gemakkelijk te behandelen is, en dat de verzen, gelijk men zich wel eens uitdrukt, van zelfs uit de pen vloeijen. Waar de te bezingen stof zelve zoo droevig, zoo roerend, zoo verschrikkelijk, zoo verheven, zoo algemeen en zoo uitgebreid is, vordert het een geoefend oordeel, gelouterden smaak en begaafd penseel, om het natuurlijke niet door de kunst te bederven, het verschrikkelijke, het eenvoudig-verhevene niet door ongepaste en wanstaltige beelden, die eene onstuimige verbeelding zich niet zelden schept, te overdrijven, om niet door eene opeenstapeling van ijsselijkheden en gruwzame tafereelen het gezigt te verwarren, maar door eene verstandige keus van eenige treffende bijzonderheden uit zoo grooten voorraad hiet hart met droevigen weedom te vervullen en den Lezer heete tranen te doen storten over het deerniswaardig lot van zijne ongelukkige Natuurgenooten. De menigvuldige proeven van vele zoogenaamde Dichters, die, wanneer zij slechts eenige versjes gemaakt hebben, zich al aanstonds bevoegd rekenen om dusdanige jammeren te bezingen, leveren de onwedersprekelijkste bewijzen op, dat niet ieder voor dit onderwerp berekend is.
Onder deze halfgebakken Poëren, die de schoonste stof zoo ellendig verknoeijen, behoort Vrouwe katharina wilhelmina bilderdijk in geenen deele. Zij weet, hoe zoodanig onderwerp moet behandeld worden. Haar toon is de echte treurton. Hare schilderingen zijn getrouw aan de Natuur, eenvoudig, treffend en roerend. Zij vermoeit niet, zij verwart niet, zij overdrijft niet. Zij sleept het gevoel des Lezers onwillekeuriglijk mede, en men vermengt gaarne zijne tranen met die, welke uit hare schoone ziel zijn voortgekomen.
Wij vinden in het voor ons liggend Dichtwerk vooreerste een' Toezang of Opdragt aan den gemaal der Dichteresse, waaruit

{==434==} {>>pagina-aanduiding<<}
wij reeds hare sombere zielsgesteldheid en bijzondere geschiksheid tot het behandelen van zulke akelige gebeurtenissen kunnen leeren. Zij zingt:

Ach 't schreijen om ons dierbaar kroost, 
Geen andre wellust heeft het leven! 

Het tweede Stuk, de Overstrooming getiteld, schetst ons in eenige sterk sprekende tafereelen al het droevige, ijsselijke en verschrikkelijke van den Watersnood. Reeds de aanhef en de geheele wijze van behandeling kenmerken eene Kunstenaresse, die haar onderwerp ten volle meester is. De tevredenheid van Amintas met zijn lot, zijne zaligheid in het bezit van gade en kroost, zijne dankbaarheid voor het tegenwoordige en blijde uitzigten op de toekomst; de onvatbaarheid van Elize, zijne gade, om in die vreugde deel te nemen; haar angstig voorgevoel van een naderend onheil; de pogingen van den man, om haar gerustheid in te boezemen, die echter, al troostende, zelf door een onwederstaanbaar gevoel van smart wordt aangegrepen, en wiens onrust door de zuchten der vrouw vermeerderd wordt, terwijl deze daardoor weder moed verkrijgt en de smart overwint - dit alles doet, daar het ten blijk verstrekt van de zielkunde der Dichteresse, de bedoelde werking, stemt het hart voor de volgende tooneelen, en levert een' uitmuntenden overgang tot het schilderen van de verschrikkelijke onheilen der Overstrooming, welke dus wordt afgeteekend:

Een meer dan neevlig zwart, een vreeslijk tastbaar donker, 
Verspreidt zich over de aarde in 't uur van middernacht: - 
De laatste stip verdwijnt van 't doffe stargeflonker, 
En 't stormgeweld barst los met onweêrstaanbre kracht! 
Verwoestings reuzenvoet stapt af van 't berggevaarte. 
Verschriklijk ploft haar vuist de ontzachbare ijsschots neêr. 
De kil des Rhijnstrooms buigt en siddert van de zwaarte, 
Hij zwelt zijne oevers uit, en kent geen boorden meer. 
Haar alverplettrende arm pakt klomp bij klomp te samen, 
En stuwt ze woedend voort, tot bergen saamgekneed. 
Zij staat, met brandend oog, 't veroordeeld land te omvaâmen, 
Dat tot dit heilloos uur haar woest geweld bestreed! 
Des stormwinds schrikbre kracht vereent zich aan dit woeden, 
Barst loeiende uit zijn hol, en schaart zich aan heur zij, 
Verhoogt van heinde en verr' de saamgesmolten vloeden, 
En voert vernieling voort op 't zwellend stroomgetij! 

Na voorts met eenige treffende trekken het ontzettende van den Watersnood in het algemeen geschetst te hebben, wordt de geschiedenis van Amintas en Elize voortgezet, die des

{==435==} {>>pagina-aanduiding<<}
avonds met hunnen lieveling in een' zoeten slaap zijn gevallen. De stem van het kind doet de moeder ontwaken. Zij wil het knaapje omvatten en .... het kille vocht spat haar om de sidderende armen. Zij gilt. Amintas ontwaakt en .... het schuimend zeegegolf spoelt hem om de leden. Het akelige van zulk een tooneel, midden in den nacht, midden in de diepste duisternis, is boven alle beschrijving. Er was geene andere uitkomst, dan op den top van het dak, en hier vertoont hun het eerste morgenrood het allerverschrikkelijkste schouwspel, het toppunt van ellende en jammeren! Hier ontdekken zij, dat zij zich op een wrak bevinden, geslingerd door de orkanen, op een' oeverloozen vloed!

o Gij, die moeders zijt, verbeeldt u daar die moeder! 

Hare ellende wordt met levendige kleuren geschilderd. Zij is radeloos. Het bloed stremt haar in de aderen, zelfs aan de borst van haren echtgenoot. Zij heeft niets, om het kind te verwarmen. Zij rukt zich de haarvlecht uit, om het wicht er mede te bedekken. Vergeefs!

De bui verwaait die vlecht, de regen weekt haar door! 

Alles is vruchteloos. Het knaapje sterft. De dood nadert te langzaam voor de radelooze ouders. Eindelijk voelen zij zich bedolven,

Nu zalig, dat hun arm ten graf aan 't wichtjen strekt! 

Dan - het lot dezer rampzaligen wordt nog benijd door de ongelukkige, die door een' golf aan echtgenoot en kroost ontvoerd wordt. Het tooneel wordt nog akeliger. De deelneming van den Lezer neemt toe. Het Godsdienstig gevoel der Nederlanders wordt opgewekt - het harte smelt weg in weemoed. De algemeene jammeren, de hulp en bijstand, de redding van vele, de vreugd der geredden enz. enz. dit en meer wordt aandoenlijk voorgesteld, terwijl, onder alles, de Dichteresse in het toezwaaijen van veelvuldigen lof aan den Koning niet te kort schiet.
Het laatste Stuk is eene Romance, mede de Overstrooming genoemd, en bestaat uit twee Zangen. Eene Romance, die louter zachtheid, eenvoudig - hartelijk gevoel en teederheid ademt, waarin de opregtste en schuldelooze liefde met bevallige, landelijke verwen geteekend en de natuurlijke, hartelijke toon aandoenlijk roerend is.
Myrtillus, een braaf, edeldenkend en wélgesteld jongeling, was de verloofde van Dafne, de éénige dochter van eenen eerwaardigen grijsaard. De blijde dag, die de geliefden voor eeuwig zoude verbinden, was vertraagd door het ijs van den

{==436==} {>>pagina-aanduiding<<}
winter, hetwelk Myrtillus, die aan de overzijde van de stroemen woonde, van zijne Dafne gescheiden hield. Eindelijk was hij gekomen, die lang gewenschte dag, en Myrtillus bevindt zich bij Dafne in de hut van haren vader, om het huwelijk te voltrekken. En

... zuiver was de liefdegloed, 
Die beider borst doorblaakte; 
En heilig was de ontmoetingsvreugd, 
Die beider boezem smaakte. 

De grijsaard schenkt aan Myrtillus op eene plegtige wijze zijne dochter; een priester vereenigt de geliefden voor het echtaltaar. De morgen was in stille vreugd vervlogen;

Nu nam de jongling 't herdersriet 
En stemde huwlijkszangen, 
En haalde zijn geliesde bruid 
De tranen op de wangen. 

Het heil van den echt wordt bezongen. De beurtzang is teeder en roerend. De liefde van het jeugdig paar; de zaligheid, die het smaakte; de vleijende uitzigten, die het streelden; de zoete verwachtingen, die het opgetogen hielden - dit is het bekoorlijk onderwerp van dezen zachten en teederen beurtzang; terwijl de gedachte aan den dood en het scheiden der geliefden aan de harten eene sombere stemming geeft en den Lezer treffend voorbereidt tot de volgende akelige tooneelen.
De vader van Dafne had inmiddels geslapen. Een zoete droom had hem het geluk van zijn kind voorspeld. Hij ontwaakt, en vindt de geliefden in de sombere stemming, waarin zij door de overdenkingen in het slot van den eersten zang gebragt waren. Het meisje schreit, des jongelings borst is beklemd. De grijsaard schrijft deze gesteldheid toe aan het denkbeeld van scheiden, daar het afscheidsuur haastig nadert. Hij zelf gevoelde, wat schat hij zoude verliezen; doch hij smoort zijne droefheid in de borst, om door schijnbare vrolijkheid voor het minst de smart der geliefden te verminderen.
Dan - de avond valt. Het oogenblik van scheiden is dáár. Het hulkje, dat het jonge paar zal overvoeren, ligt gereed. Myrtillus wil afscheid nemen van den grijsaard. Deze echter waarschuwt hem, om nog niet te vertrekken, vermits hij uit onderscheidene (door hem opgegevene) teekenen een' op handen zijnde storm voorspelt. De jongeling ziet nogtans geen gevaar. Het Noorden had uitgewoed, het ijs was reeds weggedreven en de lucht was zoel en streelend. Daarenboven - zijne moeder wachtte zijne komst. Hoe konde hij haar in ongerustheid laten? haar bedroeven? Deze laatste reden was ge-
{==437==} {>>pagina-aanduiding<<}
wigtig genoeg - ook voor den grijsaard. Hij geeft aan de geliefden zijnen vaderlijken zegen, en zij vertrekken.
De vader begeeft zich ter rust. Doch spoedig rukt een schrikbare droom hem uit den sluimer. Hij hoort het geloei van den storm, en brengt zich het onheil van zijne teedergeliefde spruit voor den geest. De stormen brullen; de golven bruisen; het uit de stroomen gedreven ijs wordt opeengejaagd; de maan hult zich in de zwartste wolk; de hulk is niet bestand; beleid en moed vermogen niets ter redding:

De wind rukt touw en zeilen weg, 
En splintert mast en steven; 
En 't vaartuig schijnt met ieder golf 
Ten afgrond ingedreven. 

Eene slaauwe schemering van de maan vertoonde eene oeverlooze zee, die nergens omvang kende. De kiel wordt verbrijzeld. Myrtillus en Dafne redden zich op het ijs. Hij klemt zijne gade in de armen, Zij zwijgt. De wanhoop stijgt in zijn' boezem, bij het aanbreken van den morgen.... Dafne ligt verstijfd in zijne armen, met loodblaauw op de kaken! Al bedaarde nu de orkaan, al spaarde hem het Noodlot, wat zou het hem baten, nu Dafne gestorven was! Nog waant hij zich op de breede Waal te zijn, en helaas! hij drijft op eigen grond, onkenbaar overdolven! Zijne moeder zou zijne jonge bruid als eigen kind begroeten ... en zijne moeder ligt in de overstelpte hut aan zijne voeten begraven! Zijn schemerend oog ziet niets, dan omgespoelde schuren en zijn splinterend wrak vergruisd. Wat zult gij doen, Myrtillus?

Wat doet gij? - Volgt ge uw Dafne niet? 
Zal haar de vloed verslinden! 
o Neen! gij ploft haar ijlings na, 
Om ze eenmaal weêr te vinden! - 

Daar doolt nu de arme grijsaard, na den ijsselijksten nacht, om, en doet de lucht van zijne klagten weêrgalmen. Daar ziet hij op de ijsschotsen de verspreide wrakken drijven, en ademtogt en bloed verstijven hem in de enge borst. Daar ziet hij iets menschelijks aanspoelen - 't is een lijk! De storm werpt hem zijne dochter, met misvormd gelaat, voor de voeten. Hij herkent het lijk van Myrtillus en Dafne, stort neder en voelt zich het harte versteenen.

Ook hij, de grijzaart, is niet meer! 
Schiet toe, gij Herdrenrelen! 
ô Komt! beweent dit gruwzaam lot, 
En houdt niet op van schreien! 

{==438==} {>>pagina-aanduiding<<}

Daar ligt uw aller oogenlust 
Verstijfd aan 's bruigoms zijde. 
Hoe treurig gaat de zon u op! 
En gistren nog, hoe blijde! 
 
Op, Maagden! op! in 't treurgewaad! 
Met ongevlochten tressen! 
ô Spoedt u, siert haar 't bruidsbed op, 
In schaduw der cypressen. 
 
ô Schenkt één graf aan beider stof! 
Dit was haar jongste bede; 
En dekke een zelfde grafgesticht 
Den achtbren grijzaart mede! 
 
Op Maagden, voert de bruid ter rust, 
In 't treurig wilgenlommer! 
Geen Herdersfluit genake er ooit! 
De dartle lach verstomm' er! 
 
Maar zij, die, 't hart van weemoed vol, 
Vergeess naur tranen smachten, 
Genaken dit geheiligd graf, 
En voelen 't wee vorzachten! 
 
Geen roos, op geur en schoonheen prat, 
Moog deze grafterp sieren: 
Maar 't maagdeliefjen hang' er 't hoofd, 
Bij sombre violieren! 
 
Het windrjen schuifel' hier door 't groen, 
En buig' de grasscheutsprieten; 
Jaag zachten huivring door het bloed; 
En doe de aanen vlieten! 





Historie der Heeren Van Amstel, Van Ysselstein en Van Mynden, ter opheldering van Wagenaar, door W.A. Rijksvrijheer Van Spaen. In den Haag, bij Immerzeel en Comp. 1807. In gr. 8vo. XVI en 199 Bl. Met eene Plaat en 6 uitslaande Gestachttafels.

Wij hebben reeds te lang verzuimd, van dit, over het geheel uitmuntend, en ook voor de algemeene Geschiedenis van ons Vaderland belangrijk, Werk te spreken. Het hoofdoogmerk van hetzelve is, om door eene proeve te doen zien, door welke middelen de Graven en Hertogen,

{==439==} {>>pagina-aanduiding<<}
die hier te lande het bewind in handen gehad hebben, hun gezag langzamerhand uitgebreid en de naburige vrije Heeren aan zich onderworpen hebben. Te dien einde wordt de Geschiedenis der Heeren van amstel, van het eerste tijdstip af, dat deze naam in echte bescheiden voorkomt, zijnde het jaar 1105, naauwkeurig ontwikkeld en gestaafd; voornamelijk worden de lotgevallen van den door vondel's Treurspel algemeen bekenden gysbrecht van amstel uitvoerig ontvouwd, bijzonder met betrekking tot den moord van Grave floris V. en de gevolgen van dien. Verder wordt over de beide Geslachten van ysselstein en van mynden, als zijtakken van het Huis van van amstel, gehandeld. Dit alles wordt zoo door echte stukken gestaafd, als door de bijgevoegde Geslachttafels nader opgehelderd. Uit de laatste blijkt, dat het Geldersche Geslacht van heeckeren en de Duitsche Prinsen van salm anholt van den bekenden gysbrecht van amstel afstammen.
Daar het niet wel doenlijk is, een uittreksel uit dit Werk te geven, vergenoegen wij ons, met hetzelve aan alle grondige beoefenaars der Vaderlandsche Geschiedenis ten sterkste aan te prijzen. Zij zullen daarin, al kunnen zij zich, zoo min als wij, met alle de redeneringen en gevolgtrekkingen van den Heere van spaen vereenigen, een schat van daadzaken en aanmerkingen vinden, ter verrijking hunner kennis en betere bepaling van het ware oogpunt, waaruit onderscheidene gebeurtenissen behooren beoordeeld te worden. Wij verlangen hartelijk naar nog meer voortbrengselen van den werkzamen ijver en het grondig onderzoek des achtenswaardigen Schrijvers, in het bijzonder naar de bl. 3 in de noot beloofde Historie der Veemgerigten.




Rozendaal als de prachtigste bezitting van de Geldersche Graven en Hertogen en derzelver Hofhouding aldaar enz. enz. met echte bewijzen bekend gemaakt, door Mr. G. van Hasselt. Te Arnhem, bij J.H. Moeleman, Junior. In gr. 8vo. 533 Bl.

Wederom eene Verzameling van Stukken, door den Heer van hasselt zonder oordeel in het licht gegeven. Hij volgt, wel is waar, eene geregelde tijdorde, doch dit is, behalve de verzameling, ook de eenigste verdienste, die men hem toeschrijven kan. In plaats van uit alle de hier geleverde echte Stukken eene doorgaande Geschiedenis van den Huize Rozendaal zamen te stellen, en tevens, om de algemeene belangstelling te bevorderen, (want voor hoe weinigen is dit onderwerp op zich zelf belangrijk?) dezelve met de Landsgeschiedenis in

{==440==} {>>pagina-aanduiding<<}
verband te brengen, waartoe deze Stukken hier en daar inderdaad zeer geschikt zijn en vele stoffe opleveren, geeft ons de Heer van hasselt hier die Stukken achter elkanderen, zonder eenige opheldering of aaneenschakeling, zoo dat wij b.v. bl. 441-448. wel zien, hoe het Huis Rozendaal door karel, Hertog van Gelder, in 1536 aan willem van scherpenzeel, bij ruiling voor het Huis Kaldenhaeve, in vollen eigendom voor hem en zijne erven is afgestaan, doch niet, hoe het in 1646. het eigendom van robert van arnhem hebbe kunnen zijn, gelijk wij het bl. 472. vinden. In 1694. was het in handen van johan van arnhem, volgens bl. 479. en in 1751 was l.a. torck Heer van hetzelve, volgens bl. 512. wiens geslacht nog in het bezit van hetzelve is. Zijn dan de geslachten van van scherpenzeel, van arnhem en torck verwant? Of heeft er koop plaats gehad? Wij vinden niets, dat dit opheldert. Alleenlijk komt ons bl. 475. l. torck, Drost van Wageningen, voor, als in 1650 Momber der kinderen van robert van arnhem. Dit maakt wel eene naauwe betrekking tusschen beide de geslachten waarschijnlijk, doch bewijst niets.
Wij kunnen niet ontveinzen, dat de Heer van hasselt met zulke werkzaamheden ons voorkomt, niet veel meer te zijn voor de beoefening der Geschiedenis, dan een opperman voor het metselwerk. Indien de bouwstof, hier aangebragt, behoorlijk verwerkt ware, dan zou er een tamelijk goed gebouw uit hebben kunnen ontstaan, ten dadelijken gebruike geschikt voor ieder, die zulks begeerde; nu integendeel moet ieder, die er gebruik van maken wil, zich eerst den lastigen arbeid getroosten, van er ten minste voor zichzelven eene but uit zaam te stellen.





Een Winter in Londen, of Tafereelen der Groote Wereld; in drie Deelen. Door T.S. Surr. Naar den vijfden druk uit het Engelsch door h. potter. IIde Deel. Te Amsterdam, bij C.L. Schleijer. 1809. In gr. 8vo. 262 Bl.

Nu blijkt het dan, waarom deze Roman een Winter in Londen heet; de Familie van den Graaf, en ook de held dezer geschiedenis, brengt dat jaargetijde in Londen door, en wij vinden dan hier het hoog fatsoenlijk Londen, en zoodanig eenen luister en prachtige kostbare feesten, die den eenvoudigen eerlijken Hollander, en ook den reeds nagenoeg verwenden Hollander, geheel ongeloofelijk moeten voorkomen; en echter verzekert ons de bekwame Vertaler, die met Londen bekend is, dat Londen in dezen Roman volstrekt in alles het ware Londen is, zonder dat men hier aan eenige vergrooting of opsiering behoeft te denken. De belangrijke geschiedenis

{==441==} {>>pagina-aanduiding<<}
van Eduard Montagu wordt intusschen voortgezet, en het komt naar ons vermoeden uit; de vondeling Eduard Montagu was de zoon en wel een echte zoon van dien zonderlingen vreemdeling, ons reeds in het eerste Deel ontmoet, en deze was niemand anders dan Sir Alfred Beauchamp, die men reeds lang overieden hield, en alzoo was Eduard van eenen hoogaanzienlijken rang, en de wettige erfgenaam van gewigtige goederen. Dit ontdekt hem eindelijk de vader aan het eind van dit Deel, maar echter ongelukkig nog te vroeg; nog één dag, en geheel het schurkenstuk, dat hem van alles beroofd had, ware aan den dag gebragt en vernietigd. Nu intusschen, daar men ongelukkig het gesprek beluisterd had, werd Eduard door een' dolk gewond, en wij laten hem wentelen in zijn bloed, zoodat het nog onzeker is, of onze wensch over hem van zegen en voorspoed, bij onze beoordeeling van het eerste Deel uitgeboezemd, zal bevestigd worden, dan of de geschiedenis hier treurig zal eindigen. De schurken zijn intusschen in hechtenis, en het huwelijk van de jonge Gravin nog niet voltrokken, zoodat de Dichter het nu nog in de hand had, om aan den held der geschiedenis en zoo menige gevoelige Lezeres, wier hartje met en over Eduard bloedt, barmhartigheid te oefenen; hetgeen wij moeten overlaten aan zijne edelmoedigheid. - Overigens geven wij aan dit vervolg des Romans dezelfde getuigenis, en tot vermaak onzer Lezers, en ten bewijze tevens, dat wij hier wederom het een en auder, alhoewel met de eigenlijke geschiedenis in geen zeer naauw verband, aantreffen, dat opmerking en nadenken overwaardig is, willen wij een gesprek overnemen, tusschen twee Engelsche vrienden gehouden, bij gelegenheid dat een aantal Dames van rang eene voorlezing had bijgewoond bij het Koninklijk Instituut, in zoo ver ook voor ons belangrijk, omdat wij daarin nog al reden kunnen vinden om ons te troosten, dat,
immers zoo ver wij weten, tot nog toe onze Hollandsche Schoonen van zoodanig ieerzaam onderrigt verstoken zijn.
‘Wel nu, mijn oude vriend, wat zegt gij nu van dit nieuwmodisch nieuws? nu beleven wij gouden tijden, in welke de wetenschappen niet alleen door de mode beschermd worden, maar in welke het volstrekt tot het fatsoen behoort, geleerd te zijn!’
‘Wel het mogt wat! geleerdheid, onzin en niets anders! De wereld is volstrekt het onderst boven gekeerd, en de menschen loopen alle gevaar van gek te worden. Misbruik toch den naam geleerdheid niet, door dezelve met de bewaarplaats van potten, pannen en aardappelen te verbinden.’
‘Maar strekt het toch der wetenschappen en geleerdheid niet tot eer, zulk een groot aantal beminnelijke voorstanderessen te hebben, als zich in het vertrek hier naast bevinden?’
‘Neen: - het is eene belagchelijke hulde aan dezelve

{==442==} {>>pagina-aanduiding<<}
toegebragt. Er is onder alle die vrouwen geen half dozijn, die een enkel greintje ware liefde voor de wetenschappen hebben: en dat is de eenigste vertroosting, die ik gevoel, dat de bobbel wel, voor dat het nieuwe er af is, breken zal.’
‘Gij keur het dan niet goed, Mijnheer, (zeide Eduard), dat de takken van hoogere wetenschap onder de beminnelijke sekse voortgeplant worden?’
‘Ik keur het af ten aanzien van dit systhema, om snappende wijsgeeren in rokken te maken. Ik zie er niet veel heils in de gevolgen uit voortkomen, wanneer onze vrouwen of dochters ons met Electrieke of Galvanische proeven om het hoofd malen, of onze keukenmeiden in Chemische ontbinders van rook en damp veranderd worden.’
‘Maar is het toeleggen op kennis, zoo als men dat thans plaats ziet hebben, ten minste niet zoo heilzaam in de gevolgen voor de Maatschappij, als de tijdkortingen van tapijten en stoelkussens te bewerken, waarmede men voorheen zoo veel op had?’
‘Wel neen; dat is het zeker niet. Het oogmerk van dergelijke werkzaamheden was, om onze huizen, een woord dat nu meest ook al verouderd is, tot een aangenaam verblijf voor derzelver bewoners te maken, daar deze wijsgeerige razernij eene volstrekt tegenstrijdige uitwerking moet hebben, als veranderende onze zijkamers in scheikundige werkkamers, en onze kleedvertrekken in gehoorzalen om te disputeren.’
‘Maar gij moet eenige inschikkelijkheid gebruiken met de vorderingen van beschaafdheid en het toenemen der weelde. Dames van fatsoen, en van de tegenwoordige groote wereld en mode, zouden in zwijm vallen op het gezigt van eene tambourijn, en de invoering van een spinnewiel zouden zij ongetwijfeld besterven.’
‘Ik stem u toe, dat het niet anders kan, of er moet eenige verandering in de gebruikelijkheden der grooten plaats hebben. - Wanneer de rijkdom in eenen staat vermeerdert, dan moet ook het getal dier gene vermeerderen, welke zonder werken leven: ook stem ik u verder toe, dat het toenemen der bevolking, de bronader van dien rijkdom, het ten pligt maakt, dat de vermogende zichzelven die diensten niet bewijzen, waarbij de behoeftige klasse derzelver bestaan moet vinden. Ik ben er uit dien hoofde niet op gesteld, dat Hertoginnen van de negentiende eeuw zich zullen bezig houden met tapijten te bewerken en kleederen te spinnen: - maar, mijn goeije man, hebben zij dan geene ruimte om te kunnen kiezen? - hebben zij geene muzijk- en danspartijen? - staat teeken- en dichtkunst niet tot haren dienst? - kunnen zij in elk gedeelte harer kleeding haren smaak en verbeeldingskracht niet oefenen, zoo wel als door het besturen van Redoutes, Bals en Assemblées: bovendien zou ik ze ook nog gaarne eenig onderzoek

{==443==} {>>pagina-aanduiding<<}
in de kruid- en tuinbouwkunde toestaan: alle deze dingen kunnen eene goede en aangename uitspanning bezorgen. Maar spreek toch niet van de beöefening van afgetrokkene wetenschappen, als geschikte vrouwelijke uitspanningen, en noem eenen arbeid, die voor het menschelijk verstand de moeijelijkste is, geen tijdverdrijf voor Dames!’
‘Om dan in ernst te spreken, ik ben ook niet gezind om verder over een onderwerp te twisten, over hetwelk wij onmogelijk in denkbeelden verschillen. Maar daar gij geen voorstander van dit Instituut zijt, mag ik dan wel vragen wat u hier brengt?’
‘Ik heb het Instituut op zichzelve niet veroordeeld; integendeel, met eenige uitzonderingen, bewonder ik deszelfs plan. Zoo als bekend is, was het voorname oogmerk van deszelfs stichting de verspreiding van kennis, en het gemakkelijk maken van eene algemeene invoering van nuttige mechanieke uitvindingen: en, wanneer uwe Hertoginnen en Markgravinnen zich vergenoegd hadden met de eer van inteekenen voor de kosten van zulk een Instituut, ik zou haar gedrag, in plaats van berispt, toegejuicht hebben. Ik zelf heb er op ingeteekend. Maar de geheele vrouwelijke huishouding zou van zulk eene geleerde inrigting hebben moeten afblijven. Soup en geleerdheid, goede hemel, wat hebben die twee toch met elkanderen te doen? - Maar wat kan de Mode niet?’

Verzameling van een aantal behendige Schurkenstreken en listige Gaauwdieverijen, aan het licht gebragt ter waarschuwing van eerlijke lieden, om tegen de listen en lagen van het uitvaagsel des menschdoms op hunne hoede te zijn. Te Amsterdam, bij J.F. Nieman. 1808. In 8vo. 269 Bl.

Een leerboek - evenwel niet voor schurken en gaauwdieven, maar voor het geëerd publiek, en in het bijzonder, zoo meldt het Voorberigt, voor den Wetgever en Regter, opdat deze laatste meer bedacht zij op de schranderheid des booswichts, en hem zóó gemakkelijker doorgronde, en de Wetgever de uitvlugten van den arglistigen schurk vernietige; - voorts een leerboek van menschkunde en voorzigtigheid voor allen. Dit is zoo nagenoeg de verdediging, door den Vertaler of Verzamelaar overgenomen uit eene kleine Verhandeling van zöllner. Zij gelde, wat zij gelden kan! Dit boekje moge dan eene nuttige lecture geven, eene bedroevende en onaangename lecture blijft het toch. Men duldt, en leest zelfs niet ongaarne bij een of ander Schrijver, nu en dan een treffend voorbeeld van een bij uitstek listig schurkenstuk; dit heeft nuttigheid: want, hoe gaarne men ook den mensch van zijne betere zijde moge be-
{==444==} {>>pagina-aanduiding<<}
schouwen, men ziet en ondervindt van tijd tot tijd de menschelijke zedelijke ellende, en dient zich te wapenen. Maar wie houdt de lezing van zoo vele stalen, hier opeengehoopt, 269 bladzijden, uit! wie kon dezelve verzamelen! wie kan zoo lang in het hatelijk gezelschap van het uitvaagsel des menschdoms duren! - Dan, de gustibus non est disputandum, en alzoo zal dit werkje ook wel zijne lezers vinden. De gevallen zijn meer of minder bekend, in een groot aantal, en in het Voorberigt zijn er nog 4 van wisselbedrog bijgevoegd. En echter is deze verzameling nog voor vermeerdering vatbaar, zoo ten aanzien van den vroegeren als van den tegenwoordigen tijd: - en ook wat de toekomst betreft? - Moet de Wetgever alle zoodanige aanslagen en uitvlugten van iederen schranderen booswicht verhoeden, dan mogen wij ieder jaar een nieuw Wetboek, een aantal bijvoegsels en uitbreidingen voor het minst, te gemoet zien. - En dit troost ons dan daarover, dat, zoo al niet dit boekje, onze aanmelding van 't zelve
voor 't minst, nu voor Holland een weinig te laat komt.





De Oorlog om twee Letters, of Amstel- en Amsterdam; Boertig Heldendicht, door A.L. Barbaz. Voorgelezen in de Maatschappij: Felix Meritis, te Amstel- of Amsterdam, den 9den van Slachtmaand 1808. Te Amstel- of Amsterdam, bij W. Brave. 1808. In gr. 8vo. 16 Bl.

Wij laten het oordeel over de waarde van dit dichtstuk gaarne over aan de nakomélingschap, zoo als de Heer barbaz verkiest dat men lezen zal: want grootelijks te prijzen, verbiedt ons de opregtheid, en om te voldoen aan 's Dichters dringend verzoek aan Recensenten, waarop hij dan bitter gebeten schijnt,

- - zweert bij kris en kras, 
Dat dit gedicht niet deugt, 

en wat daar meer volgt, houden wij, om de waarheid te zeggen, pen, papier en inkt veel te goed.





{==445==} {>>pagina-aanduiding<<}

Algemeene Vaderlandsche Letter-oefeningen.

Geschiedenis van de Christelijke Kerk in de Achttiende Eeuw; door A. Ypey, Doctor en Hoogleeraar in de Godgeleerdheid enz. te Harderwijk. IXde Deel. Te Utrecht, bij G.T. van Paddenburg en Zoon. In gr. 8vo. 486 Bl.

In dit Deel vinden wij in een kort bestek bijeengebragt de belangrijke geschiedenis van de Opkomst, Gevoelens en Godsdienstige Gebruiken der Protestantsche Dissenters. Vreezende dat er onder zijne Lezers gevonden mogten worden, die aan de Unitarissen en Doopsgezinden den naam van Protestanten betwisten, verdedigt de Schrijver, in eene korte Inleiding, dezen titel, dien hij, te regt, beweert hun toe te komen.
Met een historisch verslag van het Genootschap der Unitarissen wordt dit Deel geopend; michael servede, of servetus, als stichter van hetzelve opgegeven; deszelfs eerste ontdekking ten jare 1546 in Venetie vermeld, en voorts berigt, hoe het, daar uiteengedreven zijnde, zich in Polen vestigde onder het bestuur van faustus socinus, naar wiens naam de Unitarissen vervolgens Socinianen 't meest zijn genoemd geworden. Zoo wel van hunne hoofdstellingen als lotgevallen vernemen wij vervolgens het hoofdzakelijke. De verbanning uit Polen; de vrijheid van Godsdienstoefening in Zevenbergen, Silesien en Pruissen; het stichten van Gemeenten in die gewesten, en de verstrooijing der Socinianen in andere landen, waar zij eerst slechts door de vingeren gezien werden, doch naderhand ook meer voet kregen, wordt verhaald, met vermelding van de beroemdste mannen, die zich aan den eenen kant voorvechters, en aan de andere zijde tegenstanders der Sociniaansche gevoelens betoonden. In Groot-Brittannie vonden de uitgeweken Poolsche Broeders in den beginne geen beter onthaal. Tot aan het einde der Zeventiende Eeuw wer-
{==446==} {>>pagina-aanduiding<<}
den strenge wetten tegen hen met kracht gehandhaafd. Eenige der stoutmoedigsten waagden het zich te bevelen in de bescherming van den Afgezant des Turkschen Keizers aan het Hof van karel den II, zich beroepende op de overeenkomst hunner leer, ten aanzien der Eenheid gods, met die van mahomed: welk adres, in 1682 ingeleverd, eenigermate aan hun doel beantwoordde, gelijk bij onzen Schrijver nader te zien is. Schoon de Regtsplegingen en beschuldigingen tegen de Unitarissen geheel ophielden, gelukte het hun echter niet, spoedig een
afzonderlijk Genootschap op te rigten. De onderteekening der 39 Artikelen hield dit tegen. Whiston moest, wegens de verdediging der Sociniaansche gevoelens, zijn' post nederleggen. Emlyn, de laatste, die in Groot-Brittannie als Unitaris gestraft is geworden, heeft, na de slaking uit zijne tweejarige gevangenis, te Londen eene Gemeente opgerigt, die echter spoedig verliep, 't welk eindelijk in 1773 aan lindsey beter gelukte, nevens welken zich openlijk als Sociniaan verklaarde deszelfs Vriend, de beroemde joseph priestley, van wiens werk, de Geschiedenis van de verbasteringen des Christendoms, gelijk mede van 's mans lotgevallen, verslag gegeven wordt. Na voorts vermeld te hebben, hoe william christie in Schotland was, 't geen zich lindsey en priestley in Engeland betoond hadden, besluit de Schrijver dit gedeelte met eene beknopte letterkundige geschiedenis der Unitarissen, die zich in Groot-Brittannie vermaard gemaakt hebben, en gaat daarop over tot het berigt nopens den staat der Unitarissen in ons Vaderland. Het onthaal was hier, even als elders, ongunstig, van wege de harde plakkaten tegen de Socinianen en derzelver schriften. In weerwil echter hiervan werden hunne gevoelens verbreid, en vonden zij daartoe gelegenheid in den schoot der Dissenters. Ook werd hier gedrukt, in het midden der Zeventiende Eeuw, het vermaarde werk, ten titel hebbende: Bibliotheca Fratrum Polonorum, quos Unitarios vocant. K. sandius, j. felbinger en s. crell waren de vermaardsten hier te lande onder de Unitarissen, gelijk door den Schrijver in de bijzonderheden nopens ieder getoond wordt. Hierop volgt een berigt van eenige andere Unitarissen in ons Vaderland,
't welk vervangen wordt door een verslag van de voornaamste schriften der Unitarissen. Behalve die van s. crell, zijn meest

{==447==} {>>pagina-aanduiding<<}
in aanzien de Dogmatische en Exegetische werken, vervat in de evengemelde Bibliotheca Fratrum Polonorum, waarschijnlijk uitgegeven door f. cuperus, Remonstrantsch Predikant te Rotterdam. Volgens lavater, ‘heeft de Orthodoxie het Socianisme voortgebragt; en vindt men in het orthodoxe leerstelsel ongenietbare hardigheden, terwijl men in de leerstellingen en verklaringen van socyn vele onvergelijkelijke ophelderingen aantreft.’ 't Geen lavater van de Orthodoxie zegt, neemt ypey niet voor zijne rekening; maar 't geen die man van der Socinianen Schriftverklaringen oordeelt, ‘is bij allen, (zegt ypey) die ooit met onpartijdige waarheidsliefde hunne hiertoe betrekkelijke werken doorbladerd hebben, onwedersprekelijk. - Alleen dan, wanneer het hunne bijzondere hypothesen, welken zij als Uaitarissen vasthouden, betreft, schemert het hun,’ naar het oordeel van den Heer ypey, die wat vroeger verklaard had (bl. 25) ‘dat het den Unitarissen aan schijnredenen niet ontbreekt, waarmede zij hunne droggevoelens weten te beglimpen, en ongeoefenden ligtelijk aan hunne zijde over te halen.’ - Had een Geschiedschrijver, de gevoelens der Unitarissen toegedaan, dit zelfde geschreven nopens de orthodoxie der voormaals heerschende Kerke, men zou gedacht hebben, dat er iet menschelijks ware onder geloopen, en den man raden, zich als Geschiedschrijver van soortgelijke taxatoire beoordeelingen te wachten. Als wij zulke staaltjes bij den Heer ypey ontmoeten, kunnen wij niet nalaten daarin het onwelstandige op te merken. Aan den anderen kant moeten wij erkennen, veel goeds van de Dissenters naar waarheid geboekt te vinden; gelijk wij dan ook met genoegen, ten besluite van de historie der Unitarissen, gelezen hebben het verhaalde ten aanzien van hunnen
openbaren Godsdienst. - ‘Wie onzer (zeggen wij met den Schrijver) dit verslag lezende, moet zich niet bedroeven over de ijverloosheid der Christenen, in de meeste Protestantsche Genootschappen, die alzoo, in ware Godsdienstigheid, door hunne ergste vijanden, hoedanigen de Socinianen in hun oordeel zijn, tot hunne beschaming verre overtroffen worden? - Hun omgang en wandel wordt gezegd zonder opspraak te zijn, hunne levenswijze deftig en eerbaar. Trouwens de denkbeelden aan eene, in den eigenlijken

{==448==} {>>pagina-aanduiding<<}
zin, straffende Regtvaardigheid van God zijn, gelijk een bevoegd Regter ergens zegt, bij hun zeer levendig.’ Hiermede eindigt de Hoogleeraar de Geschiedenis der Unitarissen, en gaat over tot die der Doopsgezinden.
Dit verslag is, naar den aard der zake, uitvoeriger dan het vorige. Wij zullen trachten hiervan een kort begrip mede te deelen, met aanwijzing van 't een en ander, 't welk ons minder naauwkeurig, onder het doorlezen, is voorgekomen.
Bekend is het, hoe ten onregte de Doopsgezinden menigmaal verward zijn geworden met de dweepzieke en muitzuchtige Wederdoopers. De Schrijver maakt er opzettelijk zijn werk van, om dit verkeerde breedvoerig aan te toonen. De Wederdoopers, die zich reeds in Saxen in 't begin der Zestiende Eeuw lieten zien, en wier dwaasheid en snoodheid sedert ten toppunte klom in onderscheiden landen, ‘waren menschen (dus schrijft ypey, bl. 83) deels uit muitzucht, deels uit dweeperij te gader gekomen, uitmakende de heffe van de anders zoo achtenswaardige gemeenschap dier Protestanten, welke, langs onderscheidene wegen, in verschillende aanhangen, het Pausdom verlaten hadden.’ - Het was dus een opraapsel uit allerhande, toen bestaande, Protestantsche Christenen; ‘onder hen waren, even als onder de beeldbestormers na het midden der Zestiende Eeuw, zoo wel Lutherschen en Kalvynisten, als Doopsgezinden.’ - Naar het oordeel van ypey, heeft derhalve schijn, in zijne Hist. Mennon., met volkomen regt, ter verdediging zijner Gezindte, mogen schrijven: Mennonitae cum Monasteriensibus seditiosis non majorem, ne dicam minorem, habent communionem, quam Lutherani, vel alii Protestantes. Zeker Schrijver heeft van de Doopsgezinden getuigd: ‘Hunne kindsheid was afschuwelijk, hunne jeugd integendeel zeer achtenswaardig.’ Hierop merkt ypey aan, dat hij dit zeggen alleen wil laten gelden, in zoo verre onder de vroege Doopsgezinden zich die bende vermengde, welke in de Geschiedenis als Wederdoopers, en met de zwartste kole, naar verdienste, geteekend staat. ‘'t Is ons toch (dus gaat ypey voort) genoeg gebleken, dat de Doopsgezinden niet van de
Wederdoopers zijn uitgegaan, maar dat de Wederdoopers, ten deele, van de Doopsgezinden zijn uitgegaan, ten

{==449==} {>>pagina-aanduiding<<}
deele zich met hun’ (te weten, gelijk boven vermeld was, uit de heffe der andere Protestanten) ‘vermengd hebben; en dat de Doopsgezinden naderhand, vooral onder het bestuur van menno simons, hun Genootschap van die onwaardige lieden weder gezuiverd hebben,’ (zie bl. 92, 93.) Voorts kunnen nen wij nog aanvoeren, bij dit algemeene, ‘dat ook’ (volgens schrijven van ypey, 't welk door hem met de getuigenissen van erasmus en ridderus bevestigd wordt, bl. 83) ‘de oproerige Wederdoopers hier te lande geheel geene gemeenschap gehad hebben met de Doopsgezinden, maar altoos van buiten ingekomen zijn.’ Eindelijk verdient nog opmerking, waarvan ypey opzettelijk gewaagt (bl. 84) ‘dat muntzer zelf, de eerste oproerwekker in Saxen, zoo men meent, een Lutheraan, ten minste geen Doopsgezinde, was; dat rothmann, een der grootste roervinken der dolle onderneminge te Munster, een Lutheraan, gelijk jan beukelsen, van Leyden, mede een Lutheraan was. Waren nu de hoofden (dus gaat ypey voort) der oproerbenden geene Doopsgezinden, wat staat ons dan hieruit te besluiten, nopens zeer velen van het gros dezes Volks? Nog eens, wij kunnen hen in herkomst en aard niet beter vergelijken, dan met de Beeldbestormers, na het midden der Zestiende Eeuwe,’ - die, gelijk reeds gezegd was, ook uit allerlei gezindten herkomstig waren.
Hieruit blijkt dus zonneklaar, dat de Hoogl. ypey de Doopsgezinden wel degelijk van de Wederdoopers wil onderscheiden hebben. Ook merkt hij nog aan, dat deze naam alleen op die muitelingen, die zich lieten herdoopen, past, en niet op de eersten, die alleen den bejaarden doop voor schriftmatig houden (zie bl. 83 en 84.) - Dit nu zoo zijnde, heeft het ons bevreemd, dat de Schrijver deze volgende woorden heeft kunnen ter nederstellen: ‘Zulke afschuwelijke, God en menschen trotserende, dweepers en muiters waren de Wederdoopers, bij welken menno simons zich voegde’ (bl. 78.) Dit paradoxe tracht de Schrijver weder goed te maken door eene nadere opheldering der geschiedenis. Doch de manier, waarop zulks geschiedt, is, onzes achtens, niet overeenkomstig met eene geschiedkundige eenvoudigheid, die tot de vereischte duidelijkheid vereischt wordt. Wij althans hebben eenige bladzijden

{==450==} {>>pagina-aanduiding<<}
moeten lezen en herlezen, om de regte meening te vatten, en de opheldering der bovengenoemde wonderspreuk klaar te begrijpen. - Daarenboven schrijft de Hoogleeraar (bl. 88.) ‘Bij dit beter deel der Doopsgezinden’ (het slechtste deel had, even als de heffe der Lutheranen, Kalvynisten enz., met de Wederdoopers geheuld) ‘voegde zich in 1536 menno simons.’ Hoe kan nu te gelijk beweerd worden, dat zich menno simons bij de afschuwelijke Wederdoopers voegde? ‘Hij stemde volkomen met hun in, (gelijk bl. 88 gezegd wordt) in het stuk van den bejaarden doop?’ - Dit is, naauwkeurig gesproken, niet juist, volgens des Schrijvers eigene aanmerking, boven vermeld, ten aanzien van den aard des doops, door de Muitelingen ingevoerd. - ‘Menno viel hun toe, in hunne dragelijke, en voor de burgerlijke maatschappij onschadelijke gevoelens,’ zoo als wij vervolgens lezen. Doch welke waren dan de onschadelijke gevoelens dier dweepers? - Beter dus dit volk hier geheel niet in 't spel gebragt, en alleen gezegd, dat menno het, ten aanzien van den Doop en andere stukken, ééns was met de vroegere Doopsgezinden, die ypey, en zeer te regt, rekent herkomstig van de verdreven Waldenzen, Albigenzen enz., welke zich in Duitschland, in ons Vaderland en elders, tot dat luther begon te hervormen, zeer stil gehouden hadden, maar van toen af zich van grootere vrijheid in het oefenen van hunnen Godsdienst bedienden, (bl. 73 en 87.) - Wegens het min naauwkeurige van 't bovengemelde zou een onnadenkend Lezer in de war kunnen geraken, 't welk ons, zoo wel om den roem des lofwaardigen Geschiedschrijvers, als om de eer des te regt geachten Genootschaps der Doopsgezinden, zoude bedroeven.
Op het verhaal van 't geen menno simons heeft tot stand gebragt; van de Gemeenten, sedert zijne prediking gesticht; van de verdeeldheden onder zijne navolgers, eerst, gelijk te Embden en elders, wegens verschillende gevoelens nopens den ban, 't welk hun onderscheidene, en daaronder ook schimpnamen bezorgde, daarna, ten jare 1662, wegens verschil in leere, 't geen te Amsterdam de Lammisten en Zonnisten deed ontstaan; en van de toenemende beschaving onder de Doopsgezinden, waardoor, vóór het einde der Zeventiende Eeuwe, verscheiden geleerde mannen, die met lof door ypey vermeld worden, onder hen

{==451==} {>>pagina-aanduiding<<}
optraden; gaat de Schrijver over ter behandeling der Geschiedenis van de Doopsgezinden in de Achttiende Eeuw. Op het vaste land hebben zij zich allerwegen uitgebreid, en, volgens getuigenis des Schrijvers, zich overal door hun voorbeeldig zedelijk karakter aangeprezen. Tot bijzonderheden tredende, krijgen wij eerst berigt van de zoogenaamde fijne Doopsgezinden of oude Vlamingers, die wederom onderscheiden worden in Groningers, Dantzigers en Allerfijnsten, tot welke laatsten de oude Vriezen, de Jan Jacobs-gezinden, de Zwitsersche Doopsgezinden, en de Ukewallisten behooren, van welke allen hier merkwaardige bijzonderheden geboekt zijn, die van het zonderlinge en grillige, zoo in hunne gevoelens als uitwendige gebruiken, getuigen, waardoor zij ellendig onderling verdeeld zijn gebleven, tot dat zij, staande de Achttiende Eeuw, verdraagzamer zijn geworden jegens elkanderen en andere gezindten.
De zoogenaamde grove Doopsgezinden, in Waterlanders, Vriezen en Vlamingers verdeeld, waren het daarin ééns, dat zij de oude leerstellingen der Doopsgezinden ten deele niet omhelsden, ten deele meer naar de uitspraken der Rede wijzigden. Onder dezen ontstond de scheuring tusschen de aanhangers van galenus abramams de haan en samuel apostool, welke in 1801 te Amsterdam openlijk tot wederzijdsch genoegen geheeld is.
't Geen de Kerkgebouwen of Vermaningen, de zoogenaamde ongestudeerde of Liefdepredikers, en de geletterde Predikanten, de Godsdienstige gebruiken in de gewone en meer plegtige Godsdienstige bijeenkomsten, zoo bij de fijne als grove Doopsgezinden betreft, is zeer lezenswaardig. Enkelde misstellingen heeft de Schrijver zelf in een naschrift verbeterd; waarbij nog kan gevoegd worden, dat er Gemeenten bij de grove Doopsgezinden zijn, waar personen, die in hunne kindsheid gedoopt zijn en niet den bejaarden doop begeeren te ondergaan, echter als leden worden aangenomen. Hiervan zijn althans, zoo men ons onderrigt heeft, voorbeelden te Leeuwarden aanwezig; zoo dat het gestelde van den Schrijver op bl. 126 te dien opzigte te algemeen is. Ook had nog kunnen berigt worden, dat onder de grove Doopsgezinden het gebruik is, bij de viering des H. Avondmaals, eenen iegelijk, van welk eene gezindte hij zijn moge, op eigene beproeving te noodigen om mede deel te nemen aan de Tafel des Heeren.

{==452==} {>>pagina-aanduiding<<}

De sijne Doopsgezinden hielden zich doorgaans aan opgestelde belijdenissen; de grove verwerpen deze menschelijke banden, zich alleen houdende aan de H.S. Overigens is hunne denkwijze niet eenstemmig, en zij, die alleen de H.S. tot rigtsnoer kiezen, zijn onderling verdraagzaam, zonder onverschillig te wezen. Verre de meesten houden den Eed ongeoorloofd, zoo ook het Oorlogvoeren, ofschoon zij tusschen dezen gruwel der verwoestinge en noodweer onderscheid maken. Tot het Overheidsambt lieten zich, vooral sedert 1795, velen verkiezen; zeer enkelden leenden zich tot het helpen uitvoeren van halsregt. Dus ziet men, dat er verscheidenheid van gevoelens onder hen plaats grijpt, 't welk ook niet anders zijn kan bij Christenen, die Godsdienst- en Gewetens-vrijheid op den hoogsten prijs stellen, en niemand der broederen betwisten, 't geen zij zelven voor zich als het dierbaarst kleinood hoogschatten.
Bevreemdend komt het den Schrijver voor, dat er tusschen de grove Doopsgezinden en Remonstranten slechts ééne vereeniging heeft plaats gevonden in de Achttiende Eeuw, te weten te Dokkum in Vriesland. Het onderscheidend kenmerk des Genootschaps, de Doop der Bejaarden, staat hiertoe het meest in den weg. Vergeefs werd ook meermalen eene vereeniging onder de Doopsgezinden zelven beproefd, 't welk ook niet gelukken zal, zoo lang er onder sommigen nog Geloofsbelijdenissen gezag hebben. Daar deze hare kracht verliezen, vereenigen de Gemeenten van tijd tot tijd onderling, naar mate de wederzijdsche behoeften zulks wenschelijk maken.
In het berigt nopens de verschillen met de Doopsgezinden en de Hervormden hier te lande, door welker Leeraren dezen en genen der Doopsgezinde Predikanten van Socinianerij beschuldigd, en dien ten gevolge door politiek gezag in hunnen dienst geschorst worden, vinden wij breedvoerig vermeld het gebeurde met den Eerw. j. stinstra, in leven Predikant te Harlingen. Hetgeen met de Leeraren in de Knype en op 't Heerenveen is voorgevallen, en 't welk door ypey omstandig verhaald wordt, voorbijgaande, kunnen wij niet nalaten voor een oogenblijk de aandacht te vestigen op het vermeldde ten aanzien der pogingen van de Doopsgezinden, ‘die, als Afgevaardigden van een aanmerkelijk getal Gemeenten in Vriesland, ter vergadering van den vollen Staatsraad, op den gewonen Landdag, in het begin des jaars

{==453==} {>>pagina-aanduiding<<}
1740, verschenen met een smeekschrift en eene ter nadere ontwikkeling dienende Deductie, of uitvoeriger betoog, waarin zij verzochten, dat hunne Leeraars in vervolg van tijd, overeenkomstig den algemeenen stelregel der Protestansche Kerk, van alle onderzoek nopens hun geloof, en van alle ondervraging naar menschelijke artikelen, het zij voor wereldlijke of kerkelijke Regtbanken, mogten ontheven worden, enz. Beide deze stukken waren vervaardigd door de meesterlijke hand van den geleerden stinstra. - Over 't geheel genomen was,’ naar 't oordeel van ypey, ‘het verzoek alierbillijkst; zij drongen op niets anders aan, dan 't geen op de grondslagen van den vrijen Nederlandschen Staat rustte.’ Maar zij vroegen te veel, naar 's Hoogleeraars gevoelen, met tevens op het herstel der Leeraren van de Knype en 't Heerenveen, die wegens Socinianerij beschuldigd en afgezet waren, áan te dringen. Het was onmenschkundig, zegt ypey. Dit kan zijn, de bekrompen denkwijze der Regters in aanmerking genomen zijnde, gelijk ook het gevolg uitwees: maar 't geen hij er bijvoegt: iniqua petebant, ut aequa obtinerent, kunnen wij niet overnemen, zoo lang onbewezen is, dat die Leeraars naar regt zijn behandeld geworden.
Deze Deductie had weder andere geschriften ten gevolge, die weder verdedigingen van de zijde der Doopsgezinden voortbragten. Te regt wordt als zeer partijdig en onnaauwkeurig gekenmerkt, 't geen de Groninger Hoogleeraar daniel gerdes destijds in de wereld zond, en 't welk aanieiding gaf tot de vervaardiging der vijf Predikatien, door stinstra, over de Natuur enz. van Christus Koningrijk. ‘Hierin handelde stinstra,’ naar 't oordeel van ypey ‘onverstandig, daar het uitgeven tot niet anders kon strekken, dan tot zijne eigene en zijner Geloofsgenooten algemeene schade’ (bl. 152). Waarom niet tevens tot uitbreiding van het Rijk der Waarheid? Met stilzitten, om schade en vervolging te ontgaan, zoude geen Hervormer geslaagd zijn in de bereiking van heilzame oogmerken. - Hetgene men niet in staat was door bewijsredenen te weêrleggen, wilde men met gezag stuiten. ‘De Gedeputeerde Staten (zegt ypey juist niet zeer malsch) namen ook in overweging, op welk eene wijze zij het best den balsturigen euvelmoed van dezen, hun hoog gezag aangrijnzenden, voorvechter der Socinianen in den teu-
{==454==} {>>pagina-aanduiding<<}
gel zouden kunnen brengen.’ - ‘Van wege de Staten werd eene aanschrijving gedaan aan alle de Theologische Faculteiten der vijf Vaderlandsche Akademien, en aan de zes Klassen der Hervormde Kerk in Vriesland, om derzelver oordeel over het werkje van stinstra schriftelijk mede te deelen, of hetzelve indedaad besmet ware met de schadelijke, zielverdervende en godslasterlijke gevoelens van f. socinus, of waarvoor het te houden ware?’ (bl. 154.) Allen waren van gevoelen: stinstra was een Sociniaan. Alleen de beroemde Hoogleeraar h.
venema verschilde van allen, en sprak hem vrij. Ypey is cordaat genoeg, het advies van venema boven alle andere adviesen in bondigheid te stellen, en de veroordeeling van stinstra aan partijdigheid toe te schrijven (bl. 160); schoon hij de verdraagzaamheid, door stinstra aangeprezen, toen minder oorbaar achtte, en liever zou gezien hebben, dat hij de ontruste gemoederen der Doopsgezinden tot bedaardheid vermaand had. Venema werd, gelijk niet onnatuurlijk was, ook al van geheime Socinianerij verdacht; en opmerkelijk is, 't geen ypey in eene aanteekening, op bl. 156, ter neder heeft gesteld: dat, namelijk, iemand van de leden der Staatsvergadering, bij het verzamelen der onderscheidene adviesen, zou gezegd hebben: dat van venema riekt toch wat naar den mutzerd; maar dat willem de vierde daarop terstond antwoordde: 't is echter het verstandigste van allen. Welk antwoord, zegt ypey, den Vorst eer aandeed.
Te vergeefs werd door stinstra eene Remonstrantie, en door de Doopsgezinden nog twee Verzoekschriften om herstel in zijnen dienst ingeleverd. ‘Wegens de ontoegeeflijkheid der Doopsgezinden - zegt ypey - waren de Staten van Vriesland wel genoodzaakt hunne ééns genomen maatregelen vol te houden. Hadde toch ééns de verdraagzaamheid der Doopsgezinden ingang gekregen, buiten twijfel zou dezelve niet gemakkelijk te besturen zijn geweest, maar de magt der Regering boven de hand zijn gestegen. Dit voor te komen, door haar ten minste voor als nog krachtiger tegenstand te bieden, scheen dus het best te zijn. - Recte monuit seneca (voegt ypey er bij in de noot): Facilius est excludere perniciosa, quam regere, et non admittere, quam admissa moderari: nam cum se in possessione posuerunt, potentiora rectore sunt, nec recidi se minuique

{==455==} {>>pagina-aanduiding<<}
patiuntur’ (bl. 162). - Dit te lezen, speet ons. Hoe kan het uit de pen loopen van een' Schrijver, die zelf aan vooroordeel en partijzucht de afzetting van stinstra toeschrijft, en immers wel weet, dat dit alleen toepassing zou kunnen vinden op menschen, die onregt wilden, of zich muitzuchtig betoonden? Dit dan toe te passen op hun, die door nimmer weêrlegde bewijsgronden de regten des gewetens kloekmoedig verdedigen!!
‘Langzamerhand werd de rust hersteld. Stinstra, door het woelen tegen de hooge Regering des Lands zich de grootste onaangenaamheden op den hals gehaald hebbende, was nu door ondervinding wijs geworden, en hield zich voortaan stil. Vijftien jaren bleef hij ambteloos te Harlingen wonen, zich geheel aan de letteroefeningen wijdende, waarvan de vruchten, door hem van tijd tot tijd in 't licht gegeven, hem eer aandoen. Eerst in 1757 werd hij, na betoond leedwezen, tot den predikdienst weder toegelaten, en aan zijne hem hoogachtende Gemeente wedergegeven.’ (bl. 164.)
Aldus neemt ypey afscheid van den Eerw. stinstra, wiens gedachtenis bij de voorstanders van grondige geleerdheid, gezonde schriftverklaring, en raisonnabele denkwijze, meer in regtmatige achting zal blijven, indien zij 's mans gedrag onpartijdig beoordeelen, en zijne schriften met liefde tot de waarheid lezen, dan wanneer zij alleen afgaan op 't geen wij te zijnen opzigte door den Hoogl. ypey geboekt vinden.
Hierop volgen berigten nopens eenige andere verschillen van minder belang - van de voornaamste Godgeleerden onder de Doopsgezinden - van hunne Systematische Godgeleerdheid, Zedeleer, Uitlegkunde, Preektrant, Katechetisch Onderwijs en Kweekschool voor aanstaande Godsdienstleeraren; welk, zoo veel wij onderrigt zijn, eenige kleine onnaauwkeurigheden uitgezonderd, naar waarheid geboekt, tot lof strekt van de Doopsgezinden.
Ongunstig, doch onverdiend, in ons oog, zijn de scherpe trekken, waarmede (bl. 175) het Uitlegkundig Woordenboek van den Hoogleeraar hesselink wordt afgeschetst. ‘In dat werk - dus lezen wij - hoe zeer het de baarblijkelijkste kenmerken draagt van 's mans bekwaamheden in het uitleggen der H.S., ziet men, hoe zeer toch ook in den tegenwoordigen tijd vele Doopsgezinden afgedwaald zijn van het

{==456==} {>>pagina-aanduiding<<}
spoor hunner Vaderen’ - (Wonderlijk, dat ypey, die immers wel weet, dat het meerendeel der Doopsgezinden niet gewoon is te zien op het voorbeeld hunner seilbare Voorvaderen, maar alleen op dat van hunnen éénigen Meester Jezus Christus, tot een punt van bezwaar kan maken, dat zij van hunne Vaderen verschillen! Zij willen zichimmers niet naar menno, galenus abrahams of anderen genoemd hebben) - ‘en met de zoogenaamde Neologen in Duitschland, wier poging het is, de allerbelangrijkste leerstukken der Christelijke Godsdienstleer te doen doorgaan voor menschelijke bijvoegselen van, door vooroordeel verblinde, Theologanten, éénen weg zoeken langs te treden.’ - (Waarom die hatelijke Neologen hier ter bane gebragt, waarvoor men nu algemeen nog zoo bang is, als men voormaals was voor de leelijke Socinianen?) - ‘'t Is toch allerduidelijkst te ontdekken, dat deze anders uitmuntende Schristuitlegger zijn best heeft trachten te doen, om de gewone bewijsplaatsen des N.T., waaruit de kenmerkelijkste leerstukken van onze Protestantsche Geloofsbelijdenissen ontleend worden, zoo te verklaren, dat er somtijds naauwelijks eenige schaduw derzelven overblijft.’ - Mag iemand een uitmuntend Schriftverklaarder heeten, die zijn best doet, de Leerstukken, waarin de Protestanten eenstemmig denken, aldus weg te moffelen? De Heer ypey beroept zich op het stukske, in 1793 uitgekomen: de nieuwe Hervorming onder de Doopsgezinden, en maakt ook gewag van hesselink's Brief aan de Lezers van zijn Woordenboek - maar als hij dan eens den geest, die in beiden doorstraalt, had vergeleken en met onpartijdigheid beoordeeld, waarlijk hij zou met verontwaardiging het
eerstgenoemde hebben moeten verachten, en de edel en zachtmoedigheid, die in den aangeduiden Brief heerscht, onder de karaktertrekken van dezen uitmuntenden Schriftverklaarder geroemd hebben. Gelijk hesselink in dien Brief, alsmede in de Voorredenen voor de eerste en tweede Uitgave des Woordenboeks, er verre af is, zich als onfeilbaar op te geven, en zich gereed toont, om de dwalingen, zoo ze hem behoorlijk betoogd worden, te verbeteren, zoo blijkt immers overal uit zijne schriften, dat helderheid van oordeel en andere bekwaamheden zich steeds bij hem met heusche bescheidenheid vereenigen. Wat is het dan onheusch, zonder de gegrond-
{==457==} {>>pagina-aanduiding<<}
heid der berisping in eenige bijzonderheden te ontwikkelen, 's mans gevestigde achting, zoo mogelijk, een knak te geven, door hem in de rij der algemeen geschuwde Neologen te rangschikken, en als van kwade trouw te beschuldigen! Dit strookt even weinig met de liefde des naasten, als het op goeden grond steunt, dezen treurtoon aan te heffen: ‘Hoe beklagelijk is het dus, dat, hetgeen zoo velen onderzoekeren der Evangelische waarheid bejegend is, ook als een wezenlijk gebrek in dezes voortreffelijken mans uitlegkundige schriften gevonden wordt - dat hij, namelijk, om het ware middelpunt zoo dikwerf heentreedt, zonder het gelukkig te treffen. Ware er dit gebrek niet in, dan zoude het buiten allen kijf het uitstekendste Exegetisch Werk zijn, 't welk in ons Vaderland ooit het licht heeft gezien’ -!! De Hoogl. ypey moest begrepen hebben, dat hesselink geen Dogmatisch, maar Exegetisch Woordenboek geschreven heeft, en had bovendien beter gedaan, zich, in eene Historie, van zulke, zoo oppervlakkige als liefdelooze, critiques te onthouden.
Het historisch verslag van de Doopsgezinden wordt besloten met een, in vele opzigten, belangrijk berigt van de Baptisten in Engeland en Noord-Amerika. Zoo min wij hiervan stukswijze opgave kunnen doen, varbiedt ook ons tegenwoordig bestek, dit te ondernemen ten aanzien der geschiedkundige berigten van het Kerkgenootschap der Remonstrantschhervormden, der Rhijnsburgers, der Kwakers, der Boheemsche en der Evangelische Broederen. Wij hebben dezen met veel genoegen gelezen - en schoon het gebleken is, dat wij den arbeid des Hoogleeraars tot ons leedwezen niet van onnaanwkeurigheid en eenzijdigheid mogten vrijkennen, zoo willen wij echter geenszins ontveinzen te gelooven, dat ypey, over 't geheel, vrij wel het onpartijdige met het belangrijke vereenigt. Is hij dan hier en daar te scherp in uitdrukkingen, wij vinden hem doorgaans, tot onze blijdschap, bezield met eene loffelijke zucht, om de vroegere misvattingen, door vooroordeel en sectegeest ontstaan, te verhelpen, en ook aan Dissenters, daar het vereischt wordt, regt te laten wedervaren.
Dit Deel is mede te bekomen als het Eerste Deel der Geschiedenis van de hijzondere Kerkgenootschappen en Godsdienstsekten der Protestantsche Dissenters in de XVIIIde Eeuw.





{==458==} {>>pagina-aanduiding<<}

Het Leven van jezus en zijne Leer. Door W.E. de Perponcher. Te Utrecht, bij J. van Schoonhoven. 1808. Voor Rekening van den Autheur. In gr. 8vo. XVI en 375 Bl.

De onvermoeide hand van den Heere de perponcher levert, met dit geschrift, een nieuw bijvoegsel tot zijne overige tot hiertoe uitgegevene werken, ter bevordering van 't regt en nuttig gebruik der Heilige Schrift.
Het is geene nieuwe vertaling der vier Evangelien, veel minder eene tijdrekenkundige aaneenschakeling en beoordeeling der Evangelische verhalen, maar een doorloopend verhaal van 't leven en de leer en leerwijze van Jezus, getrokken uit de vier Evangelien en 't begin van de Handelingen der Apostelen; waarbij nog, aan 't slot, in weinige bladzijden, uit de vroegere en latere geschiedenissen een kort verslag gevoegd is, over de uitbreiding der Kerk, van de eeuw der Apostelen af tot op onze tijden.
't Verhaal zelf van de leer en 't leven van Jezus is doormengd met korte aanmerkingen, die de kundige Schrijver, alles met een wijsgeerig oog beschouwende, (op grond van elders in andere schriften breedvoerig ontwikkelde denkbeelden over de lotgevallen van Jezus en over zijne geheele leer- en handelwijze,) heeft geoordeeld te kunnen dienen tot opheldering der Evangelische verhalen, en om het belangrijke derzelven te doen opmerken; waarover de Voorrede verdient nagelezen te worden.
Zij, die de vorige schriften van den achtingwaardigen de perponcher over den Bijbel tot hiertoe verzameld hebben, zullen zich wel gaarne ook dit boek aanschaffen. 't Verdient onder dezelven geene geringe plaats, en behoeft ook door hun, die anders aan de leiding der gedachten van bergen, in zijne Gedenkwaardigheden uit het Leven van Jezus, of ook wel van hess, in 't Leven van Jezus, en dergelijken meer gewoon zijn, niet geheel ter zijde gelegd te worden.


{==459==} {>>pagina-aanduiding<<}

Nederland, en in 't bijzonder het Protestantsch Christendom, op nieuw opgewekt, om acht te slaan op de teekenen van dezen tegenwoordigen tijd, enz. enz. IIde Stuk. In 's Hage, bij de Erve J. Thierrij en C. Mensing. 1809. In gr. 8vo. 162 Bl.

Men erinnert zich een voorgaand Stukje van soortgelijken titel, reeds in 1800, bij W. Brave, te Amsterdam, in 't licht gegeven, waarvan wij ook kort daarna verslag gedaan hebben (*).
De draad van het derde voorstel, aldaar voorgedragen en ontwikkeld, wordt hier opgevat, met de naspeuring van het tweede gedeelte van het zesde zegel, in de Openb. van Joannes, Hoosdst. VII. Waarna de Schrijver voortgaat tot het daarop volgende zevende zegel, H. VIII:1. en andere bijzonderheden, waarvan dan, op eenen beslissenden toon, de toepassing gemaakt wordt op 't geen er van tijd tot tijd in Europa is voorgevallen en nog dagelijks voorvalt, en verder te wachten staat. 't Komt hem inzonderheid aanmerkelijk voor, dat, sedert de uitgave van 't eerste Stukje, de vervulling van 't geen toen nog, als in de duistere toekomst verborgen, door hem voorspeld was, aanvankelijk schijnt zigtbaar te worden. Hij had daar, bl. 72, 73, te kennen gegeven, dat er een zevende hoofd van het Antichristisch Beest, met ondergang van het zesde hoofd, (dat der Duitsche Keizeren,) en daarin de verlevendiging van de Roomsche heerschappij te wachten was. Dit had hij uit de geheimzinnige beelden van het Boek der Openbaring, reeds in 1800, voorspeld, toen die opgegane Zon, welke sedert met eenen bijna onbegrijpelijken voortgang is opgerezen, en van welke bijna alle andere lichten van dit werelddeel haren glans ontleenen, nog geheel onzigtbaar was. 't Zal dan nu te bezien staan, of alles, wat door dit zevende hoofd van het Antichristisch Beest moet daargesteld worden, waarlijk in 't vervolg zijne vervulling zal bekomen: waaromtrent de Schrijver voorzigtig genoeg is, zich minder stellig te verklaren.
Hoe ter nederdrukkend en ontmoedigend ondertus-
{==460==} {>>pagina-aanduiding<<}
schen de uitzigten zijn mogen, die hij, in deze en andere Godspraken, meent ontdekt te hebben, de hoop op betere tijden, die toch eenmaal volgen zullen, heeft hem merkelijk opgebeurd en onderschraagd, en op dien grond tracht hij ook zijne medechristenen moed in 't lijf te spreken. Hij zelf heeft voor zich, bij de ontwikkeling van al het verhandelde, die zaligheid gesmaakt, welke, volgens de beloste van Jezus, in het onderzoek van de geheimen der toekomst gelegen is, en blijft die smaken, bij 't vooruitzigt van dien dag van zaligheid, die, met den aanvang van het duizendjarig Rijk, uit alle de rampen van dezen en van den aannaderenden tijd staat te komen. Wij misgunnen niemand dat genoegen; maar kunnen het der groote menigte van zwakgeloovigen, die hun oordeel omtrent de vervulling van zoo vele duistere voorstellingen, in weerwil van 's mans allersterkste verzekeringen, liever nog wat opschorten willen, niet ten kwade duiden, dat zij er zoodanige geruststelling en vertroosting onder alles, wat men dagelijks ziet gebeuren, niet in kunnen vinden.

Acta Instituti Clinici Caesareae Universitatis Vilnensis, Auctore Josepho Frank, &c. Annus primus 1808. Annus secundus 1809. Dat is: Handelingen van het Kliniesch Instituut der Keizerlijke Hoogeschole te Wilna, enz. In 's Hage, bij Immerzeel en Comp. In gr. 8vo.

De hier aangekondigde Handelingen moeten als een nadruk beschouwd worden van die, welke oorspronkelijk te Leipzig in het afgeloopen jaar zijn uitgegeven. Dadelijk na derzelver uitgave kwamen zij Rec. in handen; gretig opende hij die, daar de naam van frank, den Vader zoo wel, als den Zoon, in de geschiedenis der geneeskundige omwenteling zulk een eclat gemaakt heeft; gelijk ieder, bij wien de zucht voor geneeskundige lectuur huisvest, bekend is. - Luisterrijk is de zegepraal, welke de Geneeskunde van vroegere dagen, op verstandige ondervinding gegrond, behaalt, daar zij een' der ijverigste voorstanders van de theorie van brown het, der eigenliefde zoo moeijelijk af te dwingen, peccavi hoort uitspreken. Deze verzeke-
{==461==} {>>pagina-aanduiding<<}
ring, van in vele opzigten gedwaald te hebben, wordt openlijk in de Inleiding dezer Handelingen gegeven; en al ware dus deze inleiding, zonder eenige verdere bijvoeging, op zich zelve alleen uitgegeven, dan zou zij echter eene hoogst belangrijke bijdrage tot de geneeskundige geschiedenis, en een echten proefsteen van de zoo vaak miskende verdiensten der eerste beoefenaren der Geneeskunde, opgeleverd hebben. De Man, van wiens verkleefdheid aan het nieuw geworden Stelsel van brown zijn, voor weinige jaren te Weenen uitgegeven, Werk, onder den titel: Ratio Instituti Clinici Ticinensis, voor hetwelk de zoo fraaije Voorrede van zijnen Vader gevonden wordt, de duidelijkste sporen draagt, erkent thans openhartig, dat hij in dien leeftijd, waarin eene hevig werkende verbeeldingskracht de rede onder haar gebied onderwerpt, eenigermate van den regten weg afgedwaald is; dat hij, ofschoon de leer van brown vele nuttige voorschriften bevat, (en wie zal dit niet erkennen?) aan dezelve echter te veel toegeschreven, en daarin bijzonder gedwaald heeft, alsof de geneeskundige wetenschap binnen zekere
stelselmatige grenzen gehouden en uitgeoefend kon worden; - hij keert met geestdrift tot dien weg terug, welke door hippocrates, sydenham, baglivius en anderen gebaand is, vol overtuiging de lezing, de herhaalde lezing hunner geschriften allen aanbevelende, die zich op de echte Geneeskunde willen toeleggen. Gewigtige raad! Leent toch aan denzelven uwe aandacht, te onberadene voorvechters voor eene theorie, waarvan God weet hoe velen de ongelukkige slagtoffers zijn geworden! prent dien raad diep in uwe ziel: want het is een teruggekeerd ijverig voorstander, die u denzelven op het ernstigst geeft.
Na zijne eerste algemeene aanmerkingen, deelt de kundige Schrijver het berigt mede van de inrigting van het Instituut van Wilna zelf, waarin allerwegen op het naauwkeurigst voor den zieken gezorgd wordt; terwijl men aldaar, ter wegneming der besmetting en van het bederf der lucht, de bekende zure berookingen van guyton morveau en smith aanwendt: de zindelijkheid wordt daar op het zorgvuldigst in acht genomen, enz. Eene beschouwing van het klimaat van Wilna, en van dat der omliggende streken, benevens de opgave van die kwalen, welke aldaar het meest gevonden

{==462==} {>>pagina-aanduiding<<}
worden, zonder dat er eene eigenlijke endemische (landziekte) heerschende is, besluit deze inleiding, waarop nu de mededeeling der waarnemingen zelve volgt. Zij bevatten in het eerste Stukje 27, en in het tweede 19 hoofdstukken, welke alle uit onderscheidene ziektegevallen bestaan; deelende de Schrijver meestal zijne aanmerkingen en gedachten mede, aangaande den aard, de oorzaken der ziekte zelve, en hare doelmatige genezing, welke dan nu ook in meer dan één opzigt verschillen van die, welke de Schrijver elders (*), als ijverig voorstander van de leere van brown, koesterde. Zoo verklaarde hij te voren, dat de febres gastricae door te groote hoeveelheid van bedorven, zelfs van gezond voedsel, maar dat de krachten der maag en ingewanden te boven ging, ontstonden, en dat hij uit eigene overtuiging gedrongen was, het gevoelen te omhelzen van diegenen, welke de oorspronkelijke ziekten, uit buikvervuiling ontstaande, (morbi gastrici, saburrales), slechts weinige gevallen uitgezonderd, geheel ontkenden; - terwijl hij nu in deze zijne Handelingen, bladz. 60 en 61 van het eerste Stukje, schrijft, dat niets van de waarheid meer verwijderd is, dan het denkbeeld, alsof de genoemde ziekten alleen uit onmatigheid of door nadeelige spijzen haren oorsprong zouden hebben. Niet zelden, zegt hij wijders, kan eene ziekelijke afscheiding in de chijlmakende ingewanden de maag en darmen zoodanig met stoffen, zoo wel in hoeveelheid als hoedanigheid nadeelig, ophoopen, dat de oorspronkelijke ziekte, welke voorzeker oorzaak tot deze ziekelijke afscheiding geeft, daardoor toeneemt, en de ontlastende middelen allernoodigst vereischt worden. - Op zulke en dergelijke wijzen vinden wij in de verschillende ziekte-historien aanmerkingen verspreid, die ons den, uit
liefde tot de waarheid, van eene vroegere theorie terug gekomen, verstandigen Man doen onderscheiden. Hier ziet men hem de eenzijdige Browniaansche verdeeling der ziekten in sthenische en asthenische verwerpen, ginds het ontoereikende der verhandeling van horn over de longöntsteking aantoonen, en integendeel de lezing der geneeswijze van baglivius ten sterkste aanbevelen, dáár eenen door beroerte overvallen lijder door aderlating en eene

{==463==} {>>pagina-aanduiding<<}
antiphlogistische geneeswijze genezen, wiens toestand een' te onvoorzigtigen Browniaan zou misleid, en tot eene tegenovergestelde geneeswijze genoopt hebben; verklarende de Schrijver rondborstig, Gode te danken, dat hij nu, en niet in die dagen, toen hij een aanklever der Browniaansche stellingen was, dezen zieken ter behandeling had gekregen, daar deze alsdan onder zijne geneeswijze de eeuwigheid zou zijn ingegaan!
Gelukkig dus, dat deze belangrijke Handelingen ons al weder van de waarheid overtuigen, dat geen middel zekerder gaat, dan de kunst, om, op eene beredeneerde wijze, aan het ziekbed, op de uitspraken van de hoogste regtbank, die der ondervinding, aandachtig het oog te vestigen, en alzoo voor de Geneeskunde de uitgave van naauwkeurige en aan het ziekbed opgezamelde waarnemingen, waartoe ook die van het Instituut van Wilna behooren, hoogstbelangrijk blijft!




Reizen in China, inhoudende Beschrijvingen, enz. gemaakt en verzameld gedurende het verblijf in het Keizerlijk Paleis van Yuen-min yuen, en in eene daarop gevolgde Reis door het Land van Pekin tot Canton, enz. Door John Barrow, voorheen Geheim-Secretaris van den Grave Van Macartney. Uit het Engelsch. IIde Deel. Met Platen. Te Haarlem, bij F. Bohn. In gr. 8vo.

Anderwerf wilden wij ons niet schuldig maken aan hetzelfde verzuim omtrent hetzelfde Werk (*), namelijk een te lang verwijl der Beoordeeling en Aankondiging; wij namen het daarom, terstond na de ontvangst, ter hand; te meer, daar, ondanks de allerwegen doorstralende Engelschgezindheid des Schrijvers, waaromtrent wij te meermalen gelegenheid vonden eene en andere aanmerking te maken, zijne Schriften zoo veel treffelijks bevatten, en zijne wijze van voordragt den bekwamen penvoerder allezins aanwijst. Ons, aangaande gemelde bijzonderheid, op onze Recensien, zoo van het vorig Deel dezes Werks, als van andere ver-
{==464==} {>>pagina-aanduiding<<}
taalde Schriften van den Heere barrow, beroepende, zetten wij ons, om niet in herhalingen te vervallen, tot de opgave van den voornamen inhoud dezes Tweeden Deels, waarin wij meer overnemenswaardigs vonden, dan ons bestek toelaat te plaatsen; niet twijfelende, of onze Lezers zullen zich opgewekt vinden, om zich een Werk aan te schaffen, 't geen de weetgierigheid omtrent het Chinesche Volk voldoen zal, ten opzigte van de hier behandelde bijzonderheden, oordeelkundig gerangschikt, schoon, onzes inziens, de aard der behandelde stoffen eene meerdere onderscheiding dan in drie Hoofdstukken voegelijk zou gevorderd hebben.
Het Vde Hoofdstuk, het eerste dezes Boekdeels, behelst hoofdzakelijk: Manieren en vermaken van het Hof. - Hoe de Ambassadeurs er ontvangen worden. - Karakter en bijzondere Levenswijs van den Keizer. - Zijne Gesnedenen en Vrouwen.
De stijfheid des Hoflevens in China vermeldende, verschaft het toeval hem gelegenheid tot een verhaal, hoe de Hovelingen die stijfheid wel eens afleggen. Te Canton ontmoetten de twee Geleiders des Engelschen Gezantschaps een van hunne oude kennissen, den Gouverneur van eene Stad in Fokien. Hij gaf hun een avondonthaal op de rivier in een prachtig jagt, waartoe barrow heimelijk genoodigd was. In de kajuit komende, vond hij de drie Heeren zitten, hebbende ieder een jong meisje bij zich, die zeer rijk gekleed waren, en die hare wangen, lippen en kin hoogrood, en het overige van het aangezigt met wit geblanket hadden. Hij werd door ieder van die Juffers verwelkomd met een kop heeten wijn, daar zij eerst van dronken om het hem toe te brengen. Gedurende den maaltijd, welke, zoo in getal van schotels als in verscheidenheid van spijzen, alles overtrof, wat hij tot hier toe in het land gezien had, speelden de meisjes op de fluit en zongen eenige deunen; doch er was niets innemends, noch in het een, noch in het ander. Zij bragten den avond zeer genoegelijk door, zonder eenige achterhouding; doch henen gaande, werd barrow door vam verzocht niets te laten blijken van 't geen hij gezien had, vreezende, gelijk hij veronderstelde, dat zijne medebroeders in rang hem zouden veroordeelen, wegens zijne onvoorzigtigheid in een barbaar toe te laten als een getuige zijner afwijking

{==465==} {>>pagina-aanduiding<<}
van goede zeden. Het jagt en de meisjes waren beide voor die gelegenheid gehuurd.
Overeenkomstig met der Chinezen wetten tegen de overdaad, is er aan het verblijf des Keizers weinig uiterlijke vertooning of grootschheid te zien. - De dikwerf door barrow berispte vernederende plegtigheden, waaraan het Hollandsch Gezantschap zich onderworpen had, en deszelfs bestendig verblijf in de Hoofdstad, doet hem gebruik maken van een Dagverhaal, gehouden door een jong Heer in 't gevolg dezes Gezantschaps; dit noemt hij een handschrift, op welks naauwkeurigheid men staat kan maken: ook haalt hij het Dagverhaal van van braam aan (*), doch alleen ter plaatse, waar een zeer vernederend onthaal op spijzen van 's Keizers tafel voorkomt, zonder te gewagen van de meerdere gunstbewijzen, het Hollandsche Gezantschap boven het Engelsche betoond. Die berigten des Hollandschen Gezantschaps, met Lord macartney's beschrijving van diens gehoor en der plegtigheden op 's Keizers geboortedag, hem door zijne Lordschap op eene verpligtende wijze toegestaan uit zijn Dagverhaal over te nemen, stelt hem in staat om des veel te vermelden, 't geen zich vermakend laat lezen.
De groote Pantomime strekke ten voorbeeld. Lord macartney zag dit stuk, 't geen hij, van wege de goedkeuring, daaraan gegeven, voor eene uiterste poging van uitvinding en vernuft hield. Het scheen hem toe, eene vertooning te wezen van het Huwelijk tusschen den Oceaan en den Aardbodem: de laatste vertoonde deszelfs verschillende rijkdommen en voortbrengsels, als draken, olifanten, tijgers, arenden en struisvogels, alsmede eiken en boomen van allerlei soort. De Oceaan had echter ook wat in te brengen, en vertoonde op het tooneel zijnen rijkdom, in de gedaante van walvisschen, dolfijns, leviathans en andere zeemonsters, behalve schepen, rotsen, schelpen en koralen; hetwelk alles door verborgen spelers werd uitgevoerd, die deswegen niet weinig bewonderd werden. Na dat deze twee land- en zeeschepsels, in staatsie, elk afzonderlijk, een

{==466==} {>>pagina-aanduiding<<}
geruimen tijd het tooneel rond gewandeld hadden, voegden zij zich bij elkanderen tot een ligchaam, en toen op het voorste gedeelte van het tooneel nog eenige bewegingen gemaakt hebbende, scheidden zij zich ter regter en ter linker zijde, om een doorgang te geven aan den Walvisch, die de bevelhebbende officier scheen te wezen, en die, na zich vlak voor 's Keizers zitplaats gesteld te hebben, eenige tonnen waters uit deszelfs mond in den bak spoog, doch 't welk terstond door de openingen in den vloer wegliep. Dit uitspuwen werd ten hoogste toegejuichd, en twee of drie voorname lieden, welke naast mij zaten, stootten mij aan, opdat ik er toch bijzonder acht op zou geven, terwijl zij gelijktijdig verscheidene malen riepen: Hao kung hao! Fraai, mooi! - Wie weet, hoe, bij eene voortgaande Tooneelverbastering (*) hier te lande, zulk eene vertooning zon zijn toegejuichd geworden!
Barrow merkt op, dat het Tooneel, sedert den tijd dat China door de Tartaren is vermeesterd geworden, veranderd is. Hiervan geeft hij verslag, en vermeldt (onder andere koddige bijzonderheden) dat de eenheid van het bedrijf bij hen zoo wordt in acht genomen, dat er bij hen geene verandering van tooneel plaats heeft. Om de verbeelding te hulp te komen, is hunne manier van behandeling in de daad belagchelijk genoeg. Wanneer het vereischt wordt, dat een Generaal op eene verafgelegen onderneming moet gezonden worden, gaat hij op een stok rijden, gaat er een keer twee of drie mede over het tooneel, klapt met eene kleine zweep, en zingt een zang; als dit afgeloopen is, staat hij een weinig stil, en begint zijn stuk weder voort te zetten, wanneer men onderstelt dat de reis gedaan is. - Het gebrek aan de noodige behoeften voor het tooneel doet hen dikwijls personen voor zaken gebruiken. Indien, bij voorbeeld, eene bemuurde stad moet bestormd worden, gaat er een hoop soldaten achter het tooneel op elkander liggen, en dit vertoont dan den wal of muur, waarover de bestormende partij moet heenklouteren. - Het is niet ongewoon, dat een enkel tooneelstuk dikwijls alle de gebeurtenissen van eene geheele eeuw bevat,

{==467==} {>>pagina-aanduiding<<}
of somtijds wel van meer dan het dubbel van dien tijd. - Van de gruwzaamheden, ten tooneele gevoerd, geeft barrow staaltjes; voor de ontuchtigheden schuift hij een gordijn. Hij schrijft: ‘In 't kort, het grootst gedeelte van de vermakelijkheden der Chinezen is hedendaags zoo kinderachtig, zoo lomp en gemeen, dat de poetsemakers en poppenspelen, die men op eene gemeene boeren-kermis in Engeland ziet, er nog beschaafd, belangrijk en verstandig bij zijn. In postuurmaken, koorddansen, rijden en dergelijke oefeningen zijn zij oneindig minder dan de Europeanen; doch in de verscheidenheid van hunne vuurwerken overtreffen zij misschien de geheele wereld. In andere opzigten zijn de vermakelijkheden in de hoofdstad van China van zulk een lagen en nietsbeduidenden aard, dat zij geene overeenkomst hebben, noch met de gemaakte deftigheid van de regering, noch met de onderstelde beschaafdheid des volks.’
Dit Hoofdstuk wordt besloten met eene Karakterbeschrijving van den ouden, nu overleden. Keizer tchien lung en de Troonsopvolging.
Het VIde Hoofdstuk loopt over Taal, Letterkunde en Fraaije Kunsten, Wetenschappen, Werktuigkunde en Geneeskunst. - Over de Taalkunde is hij breed, daartoe in staat gesteld door den daar in ervarenen Sir george staunton. - Voorts verklaart hij het Man-tcho Tartaarsche Karakter, welk, indien dit Huis nog eene eeuw langer op den troon blijft, naar alle waarschijnlijkheid, zijns bedunkens, de Chinesche Taal zal uit den weg schuiven, of ten minste de taal van het Hof worden. In beide de gevallen helderen de Taalkarakters dit onderwerp, 't geen voor geene overneming vatbaar is, op. Niet veel roems mogen de Chinezen op hunne Letterkunde dragen; en zal het Dichtstukje des Keizers op de Thee voor een der beste stalen verstrekken, dan zullen de overige zeer weinig te beduiden hebben. - De Zons- en Maansverduisteringen verwekken er de grootste neerslagtigheid en belagchelijkste gebaren, om den Draak van deze hemellichten te verwijderen. Hunne onbedrevenheid in de Starrekunde blijkt uit de onbekwaamheid om een Almanak te vervaardigen. De Rekenkunde verdient eenigen lof. De Scheidkunde is er niet als wetenschap bekend, schoon verscheidene takken in gemeen gebruik zijn. Buskruid is er vroeg bekend geweest; dan hun

{==468==} {>>pagina-aanduiding<<}
geschut en schietgeweer is jammerhartig. In het vervaardigen van Porselein, wat de stoffe aangaat, verdienen zij grooten lof, en munten uit in het snijden van Ivoor. Veelvuldig gebruik weten zij van de Bamboes te maken. Hun Papier heeft, ten aanzien van de grootte en dunheid, bijzonderheden. De oudheid hunner Drukkunst lijdt geen twijfel, doch dezelve is uit den aard hunner karakters zeer gebrekkig.
Groot is der Chinezen verachting van de Kunstwerken der Vreemden; dan groot ook hunne onkunde in de ontdekkingen bij andere Volken. Wij konden ons van lagchen niet onthouden bij het lezen, dat onder de geschenken, uit Europa gebragt, ook al de toestel was voor eene Luchtpomp en verscheidene werktuigen, bestemd om proeven met de Electriciteit te doen. De Keizer, het oog daar op hebbende laten vallen, vroeg aan den Gesnedenen, die bij hem was, waartoe dezelve dienden. Deze, die dagelijks zijn werk maakte om het gebruik van verscheidene stukken dier geschenken te leeren, ten einde bij gelegenheid den uitleg daarvan aan zijnen Meester te kunnen geven, was niet in staat om zijne Keizerlijke Majesteit het gebruik daarvan te doen begrijpen. Ik denk, zeide de oude Monarch daarop, dat het geschikt is tot speelgoed voor sommige mijner grootste kinderen. - De staaltjes van der Chinezen Muzijk zijn niet uitlokkend.
Der Chinezen Schilderkunst is zeer gebrekkig, bovenal wat het verschiet betreft, schoon hunne kleuren uitmunten. Op Beeldhouwkunde mogen zij niet roemen. Hunne Bouwkunde verdient geen lof; alleen steken zij uit in het maken van Bruggen met derzelver bogen. De groote Muur van China en het Kanaal worden met onderscheiding gedacht.
Alle deze bijzonderheden en mindere ligt barrow op eene onderscheidende wijze toe, en 't geeft hem aanleiding tot deze algemeene opmerking: ‘Men zag duidelijk in de keuze, welke zij maakten van kostbare geschenken tot de wetenschappen betrekkelijk, dat men van hunne kundigheid en geleerdheid veel te hooge gedachten had. Zij hadden geene de minste achting voor hetgeen zij niet konden begrijpen, en stukken van kunst dienden alleen om hunne wangunst gaande te maken, of hunnen hoogmoed te kwetsen. Als er wederom een Gezantschap naar Pekin moet gezonden worden, zou ik

{==469==} {>>pagina-aanduiding<<}
het raden mede te nemen goud, zilver, staal, kinderspeelgoed en andere kleinigheden, benevens fijne lakens en casijmiren, en die de voorkeur te geven boven alle andere: want voor het tegenwoordige zijn zij volstrekt onbekwaam, om eenig stuk, hoe groot en fraai het ook wezen mag, betrekking hebbende tot kunsten en wetenschappen, naar waarde te schatten.’ - In het vak der Heel- en Geneeskunde zijn de Chinezen gansch ten achtere. De staaltjes hiervan zal men niet zonder lagchen kunnen lezen, en zoo min die spieren kunnen bedwingen, als die bij het te meldene geval buiten werking houden. ‘Het wordt voor eene schending der goede zeden gehouden, wanneer een man in 't gezelschap van vrouwen gezien wordt, en nog veel meer, wanneer hij de hand van eene dier schoonheden aanraakt. De Geneesheeren, niet gaarne hun loon verliezende, hebben daarop eene zonderlinge manier uitgedacht om den pols te voelen. Een zijden koord wordt vastgemaakt aan de hand van de lijderesse, hetzelve door een gat in den muur of het beschot in een ander vertrek gebragt, en aldaar den Doctor in handen gegeven, die dan met eene bespottelijke plegtigheid de oorzaak van de ziekte verklaart en de middelen tot genezing voorschrijft.’
Aan het Gouvernement - Wetten - Verhuringen van Landen en Belastingen - Inkomsten - Burgerlijke en Militaire Rangen en andere Inrigtingen, is het VIIde of laatste Hoofdstuk gewijd. - Zeer juist, schoon scherp, is barrow's aanmerking over den zoogenaamden Vaderlijken Regeringsvorm in dit Rijk; te weten, dat een stelsel van Regering, hetwelk zoo aannemelijk schijnt in de beschouwing, aan zoo vele misbruiken in de oefening onderhevig is, en dat die vaderlijke zorg en toegenegenheid in de Gouverneurs, en de kinderlijke pligt en eerbied van hunne onderhoorigen, veel eigenlijker bij de eerste zou kunnen genoemd worden tirannij, onderdrukking en onregtvaardigheid, en bij de andere vrees, bedrog en ongehoorzaamheid. - De vergelijking tusschen de Regering van China en Rusland is treffend. In China heeft geen erfelijke Adel plaats; de Drukpers is er vrij; de Wetten en Strafoefeningen verdienen veelvuldige opmerking.
Barrow's aanmerkingen over den duur des Chineschen Rijks, en de oorzaken daarvan, zijn zeer toelich-
{==470==} {>>pagina-aanduiding<<}
tend. De Landbouw wordt er zoo zeer geacht en aangemoedigd, als de Koophandel veracht en gedrukt. De Belastingen tot onderschraging van het Gouvernement zijn ver van zwaar of drukkend voor den Onderdaan te wezen. Het geheele beloop van alle de schattingen, die ieder persoon moet betalen, zal, op zijn ruimst genomen, niet boven de vier Engelsche schellingen in een jaar bedragen. Dan tegen dit voordeel, zoo groot in 't oog der genen, die zich door zware belastingen gedrukt voelen, staan nadeelen over, die het niet verkieslijk maken. Met dit al zijn de Rijksinkomsten groot, en bestrijden zoo verre de uitgaven, dat, na aftrek van 't geen geheel het Burgerlijk en Militair bewind kost, er jaarlijks voor den Keizer overschiet 14,034,734 P. St.
Groot zeker is der Chinezen krijgsmagt; dan wij stemmen met barrow in, wanneer hij, de opgave van vamta-gin, dat dezelve in vollen Vrede bestaat in achttienmaal honderd duizend man, waarvan er een millioen voetvolk en achtmaal honderd duizend ruiters zijn, medegedeeld hebbende, de vergrooting der Chinezen, bovenal in getallen, herinnert.
De jongste berigten uit China zijn voor de tegenwoordige Regering der Tartaren van een kommerlijken aard. Barrow schrijft met regt: ‘Of dit alleroudste Rijk onder de menschen lang zal blijven in dien zelfden standvastigen staat, is een enkel raadsel; maar dit is zeker, dat de Chinezen ten uiterste misnoegd zijn, en niet zonder reden, over den meesterachtigen toon, dien de Tartaren openlijk aannemen; en schoon zij zich moeten buigen en onderwerpen, indien zij tot eenig aanzien willen geraken, haten zij hen eenparig met een volkomen haat. Vast gaat het, dat, wanneer de vaneenscheuring of slaking van dit werktuig zal plaats hebben door eenen opstand of omwenteling, zulks zijn zal ten koste van millioenen levens.’





{==471==} {>>pagina-aanduiding<<}

Historie van de Waag te Amsterdam. Door A. Fokke, Simonsz. Met Platen, Te Amsterdam, bij H. Gartman. In gr. 8vo. 86 Bl.

Historie van de Waag, weleer gestaan hebbende op den Dam te Amsterdam; zoo luidt de meer bepaaldelijk aanwijzende Titel, ter plaatse alwaar de Heer fokke zijne Historie aanvangt. Amsterdammers weten 's Mans bedoeling; voor elders wonenden blijft dezelve raadselachtig, inzonderheid wanneer zij weten, dat binnen Amsterdam meer dan één Waaggebouw wordt gevonden. Het is bekend, hoe, op bevel des Konings van Holland, de Waag, die weleer op den Dam, voor het voormalig Stadshuis, tegenwoordig Koninklijk Paleis, stond, van stadswege verkocht zijnde, is afgebroken. De Heer fokke, in aanmerking nemende, dat niets de geheugenis eener voorbijgegane zaak of daad meer en levendiger bewaart, dan de Druk- en Graveerkunst, oordeelde het niet onnut, alwat tot de Historie der thans geheel gesloopte Waag, weleer een van de hoofdgebouwen der Stad, en als zoodanig, door elk Stads Geschiedschrijver, ten maatstaf van den bloei, den stilstand of het verval des Koophandels aangemerkt, betrekking heeft, met een Letter-Monument aan den nazaat te herinneren, en daardoor deszelfs geheele uitwissching uit het geheugen der Stedelingen, die er altijd veel belang in plegen te stellen, te verhoeden.
Zoodra de Koophandel van Amsterdam eenigen opgang begon te maken, was men op het stichten van eene Waag bedacht, hetwelk reeds omtrent het midden der Veertiende Eeuwe moet geschied zijn. Het eerste Waaggebouw stond nagenoeg ter plaatse, alwaar thans de Nieuwendijk begint. Boven het eigenlijke weeghuis waren sommige ruime vertrekken, en een onder dezelve, hetwelk door de Rhetorijkers gebruikt werd. Deze Waag deels te klein, deels te oud wordende, om den toenemenden koophandel der Stad te kunnen gerijven, besloot de Vroedschap, in den jare 1561, eene nieuwe Waag te stichten, een weinig meer zuidelijk dan de eerste, op den Dam. Het liep aan tot in den jare 1566, eer het gebouw geheel voltooid was. Dit gebouw bleef in zijne eerste gedaante tot in den jare 1775, toen men aan hetzelve eenige verzakking

{==472==} {>>pagina-aanduiding<<}
bespeurde. Met het herbouwen verliep bijkans anderhalf jaar, gedurende welken tijd het wegen geschiedde in eene houten Loots, op den Dam opgeslagen. Het vernieuwde Gebouw, zoo wel als de twee voorgaanden, worden beschreven en in plaat afgebeeld, met vermelding van eenige voorname voorvallen, welke om en bij dezelve gebeurd zijn; die, evenwel, onzes bedunkens, beter in de Historie der Stad, dan in die der Waag, eene plaats vonden. - De Vleeschhal, op de Westermarkt, sedert tot eene Waag verbonwd, en thans voltooid, vervangt reeds werkelijk, terwijl wij dit schrijven, de afgebrokene, die, bij openbare veiling, ƒ 8000-:-: heeft opgebragt.





Pauli van Hemert Epistola ad Daniëlem Wyttenbach, Virum Clarissimum. Amstel. apud J.S. van Esveldt-Holtrop, Bibliop. Regium.

Onze Lezers zijn reeds bekend met de aanleiding, welke door den Hoogl. wyttenbach zelven, in zijne Bibliotheca Critica, tot dit geschrift gegeven is (*). Hoe zeer elke pennestrijd tusschen geleerden, die met wrok en wrevel gepaard gaat, voor de Letteren zelve onteerend zij, kunnen wij het den Hoogl. van hemert geenszins ten kwade duiden, dat hij zijne geschoudene eer verdedigt. Tot dat einde is dus deze Brief ingerigt.
Eene volslagene onkunde omtrent het wijsgeerige stelsel van den beroemden kant, blijkbaar uit eene allezins verwarde opgave van des laatsten geheele werk, bijzonderlijk van deszelfs kategoriën, - verkorting van den lof, aan dezen diepdenker alom toegezwaaid, - verkeerde opgave omtrent van hemert's jeugdige letteroefening, - valsche aanklagt wegens van hemert's twisten met onderscheidene Geleerden, - regtstreeksche ontkenning van vleijerij omtrent den grijzen Remonstrantschen Hoogleeraar van der meersch, met oogmerk om den openbaren leerstoel te verwerven; - deze zijn de hoofdpunten, tegen den Hoogl. wyttenbach aan-
{==473==} {>>pagina-aanduiding<<}
gevoerd, en, wij kunnen het niet ontveinzen, hier en daar zoo bondig betoogd, dat wij twijfelen, of de laatste immer eene gegronde repliek zal kunnen geven. De puntige schrijfwijze van den Heer van hemert is bekend. Zoo ooit, dan voorzeker kwam zulks hier te pas. Van hier keert hij zijnen zijand dikwerf met deszelfs eigene wapenen, en verzuimt niets, dat tot zijn voordeel kan dienen. De stijl is, over het geheel genomen, los en ongekunsteld, ofschoon de zinsneden zelve wat lang zijn voor eenen brief: de keus van woorden is doorgaans gepast, en langs dezen weg wederlegt hij ook zijnen tegenschrijver, die hem, daar hij meestal in het Hollandsch schreef, alle aanspraak op den naam van Geleerden had betwist. Zeer van pas is ook het Latijn doorspekt met zinrijke aanhalingen, zoo uit Romeinen als Grieken. In één woord, hoe zeer de Heer van hemert erkent, dat hij niet zoo bevallig en sierlijk weet te schrijven, als zijne partij, heeft deze welligt nimmer vermoed, in hem zulk eenen geduchten tegenstander te hebben zullen vinden. Daar alleen, waar de Heer wyttenbach, in zijne aanhaling van een Latijnsch en Grieksch vers, beschuldigd wordt tegen de maat te hebben gezondigd, komt
deze aanklagt den Recensent wat al te gezocht voor, daar men weet, hoe dikwerf soortgelijke aanhalingen voor de vuist geschieden, zonder juist den tekst zelven na te slaan, gelijk zulks ook niet behoeft. Ook smart het ons, dat de toon hier en daar wat te scherp zij. Immers, hoe zekerder de Heer van hemert zich in zijne overwinning waande, des te vereerender ware zijne edelmoedigheid geweest omtrent eenen man, dien hij het gebrek verwijt van die echte beschaafdheid, welke de vrucht der Letteren behoort te wezen. Hoe zeer wel de eene bijtende scherts eene andere uitdaagt en alzoo schijnt te wettigen; hoe zeer het Attische zout, waarmede zij besprenkt wordt, den smaak moge prikkelen, duldt echter noch de beschaafde man, noch vooral de beoefenende wijsgeer, het gebruik van wapenen, die te gelijk vergiftigen. - Of de gerezen twist tusschen een paar, ieder in zijn vak, beroemde Mannen hiermede zal geëindigd zijn, durft de Recensent niet beslissen. Voor zich zelven, afkeerig van alles, wat gemoederen verbittert, ziet hij af van verdere bemoeijing, en verlangt liever dat te rug, wat

{==474==} {>>pagina-aanduiding<<}
eenmaal onder de Atheners plaats greep, wanneer burgerlijke onlusten de hartstogten tot uitersten hadden opgejaagd: Ne qua dissensio ex ante actis nasceretur, omnes jurejurando obstringuntur, discordiarum oblivionem fore. Just. Lib. V. cap. 10.




De Aeneas van Virgilius. IIIde en IVde Zang. In Nederduitsche verzen gevolgd. Door N.C. Brinkman, Wed. C. van Streek. Te Amsterdam, bij A.B. Saakes. 1809. In gr. 8vo.

Bij eene vorige gelegenheid van dezen arbeid der Dichteresse van streek gewagende, (*) hebben wij rondborstig ons gevoelen geuit over dit zoo moeijelijke werkstuk van navolging; want aan vertaling in vers-maat en rijm, waarbij alle de oorspronkelijke schoonheid en kracht zouden bewaard blijven, durven wij naauwelijks denken. Aangenaam vinden wij ons verrast door den voortgang van dezen arbeid, die ons inderdaad geene ongunstige getuigenis wegens den nationalen smaak levert. Maar hoe veel te meer geldt deze erkentenis, daar zij tevens gepaard gaat met de betuiging van de onvergelijkelijk meerdere waarde, welke deze Hollandsche navolging, door hare naauwkeurigheid en ongedwongene eenvoudigheid, boven de twee eerste Zangen bekomen heeft. Verre van zich aan den Franschen delille te binden, gelijk nu en dan te voren blijkbaar was, hecht zich de Dichteres meer aan den oorspronkelijken tekst, en geeft ons den ouden Dichter te rug, zoo als hij inderdaad is, met alle die schoone vinding, met alle die, nu en dan schrik-verhevene, beschrijvingen, waarin hem tot nog toe niemand evenaarde. Dus, bij voorbeeld, waar Aeneas, langs de Italiaansche kusten, Sicilië nadert, bl. 127. lib. III. vs. 414 sqq.

De zee, dus zegt men, door verwoestend voort te dringen (,) 
(want de oudheid van den tijd baart veel veranderingen!) (:) 
scheurde eens Auzoniën gantsch (gansch) van Siciliën (Sicieljen) af, 
waarop ze aan beider land (één gewest) verschillende oevers gaf, 
en beider velden, als ook beider steden, scheidde; 
de fel gedreven stroom trad brandend tusschen beide. 
De Scylle is aan uw rech(g)te, en aan uw linkerhand 
Charybdis, nooit verzoend, die in haar ingewand 
de woeste baren zwelgt, tot driewerf die ter neder 
in 't diepst des maalstrooms ploft, en geeslend (geeselt) alsdan weder 

{==475==} {>>pagina-aanduiding<<}

de sterren met haar schuim. De Scylle is ook verwoed, 
daar ze op haar klippenrei elk kiel (schip) verbrijzlen doet. (,) 
't hoofd uit de golven heft, ofschoon haar (en hare) rotsspelonken 
en holen heimelijk (onzigtbaar voor het oog) aan d'afgrond zijn geklonken, (.) 

Alwaar het Latijn meesterlijk is overgebragt:

Dextrum Scylla latus, laevum implacata Charybdis 
obsidet, atque imo barathri ter gurgite vastos 
sorbet in abruptum fluctus, rursusque sub auras 
erigit alternos et sidera verberat undd. 
At Scyllam caecis cohibet spelunca latebris, 
ora exsertantem et naves in saxa trahentem. 

Van gelijken aard is de trotsche beschrijving der vuurbrakende Etna, bl. 137. lib. III. vs. 571 sqq.

- sed horrificis juxta tonat Aetna ruinis, 
interdumque atram prorumpit ad aethera nubem, 
turbine fumantem piceo et candente favillâ 
attellitque globos flammarum et sidera lambit; 
interdum scopulos avolsaque viscera montis 
erigit eructans, liquefactaque saxa sub auras 
cum gemitu glomerat, fundoque exaestuat imo. 

welke door de Dichteres in dezer voege uitmuntend gevolgd is:

- - - - - - doch de Etna lag nabij: (,) 
die donderend verwoest, en, stijgend uit zijn kolken, 
de gloeijende asch en rook verheft als zwarte wolken! (,) 
ontbrande klooten werpt, wier vlam de sterren lekt, 
geheele rotz(s)en aan het hart der aarde onttrekt, 
afgrijslijk krakend, soms vervarelijke stukken 
van bergen scheurt, door hun zelfs 't binnenst hart te ontrukken! (,) 
gesmolten steenen spuwt en slingert door de lucht, 
terwijl zijn ingewand uit d'afgrond ijslijk zucht. 

Kortheid-halve slaan wij de 12 verzen over, welke op deze beschrijving onmiddellijk volgen, en het donder-geraas aan de sabelachtige beweging van den aldaar bedolvenen Reus Encelades toekennen, alwaar de overzetting aan het oorspronkelijke niets toegeeft.
Inderdaad, waar dichterlijke schoonheden der oudheid in onze Hollandsche taal zoo meesterlijk worden overgegoten, zonder dat te groote kortheid of uitweiding den ouden puik-
{==476==} {>>pagina-aanduiding<<}
dichter verlamt, mogen wij reeds zeer gunstig over de geheele navolging oordeelen, terwijl zulke plaatsen uitdrukkelijke proeven zijn van het kunstvermogen. Ook de vergelijking van een aantal andere plaatsen heeft den Recensent in dit gunstige gevoelen ten volle versterkt, en hem overtuigd van de ongelijk meerdere vorderingen, door de Hollandsche Dichteres in de Latijnsche taal gemaakt, welke haar reeds hebben in staat gesteld, en dus verder nog al bekwamer zullen maken in de, zoo na mogelijke, overneming van spreekwijzen en beelden.
Dan, hoe veel voortreffelijker de tegenwoordige arbeid boven den vorigen moet geschat worden, houde de Dichteres het ons ten goede, dat wij ter dezer gelegenheid nog eenige aanmerkingen mededeelen.
1. Hecht zich de Dichteres te veel aan enkele woorden, die inderdaad bij Virgilius niet meer dan stopwoorden zijn, om de vers-maat te ordenen. Dus b.v. in het 3de Boek vs. 697 enz., in het Hollandsch bl. 144, heeft men in het Latijn slechts, bij de aanwijzing der Afrikaansche kust, inde tweeen hinc eenmaal, hetgeen beide echter overtollig is: dit nu is in het Hollandsch niet alleen behouden, maar zelfs vermeerderd met voorts van daar; nu; waarop; ook; voorts; wat verder voort; waarna, zelfs tweemaal digt bij elkander. Dergelijke stopwoorden moeten zorgvuldig vermeden worden.
2. Drukt de Dichteres den zin dikwerf niet uit aldaar, waar zelfs de oordeelkunde moet te hulp komen, om den Latijnschen tekst wel te verstaan. Dus b.v. is de plaats, op bl. 135 reg. 5 tot 14, allezins duister. Dit zelfde is ook in het Latijn lib. III. vs. 539 c. sqq.

Et pater Anchises: Bellum, ô terra hospita! portas; 
bello armantur equi; bellum haec armenta minantur: 
sed tamen idem olim curru succedere sueti 
quadrupedes et freno jugo concordia ferre: 
spes et pacis, ait & sqq. 

Dan, zoodra men de eerste twee verzen vragender wijze leest: Bellum portas? Bello armantur equi? Bellum armenta minantur? is de tegenoverstelling fraai en volkomen.

‘Bedreigt gij ons den krijg, ô duur gastvrije grond? 
Rust gij het paard ten strijd? Zou 't lastdier krijg voorspellen! 
Maar neen: 't viervoetig ros weet even heen te snellen 
voor wagen als voor ploeg, waar hem 't gareel verbindt. 
Ja, dit geeft hoop op vreê’ enz. 

3. Vordert de Hollandsche taal eene naauwkeuriger woordvoeging, dan hier en daar gevonden wordt. Dus b.v. op bl. 156:

{==477==} {>>pagina-aanduiding<<}


- - - - de klank der pijlen mengelt(,) 
hem hangende op den rug, zich met de feestcijmbaal: 

welk, en door de weglating van het zinteeken, en door de strijdige plaatsing van het werkwoord en den wanklank van hem en zich, inderdaad onverstaanbaar is.
4. Boven alles zouden wij der Dichteresse op het ernstigste aanbevelen eene naauwkeurige plaatsing der Lidteekenen, welke zoo veel bijdraagt tot de duidelijkheid. Zoo lezen wij bl. 188:

Haar (De) Vrouwen vinden haar door 't doodlijk zwaard geveld, 
nog schuimend van haar (het) bloed, dat druipt langs arm en handen (;) 
haar kreet ('t geschrei) dringt door 't gewelf (paleis,) langs (door) gallerij en wanden! (:) 
deez' máár vliegt door de stad langs al de wegen (straten) hee(ê)n, (;) 
de daken siddren van al 't klagen (sidderen van weeklagt) en geween (:) 
der Vrouwen kreet weêrgalmt door 't zwerk: zij kermen allen (,) 
alsof reeds 's vijands heir (,) bestormend stad en wallen, 
Carthaag, of 't oude Tyrr', (of Tyrus of Carthaag) verwoestte door de vlam. 

De alhier voorgestelde veranderingen bevestigen, zoo wij meenen, de gegrondheid onzer aanbeveling. Eene gelijke omzigtigheid durven wij aanprijzen omtrent het gebruik der Deelwoorden, der onvolmaakte, in plaatse van tegenwoordige, Tijdwoorden, der veelvuldige Letteruitlatingen, en eindelijk omtrent de afdeeling der Volzinnen, welke hier en daar zeer willekeurig is, en gewis veel zoude winnen, wanneer men niet langer de oude gewoonte volgde, om elken vers-regel met eene hoofdletter te beginnen, maar dezelve alleenlijk bezigde bij den aanvang van eenen volzin, of bij eigene namen van personen of plaatsen.
De Dichteres, vertrouwen wij, zal ons deze aanmerkingen wel ten goede houden. Wij deden zulks te meer, omdat wij met genoegen vernemen, dat er eerstdaags een nieuwe prachtige druk van dit klassisch werk zal worden uitgegeven, en wij dus gaarne zouden zien, dat dezelve, zoo naauwkeurig mogelijk, in het licht verscheen. De algemeene toejuiching van haren arbeid moet een prikkel te meer zijn, om alle mogelijke zorgen ter volmakinge van een werk aan te wenden, dat den Hollandschen letter-roem door den tijd in alle opzigten moet handhaven.





{==478==} {>>pagina-aanduiding<<}

Hieronymi de Bosch Poëmatum Appendix. Ultrajecti, e typographiâ B. Wild et J. Altheer. 1809. 4to. form. maj.

Een schatbare Bundel van Latijnsche Gedichten, tot aanhangsel op den vorigen, door den zelfden Dichter uitgegeven. Zij zijn meestal in de laatste vijf jaren, van 1804 tot en met 1808, vervaardigd, bij onderscheidene gelegenheden van vrolijken, ernstigen en treurigen aard, waaronder dat aan den Heer m. stuart, bij het overlijden van deszelfs Echtgenoote, inderdaad uitmunt, van wege de voortreffelijke beschrijvingen en wendingen, welke, ondanks het duizendmalen bezongene onderwerp, nograns zekere nieuwheid behouden. Ook het vers aan den Hoogl. van der eyk, over het vermogen en de werking der Liefde, en dat aan den Heer willink, op deszelfs Merrie-paard, onder den naam van den Arend bekend, dragen alle merkteekenen van dat jeugdige vuur, waarin wij zoo gaarne zien dat de grijsaard verjongt:

Id quoque nunc recreat pectus et ora senis. 

Een enkel Gezang, uit Longinus, een Bijschrift, uit eene nog onuitgegevene Grieksche dichtverzameling overgenomen, en een aantal andere Bijschriften, in eene Latijnsche versmaat overgebragt, vermeerderen de waarde dezes Aanhangsels, hetgeen nog verrijkt is met een elftal Lofverzen van des Dichters Vrienden, ter gelegenheid van deze uitgave, of op deszelfs beeldtenis vervaardigd, en waaronder het Grieksche van den Heer seifen, van wege der zoetvloeijendheid, geene geringe plaats bekleedt.

Edele Harten, door Driften geslingerd, of Gevolgen van jeugdige Ligtzinnigheid; Tooneelspel, door J.F.D. Eberstein. Te Amsterdam, bij P.J. Uylenbroek. In 8vo. 91 Bladz.

Niet alleen dat de Duitschers ons met enkele Tooneelen uit het burgerlijke leven in Dramatische voorstellingen voorzien, en eenige derzelven op de natuurlijkste wijze afgemaald hebben, maar zij hebben ons ook sommige geheele Romans op het Tooneel zinnelijk voorgesteld, wier uitvoering, door derzelver eindeloozen duur, het geduld der aanschouwers op de moeijelijkste proef brengt; gelijk het Stuk van arresto, betiteld De Militaire Stand, daarvan ten voorbeeld dienen kan; hoezeer sommige tooneelen, door de meesterlijke uit-
{==479==} {>>pagina-aanduiding<<}
voering onzer in dit vak zoo bekwame Tooneelisten, op onzen Schouwburg ten hoogste bevallen hebben. - Niet vergenoegd, echter, met den eindelijken afloop dier gevallen, zoo als derzelver Verdichter die bepaald had, zijn sommige Vernuften, ook in ons Land, nog daarenboven werkzaam geweest, om de gewone vraag der nieuwsgierigen: wat gebeurde er toen al verder? almede te beantwoorden, door Vervolgen van Vervolgen dezer Stukken, gelijk met de Historie van Figaro, Eulalia Meinau, De Jagers enz. plaats gehad heeft, te vervaardigen, die echter altijd minder en minder dan de Stukken, waarvan zij aanhangsels moeten heeten, bevonden worden, en ook altijd, bij derzelver afzonderlijke vertooning, eene bekendschap met het eerste Stuk, waarop zij geheel rusten, in den aanschouwer onderstellen, zonder welke hij zich geen volledig begrip van de eerste beweegoorzaken der handelingen, zoo min als van de eigenlijke karakters der daarin voorkomende handelende personen, maken kan - hetwelk al die soort van Vervolgen als een natuurlijk gebrek aankleeft.
Ook dit Vervolg van den Militairen Stand is daarvan besmet. Het is, even als alle zijne broeders, slechts een Vervolgdeel van een Roman, waaraan men weinig heeft, zoo men het eerste of de vorige Deelen niet gelezen hebbe. Wij kunnen dus den arbeid des Heeren eberstein in dit vak niet dien lof geven, welken wij uit verscheiden trekken in dit Stuk vermoeden, dat hij eenmaal, zoo hij zich op geheel vrije onderwerpen gelieft toe te leggen, zou kunnen verdienen. Wij kunnen echter niet nalaten, den Schrijver onze meening betreffende het gebruik maken van het Hoogduitsch Joodsch patois in een Tooneelspel kenbaar te maken, ten einde hij zich, die goedkeurende, in het vervolg daarvan moge onthouden.
Alle de bijsieraden, welke men in eene Dramatische voorstelling, ter bevordering van eene meerdere bevalligheid voor den aanschouwer, aanbrengt, dienen uit de Natuur ontleend te zijn, en op de natuurlijkste wijze bewerkt te worden; immers de Drama onderscheidt zich juist daardoor van de oude Tragedie en Komedie, dat zij meer de getrouwe nabootsing der Natuur, dan de verdichte voorstellingen der Kunst ten doel heeft; zij vertoont de wereld en de menschen zoo als zij wezenlijk zijn en handelen, daar de kunst altijd meer eene ideale wereld en menschen voor oogen stelt. Een Jood nu, die zijne eigen gevormde taal, of mengelmoes van verscheiden talen, spreekt, is zeker wel een voorwerp uit de wezenlijk bestaande wereld, en als zoodanig wel een geschikt voorwerp ter nabootsing, maar zoo moeijelijk, zoo onmogelijk om naauwkeurig te copieeren, dat allen, die zulks ooit onderstaan hebben, er ongelukkig in geslaagd zijn, en zulke wanschepsels voor den dag gebragt hebben, als men in het gewone leven nergens aantreft. Hoe zeer nu dikwijls een bekwaam Tooneelspeler vele gebre-
{==480==} {>>pagina-aanduiding<<}
ken in dergelijke rollen verhelpen, vele eigenaardigheden aan dezelve uit zijne eigen hebbelijkheid in het nabootsen der Joodsche gemeene spraak bijbrengen kunne, hij kan toch de natuur niet zoo volgen, dat men geene onverdragelijke gemaaktheid in dezelve bespeure. Dit is het geval in den Jood, die in de vertaling van het oorspronkelijk Stuk van arresto voorkomt; dit is ook het geval in dit Vervolg, en moet overal, waar men het wagen durft een Jood lang te doen spreken, het geval zijn. En wat nog is dan de vrucht van eene zoo ondankbare poging? - dit: dat men een waarlijk dengdzaam en braaf man, althans gelijk de Jood bij arresto en in dit Stuk gekarakteriseerd wordt, alleen om zijne vreemde taal, door het Publiek doet uitlagchen, hetwelk, daarmede bezig zijnde, niet het geringste
gevoel van de schoonheid zijner daad hebben kan. - Joden zelven, die zoo ijverige liefhebbers van Tooneelvertooningen zijn, moeten hunne natie beleedigd achten, door het voor hen onverwinnelijk verkeerd accent en soloecismus, door eene valsche en geheel wanvoegelijke tentoonstelling, veel belagchelijker gemaakt te zien, dan het eigenlijk in den aard der zaak zelve is, en moeten dikwijls lagchen, niet om de natuurlijkheid der nabootsing, maar om de armhartige poging eens Schrijvers, die iets nabootsen wil, dat volstrekt boven zijn vermogen gaat.
Voor het overige, wat de houding en werking van dit Stuk bij eene dadelijke uitvoering betreft, kunnen wij des niet oordeelen, daar het, naar 't schijnt, op grond van de aanmerkingen, die wij bereids ten opzigte der vervolgen van Tooneelstukken gemaakt hebben, tot heden niet op het Amsterdamsch Tooneel is vertoond geworden; alleen vermoeden wij, dat het aan de meerderheid der aanschouwers wel zoude bevallen, daar alle Stukken, waarin het oorlogsleven en de militaire stand voorgesteld worden, dat geluk doorgaans gehad hebben; vervullende het commandeeren, exerceeren, tromroeren, en de altijd het oog trekkende nette kleeding der Militairen, in deze soort van Stukken nog al het ledige aan leerzaamheid, gezond verstand en wijsgeerig nut. Deze is dus eene bastaardsoort van Tooneelstukken, die den overgang tot de Pantomime en het Ballet uitmaken, en veel stoffe voor het gezigt, weinig voor het gevoel, en minst voor den denkenden geest opleveren. - Zoo de Heer eberstein zich in het vervolg wil toeleggen om den algemeenen smaak van het Publiek te streelen, kan hij zeker niet beter doen, dan den door hem ingeslagen weg te vervolgen. Dat hij slechts vele soldaten, vele omgangen, veel pracht, hier en daar een' Jood of Duitscher invoere, en het Publiek zal met zijnen arbeid ten hoogste voldaan zijn. Maar wil hij enkelen kundige lieden en denkende wijsgeeren behagen, dan dient hij een klein, weinig betreden, zijpadje te kiezen; doch dan

{==481==} {>>pagina-aanduiding<<}
waarschuwen wij hem, zijnen arbeid zoo veel mogelijk van het openbaar Tooneel af te houden, wijl geen Sophokles of Euripides daarop, in dezen tijd, waarin men eigenlijk aan Parades en zinstreelende voorstellingen gewoon geworden is, zoude kunnen voldoen.

Levensgeschiedenissen van Zelfmoordenaars. Door K.H. Spiess. Naar den vierden Druk uit het Hoogduitsch. Te Leeuwarden, bij de Wed. J.P. de Boy. In 8vo. 283 Bl.

Dertien onderscheidene verhalen, van eenen wél treurigen inhoud, gelijk reeds de titel vermeldt; men zal dezelve doorgaans met deelneming lezen, alhoewel, wij ontveinzen dit niet, er naar ons gevoel eene zonderlinge stemming van den geest vereischt wordt, om juist bij voorkeur zoodanige geschiedenissen te verzamelen, en dezelve alzoo in te kleeden, als ook in dit geschrift den man van smaak en gevoel kenschetst. Intusschen dit schijnt nu de smaak van spiess, en wij hadden van zijne hand meer dan een meesterstuk van even treurigen inhoud. En, het is eene bekende maar ware opmerking, dat het eene zeer verkeerde gevoeligheid, of liever wel gevoelloosheid, mag genoemd worden, de oogen af te wenden van de ellende der menschheid; er is geen droppel ellende minder rondom ons, omdat wij het gezigt daarvan, uit zoogenoemd teeder menschlievend gevoel, niet kunnen verdragen; integendeel, die dezelve opmerken kan, en opmerken wil, kan dikwijls veel nog voorkomen, zeer veel voor het minst verzachten. Deze verhalen, die alle wel in gebeurde daadzaken hunnen grond zullen hebben, boezemen medelijden in met zoodanige ongelukkigen, terwijl zij tevens de misdaad doen verfoeijen. Wij vinden in dezelve vele menschkundige aanmerkingen en wenken, en erlangen tot meerdere aanleiding; zij doen ons op onze hoede zijn tegen de wanhoop en wat daartoe leidt, vooral de misdaden schuwen, welke die wanhoop veroorzaken. Kortom het boekje, wegens het aantal der verhalen voor geen uittreksel in ons Maandwerk vatbaar, is lezenswaardig; en schoon niet ieder hier voorkomend verhaal van dien aard is, de meeste, en het geheel alzoo, doen den Lezer instemmen met dezen uitroep des Schrijvers: ‘O Liefde! groot zijn de vreugden, die gij den menschen schenkt! Heerlijk zijn uwe genietingen! Schoon is uw lot! Maar wanneer ik alle de slagtoffers optellen wilde, die voor u gebloed hebben, dan zou de menschenvriend u haten, verfoeijen, en zich voor uwe bekoorlijkheden in eene
woestijn verbergen.’ Immers wij vertrouwen het schetsen van zoodanige tafereelen, met dat gevolg bij velen, den Heere spiess wel toe, alhoewel zooda-
{==482==} {>>pagina-aanduiding<<}
nige gevolgtrekking niet billijk wezen zou, daar men de vreugde in de eene, en het treurige in de andere schaal behoorde te leggen, wanneer de eerste toch de andere rijkelijk zou overwegen, vertrouwen wij; behalve het een en ander nog, dat men almede overwegen en toetsen moest, eer men juist de Liefde, als de veroorzaakster van zoo veel ongeluks en tranen, zou mogen veroordeelen en haten. Het komt ons voor, gelijk wij reeds vroeger opmerkten, dat de Heer spiess meer in zijn vak werkt, wanneer hij de holen des ongeluks, dan wanneer hij de paleizen der vreugde teekent. Er is indedaad ellende genoeg, maar men behoeft daarom juist alles niet aan te zien van deszelfs zwartste zijde, of al het zwarte bij voorkeur op te zoeken.

Ontdekking en Bestraffing van geheime en groote Misdaden. Zijnde eene Verzameling van merkwaardige bewijzen der Goddelijke regtvaardigheid en wedervergelding, ter waarschuwing en vermaning der Jeugd en van den zoogenaamden Gemeenen Man. Naar het Hoogduitsch gevolgd. Te Amsterdam, bij J. van der Hey. In 8vo. 199 Bl.

Een aantal voorbeelden, en daaronder vele zeer treffende, hoe het geweten martelt, en de bedrevene verborgene, dikwijls lang verborgene, misdaad aan den dag brengt, of hoe het toeval, zoo als men het noemt, maar liever de altijd werkzame regtvaardige Voorzienigheid, het kwaad uitbrengt, en den misdadiger der billijke straf te gemoet voert. - Wij wenschen, dat dit boekje vele Lezers vinde: misschien dat het den een of ander van het pad der misdaad terug brenge, die nog niet te eenemaal verhard en voor alle nadenken onvatbaar is. Maar vooral den Vader en Opvoeder moeten wij hetzelve aanprijzen: hij vindt hier menig verhaal, dat, bij een wijs en voorzigtig gebruik, het kind en den aankomenden jongeling diepen indruk geven kan van het alziend oog der alomtegenwoordige Godheid. Met dankbare aandoening herinneren wij ons nog eenen waardigen man, die op onze vorming eenen grooten invloed had, en die, bij het vermoeden of ontdekken van bedrog, bedekten handel en leugen, soortgelijke geschiedenissen voortreffelijk wist te gebruiken, menig schuldig hart tot tranen bewoog, en de kiem der ondeugd daardoor verstikte. Tot dat zelfde oogmerk zij dit boekje iederen Schoolmeester welkom.





{==483==} {>>pagina-aanduiding<<}

Beschrijving van het Opvoedings-Institut te Schnepfenthal door deszelfs tegenwoordigen Bestuurder C.G. Salzmann, met eenen platten grond van het Landgoed; uit het Hoogduitsch vertaald, met het welgelijkend Afbeeldsel en eene korte Levensbeschrijving van den Schrijver vermeerderd, door J. van Wijk, Roelandsz. Te Amsterdam, bij J. van der Hey. In 8vo. 148 Bl.

Al had dit werkje ook geene andere waarde dan het welgelijkend Afbeeldsel van den waardigen salzmann, en het beknopt berigt aangaande den Schrijver, zoo zou het nog onzen Landgenooten welkom zijn. Maar wie verlangde niet iets meerder te weten van Schnepfenthal, en het daar door salzmann gevestigd zoo beroemd Institut? Zoo veel men verlangen kan, zal men nu te dezen aanzien zijnen weetlust kunnen voldoen. Men zal bij het hier gegeven verslag den waardigen man bewonderen, en de kweekelingen gelukkig achten, die onder zijne leiding zijn. Dat hij niet eigenlijk gezegde geleerden vormen wil, is bekend; maar hoeveel vindt men bij hem, dat niet minder heilzaam is, en dat men elders te vergeefs verlangt; terwijl 's mans Institut misschien voor een aantal, ten aanzien van geleerdheid en taalkennis, niet minder voordeelig was. Te bejammeren zou het voorzeker zijn, zoo deze beproefde inrigting bij 's mans overlijden te gronde ging! Salzmann denkt met zekere vrees aan mogelijke veranderingen in een of ander dat hij beproefd vond, en waarschuwt daar tegen ernstig; het geheel lijdt toch niet zelden, en gaat zelfs wel te grond, bij verandering en zoogenoemde verbetering, ook bij den besten wil. Intusschen is hij zelf er verre af, het Institut van Schnepfenthal voor volmaakt te houden; in tegendeel, bijna al de lieden van ons gezelschap trachten, zegt hij, hetzelve meer en meer der volmaaktheid te doen naderen. Het voorname, waarvoor wij bij de opvoeding te Schnepfenthal zouden waarschuwen, is de aankweeking bij iederen kweekeling van zekeren militairen geest, die toch voor iederen kweekeling niet even noodig en nuttig is. Ieder' jongeling wilden wij niet gaarne als Officier en tot Officier gevormd zien. Dan men zegt, dat de ondervinding deze onze vrees reeds bewezen heeft ongegrond te zijn. Wij prijzen het boekje ter lezing en herlezing aan, 't geen
zich voorzeker niemand beklagen zal.





{==484==} {>>pagina-aanduiding<<}

De Vorstelijke Krijgsman op het Slagveld; aan alle oorlogvoerende Mogendheden toegewijd, door Mr. Daniel van Staveren. Te Amsterdam, bij A.B. Saakes. 1809. In gr. 8vo.

Eene onderneming, in de daad van belang, en eene bedoeling, die den hoogsten lof verdient. Een Dichtstuk aan iedere oorlogvoerende Mogendheid toegewijd, waarschijnlijk om iedere zoodanige Mogendheid van den oorlog af te schrikken. - Een stout bestaan intusschen; de man, die alzoo den oorlog wegzong, verdiende voorzeker zijne Ridderorde, en - een Standbeeld op den Parnas.

‘Quod si deficiant vires, audacia certe 
Laus erit; in magnis et voluisse sat est’ - 

zoo zal de Heer en Mr. van staveren gedacht hebben. De proeve, die thans voor ons ligt, is, vreezen wij, mislukt; hoezeer dê Dichter zich alle moeite gaf, om iedere ijsselijkheid op het Slagveld aan te stippen en te bijzonderen, b.v.

Gebroken sabels, door geronnen bloed verroest - 
Een lijkhoop - vaandels - pauk en standers, neêrgesmeten 
Op legertenten, die gescheurd zijn en verwoest. - 
Een ruiterspaard, waarvan de hals is opgereten. - 
In deze vuile sloot ligt een Tamboer gesmoord - 
Een Brigadier, gewond door negen sabelhouwen, 
Die hoogstwaarschijnlijk is door deez' Sergeant vermoord. - 
Een zoetlaar, zonder neus - twee ligtgekleede vrouwen: - 
Een groene mantel, hier nog vastgekleefd aan 't lijf 
Van eenen Kolonel, wreedaardig doodgestoken; - 
Deez' grove linnen kiel, door bloed gekleurd en stijf, 
Bedekt een' jong' Hussaar, wiens borstbeen is verbroken... 
Daar ligt de Kapitein, die 't volk een voorbeeld gaf: enz. 

Wij gelooven, dat de Dichter tot die Helden behoore, waarvan hij zegt:

Men kan een Held zijn, schoon men nimmer bloed vergiet. 

En zulke worden er vele in den Lande gevonden!





{==485==} {>>pagina-aanduiding<<}

Algemeene Vaderlandsche Letter-oefeningen.

De onschadelijkheid van de Leer der Onmagt aangewezen: of een betoog, dat er in de Leer van ons zedelijk onvermogen tot Geloof en Bekeering geen voorwendsel ligge voor Ongeloof en Onbekeerlijkheid, noch aanleiding tot ontmoediging. Door R. Speelman, Predikant te Hardinxveld. Te Dordrecht, bij A. Blussé en Zoon. In gr. 8vo. 290 Bl.

De Eerw. speelman komt, in dit Werk, als verstandig en gematigd voorstander van 't leerstelsel der Gereformeerde Kerk, betreffende 't zedelijk onvermogen tot geloof en bekeering, te voorschijn. Hij heeft voornamelijk ten oogmerke, om 't schadelijk misbruik dier leere, en vele vrij algemeene verkeerde voorstellingen omtrent dezelve, te keer te gaan, de alleen ware leer des Bijbels desaangaande, naar zijn inzien, duidelijk voor te dragen, en derzelver allernuttigst gebruik aan te toonen. In 't voorbijgaan worden ook deze en gene, naar 't oordeel van den Schrijver, ongeschikte en nadeelige begrippen, omtrent eenige andere met de leer der onmagt in verband staande leerstellingen, tegengesproken, en betere opvattingen derzelven aan de hand gegeven. Hierdoor, en ook door de geheele wijze van ontwikkeling, van al 't geen de Schrijver oordeelde te kunnen dienen, om de voorgenomen hoofdzaak in 't regte licht te plaatsen, en den Lezer voor wanbegrip en misbruik te beveiligen, is deze Verhandeling zeer uitvoerig geworden; voorzeker veel te uitvoerig, om door allen, die belang hebben bij 's mans oordeelkundige teregtwijzingen, met vereischte oplettendheid doorgelezen te worden. Een kort, en desniettemin duidelijk en volledig uittreksel, met weglating van sommige min noodige uitweidingen, zou, onzes oordeels, aan 's mans loffelijk oogmerk beter beantwoord hebben. Uit zoodanig handboekje zou de gemeene man in de daad veel voordeel kun-
{==486==} {>>pagina-aanduiding<<}
nen trekken, en daardoor aan menigen Leeraar vandergelijke gematigde denkwijze de weg gebaand, of meer gemakkelijk gemaakt worden, om, in onderscheidene Gemeenten, redelijker denkbeelden omtrent dit teeder stuk in omloop te krijgen. Zoodanig gebruik zou ook kunnen gemaakt zijn, of nog gemaakt worden, van soortgelijk Werk van den Predikant visser, in 1802 in 't licht verschenen (*), hoewel beide Schrijvers, in sommige opzigten, nog al uiteenloopen.
De hoofdzaak, die zich de Schrijver, met deze Verhandeling, heeft voorgesteld, is een betoog, dat de leer van 's menschen zedelijk onvermogen tot geloof en bekeering, met de hiermede in verband staande noodzakelijkheid der goddelijke genadewerking, hoe zeker ook, geen voorwendsel voor ongeloof en onbekeerlijkheid, geene aanleiding tot ontmoediging of zorgeloosheid, regt verstaan wordende, kan opleveren.
Wel te regt geoordeeld hebbende, dat, om over de leer van 's menschen zedelijk onvermogen tot de beoefening van geloof en bekeering wel te denken, 't hoognoodig zij, vooraf te bepalen, wat wij door 't hier bedoelde geloof en de daaruit voortvloeijende bekeering te verstaan hebben, handelt hij daarover in de eerste plaats opzettelijk, bl. 9-54. Maar de wijze, waarop dit geschiedt, komt ons voor niet zoo gepast en overredend te zijn, als dezelve, ter bereiking van des Schrijvers doel, had moeten wezen. Eerst draagt hij zijne denkwijze, in onderscheidene stellingen, in 't breede voor, en voegt daarbij ten slotte, bl. 34, 36, 54, eene groote menigte opeengehoopte schriftuurplaatsen, waarin alle voorgestelde denkbeelden zullen vervat zijn, die echter alleen aangewezen worden, zonder 't minste bewijs, dat daarin waarlijk dit alles alzoo geleerd wordt. De Lezer moet zelf zijnen Bijbel in de hand nemen, een half honderd en meer plaatsen nalezen, en dan twijfelt de Eerw. speelman niet, of hij zal, bij een biddend onderzoek, ontwaren, dat de door hem voorgedragene leer, in den grond, leere des Bijbels is. Van hoe vele Lezers is dit wel te verwachten? En hoe moeijelijk zullen de meesten, die dit mogten ondernemen, bij alle aangehaalde plaatsen raden, wat de Schrijver eigenlijk uit dezelven heeft wil-
{==487==} {>>pagina-aanduiding<<}
len afleiden? Waarom althans niet liever eenige weinige uitgekozen, die deze leer bevatten, en duidelijk aangetoond, dat dezelve daarin waarlijk gevonden wordt? waarbij men dan voor hun, die grooteren lust tot onderzoek hebben, nog andere zou kunnen voegen, om naar goedvinden verder daarmede vergeleken te worden. Wij kunnen ten minste niet gelooven, dat de Schrijver in 't begrip staat, dat men niet, dan uit zoo vele zamengevoegde plaatsen, eene, volgens zijn begrip, voor ieder mensch zoo aangelegene waarheid zou kunnen verstaan.
In het tweede gedeelte zijner Verhandeling komt de Schrijver nader ter zaak, er zijn werk van makende, om 't zedelijk onvermogen der menschen tot geloof en bekeering, met bewijzen uit Gods woord, als waarheid, te staven, en tevens na te gaan, waarin wel eigenlijk dit onvermogen gelegen zij, bl. 55-117. Hij erkent, dat men, in den Bijbel, zoo 't hem toeschijnt, geene, of zeer schaars, regtstreeksche bewijzen voor dit onvermogen aantreft, en beweert met regt, dat Jerem. XIII:23. en 2 Cor. III:5. verkeerdelijk daartoe gebragt worden; gelijk dan ook andere, doorgaans hiertoe in 't midden gebragte plaatsen, geheel en al met stilzwijgen voorbijgegaan worden. Maar hij vindt er vele, die, bij wettige gevolgtrekking, uit Gods woord zijn op te zamelen, en als zoodanig bij onbevooroordeelden genoegzame bewijskracht hebben. Hij beroept zich op vele gebeden van godvruchtige menschen, die 't gezegde onvermogen vooronderstellen, Ps. LI:12. CXIX:18, 19. 1 Chron. XXIX:18, 19. vergeleken met de leer van Jezus, Luk. XI:9-13. van Paulus, Rom. XV:13. Eph. I:16-20. III:14-19. Koloss. I:9-11. 2 Thess. I:11. Petrus, 1 Br. V:10. Openb. I:4. Op stellige uitspraken van de Schristen des N.V., waarin zal geleerd zijn, dat de Heer, door zijnen Geest, het geloof en de bekeering dadelijk werkt, Hand. XVI:12-15. 1 Kor. III:6. Phil. II:12, 13. Kol. I:12, 13. Jak. I:18. Op goddelijke beloften, die, omtrent deze genadewerking, reeds in de Voorzeggingen van het Oude Verbond, voorkomen, Deut. XXX:6. X:16: Jef. LIV:13. LV:10, 11. En eindelijk vooral op de gezegden van Jezus, Jo. VI:44, 65. Alle deze plaatsen legt de Schrijver op zijne wijze uit, met aanwijzing tevens van de bewijskracht, die hij oordeelt in dezelven gelegen te zijn: waarover wij met hem niet willen twis-
{==488==} {>>pagina-aanduiding<<}
ten. En nu volgt dan nog eene nadere aanwijzing, waarin eigenlijk het nu alzoo bewezene onvermogen gelegen zij. Het is niet gelegen in een gemis van redelijkheid, van 't vermogen om te kunnen oordeelen,
vrijwillig te kiezen en te handelen; ook niet daarin, dat wij geheel van allen gevoel, nopens zedelijk goed en kwaad, zouden beroofd, of met hetgeen te gelooven en te betrachten is niet zouden bekend zijn, maar in de drie volgende bijzonderheden: 1. in de, bij het gevallen menschdom, overwegende kracht der zinnelijkheid boven de rede. 2. in eene daardoor veroorzaakte smakeloosheid voor geestelijke en bovenzinnelijke dingen. 3. in vele, door die smakeloosheid kracht doende en heerschende vooroordeelen. Dat zoodanige gebreken zeer algemeen zijn, wordt, op grond van zielkundige waarnemingen, uit de treurige ondervinding over 't geheel niet kwalijk bewezen. Maar hier missen wij weder de vereischte aanwijzing, dat daarin 't onvermogen tot geloof en bekeering, volgens de leer der Heilige Schrift, bestaat.
Al 't voorgaande aangenomen zijnde, kon het den Schrijver niet moeijelijk vallen, om, in de derde plaats, de onschadelijkheid der alzoo verklaarde leer te bevestigen. En dit moest dan ook 't voornaamste en uitvoerigste gedeelte van deze Verhandeling uitmaken, bl. 117-251. Hij bevat hier alles in de volgende stellingen: 1. Hetgeen Gods Geest aan den zondaar, dien Hij tot geloof en bekeering bekwaam maakt, eigenlijk doet, is, dat Hij hem het verstand verlicht, en zoo het oorspronkelijk evenwigt tusschen zijne rede en zinnelijkheid aanvankelijk bij hem herstelt, zijnen smaak, terjuiste onderscheiding van geestelijke dingen, vormt, en zijne vooroordeelen, met derzelver misleidende kracht, te onder brengt; zoodat hij de genade van God, en 't groot belang, 't welk hij daarbij heeft, nu gezettelijk en verstandig leert beoordeelen en vrijwillig verkiezen, zich aan den Verlosser leert toevertrouwen, om door Hem tot den Hemelschen Vader weder te keeren. 2. Doch de Geest verlicht het verstand des zondaars niet onmiddellijk, maar op eene geheel middellijke wijze. 3. Deze zijne genadewerking wordt aan niemand onthouden; die ze in waarheid zoekt, die vindt ze; en waren er vaak velen, die, door dezelve, niet dadelijk tot geloof en bekeering werden opgeleid, dan hadden zij zich zeker altijd het eerst aan den Geest en zijne genade ont-
{==489==} {>>pagina-aanduiding<<}
trokken. 4. Deze genade is bij den eenen, in vergelijking van den anderen, in natuur en werking, nooit onderscheiden; het eenige, maar ook ware onderscheid, 't welk in dezelve is op te merken, bestaat daarin, dat ze, onder zijn wijs bestuur, bij dezen haar weldadig doel, opregt geloof namelijk en ware bekeering, bereikt, terwijl ze bij anderen, door eigene boosheid en vrijwilligen tegenstand, eindelijk geheel zonder bedoelde uitwerking blijft. 5. De genadewerking des Geestes is wel noodzakelijk, om ons tot geloof en bekeering bekwaam te maken, en daarin steeds te doen voortgaan; doch
niet, om daartoe vrijheid en verpligting te geven. 6. Te gelooven en zich te bekeeren, is geenszins wonder, werken te doen; ook is daartoe zoo min eene groote geleerdheid noodig, als een fijn geslepen vernuft. - Deze stellingen worden eerst, met schrander oordeel, ontwikkeld, daarna onderscheidene gevolgen, ter bevordering van 't nuttig gebruik derzelven, met bedachtzaamheid daaruit afgeleid, en eindelijk vele daartegen ingebragte bedenkingen van verschillenden aard, zoo veel mogelijk, uit den weg geruimd.
Ware altijd over dit stuk zoo gedacht, de Bijbelplaatsen, die men meent daartoe te behooren, alzoo, met vermijding van schoolsche bepalingen en spitsvondige onderscheidingen, uitgelegd, en tevens de eenvoudige Christen tegen elk misverstand en misbruik zoo oordeelkundig, gemoedelijk en ernstig gewaarschud, er zou voorzeker niet zoo veel nuttelooze en voor de beoefening van 't ware Christendom hoogst nadeelige twist over ontstaan zijn.
In denzelfden geest, als al het vorige, zijn ook de vermaningen, opwekkingen en onderrigtingen, die het vierde en laatste gedeelte dezer wel doordachte Verhandeling, bl. 252-290, uitmaken.




De Brieven van Paulus aan de Philippenzen; benevens die aan de Hebreën, en de Tweede Brief aan Timotheus, door W.E. de Perponcher. Te Utrecht, bij J. van Schoonhoven. 1809. Voor Rekening van den Autheur gedrukt. In gr. 8vo.

Ook in dit Deeltje, waarmede de godvruchtige en arbeidzame Edelman de perponcher zijn loffelijk Werk over de Brieven van Paulus ten einde brengt,

{==490==} {>>pagina-aanduiding<<}
blijft hij zichzelven, in de wijze van vertalen en uitleggen, gelijk. Behalve vele aanteekeningen, tot opheldering der vertaling en verklaring van den bedoelden zin, ontmoet men ook hier, ginds en elders, vooral bij den Brief aan de Philippenzen, uitweidingen, die men er niet altijd zou verwacht hebben; b.v. bij Phil. I:22. II:5. over de verhevene en standvastige godvrucht van Paulus; II:12. over de noodzakelijkheid, om bidden, pogen en werken met de inwachting der Goddelijke genade te doen gepaard gaan; II:15. over de voortreffelijkheid van den Godsdienst der Openbaring boven dien der Rede; III:14. over de noodzakelijkheid om te streven naar volkomenheid; IV:8. over de volledigheid van de Zedeleer van 't Evangelie. Zoo ook bij Hebr. I:3. hoe wij de verborgenheid van 't Zoonschap van Christus moeten behandelen; V:6. over den Godsdienst der Natuur, als, naar deszelfs oorspronkelijken aard, den waren Godsdienst der menschen, den Godsdienst van alle tijden en volken, ook van alle engelen, ja van alle schepselen, van de eeuwigheid zelve, en over den Joodschen en Christelijken Godsdienst, als uitbreiding en volmaking van denzelven.
Dat Paulus de Schrijver is van den Brief aan de Hebreën, wordt door den Heer de perponcher, als ontwijfelbaar, voorondersteld, zonder iets tot bewijs daarvoor bij te brengen. Dit geschrift is, zijns oordeels, geen Brief, maar Verhandeling over een toen met de Joden in geschil zijnde hoofdpunt, betreffende de afschaffing der Mozaische Ceremoniewet, en tevens eene Verdedigings-rede.
In een Naberigt meldt ons de Schrijver, dat hij nu, zijne Verklaring van de Brieven van Paulus volbragt hebbende, de onderscheidene Stukjes, onder algemeene Titels, tot één Werk, in drie Deelen, heeft vereenigd, waarvan 't Eersten Deels 1ste Stukje den Brief aan de Rom. zal bevatten, 't 2de de Brieven aan de Gal. Thess. en Titus; 't Tweeden Deels 1ste Stukje den 1sten Brief aan de Cor., 't 2de den 2den aan de Cor.; 't Derden Deels 1ste Stukje den 1sten aan Tim. en de Br. aan de Eph. Coloss. en Philem., 't 2de den inhoud van dit laatste boekdeeltje.
Wij wenschen den voortreffelijken man geluk met zoo veel afgedaan werk, dat, blijkens eene bijgevoegde lijst van nog te bekomene schriften van dezelfde hand, van

{==491==} {>>pagina-aanduiding<<}
velerlei aard is, doch voornamelijk betrekking heeft op godsdienstige onderwerpen. Hierin blijve, bij 't klimmen zijner jaren, zijn troost en steun, en de meeste veraangenaming zijns levens, zoo als wij dit mogen verwachten van eenen Grijsaard, die veel zag, ondervond en doorging, wiens beeldtenis wij bl. 5, indien wij ons niet bedriegen, zoo geheel uit 't hart van den waardigen Schrijver geteekend vinden.

Des Christens verpligting tot zedelijke Christelijke volkomenheid, voorgesteld in eene Leerrede, over Matth. V: 48, door Abraham Everaars, Predikant te IJsselmuiden: bij gelegenheid van zijn vertrek uit de Gemeente van Amsterdam. Te Amsterdam, bij W. Brave. 1809. In gr. 8vo.

Hoe groot het aantal zij van Afscheids-Leerredenen, welke van jaar tot jaar gehouden worden, en alsdan doorgaans in het licht verschijnen, en hoe zeer daaruit eene eenzelvigheid van behandeling ontsta, welke den leeslust zelden verder uitstrekt, dan onder hen, die den vertrokken Leeraar zich in deszelfs nagelatenen arbeid nog gaarne herinneren, maakt echter deze Leerrede van Ds. everaars een allerwezenlijkst ondescheid, zonder dat men zelfs de bijzonderheid in aanmerking behoeft te nemen, dat deze waardige Man de groote Gemeente van Amsterdam met die van het eenvoudige Overijsselsche Dorp verwisselt. Zeer wijsselijk zwijgt de Leeraar van de beweegredenen daartoe, en ook daarom houdt de Recensent deswege het stilzwijgen. Hij acht zich alleenlijk gelukkig, eene Leerrede te kunnen aanprijzen, welke van den echten Christelijken stempel is, overal voorstellende en bemoedigende tot echte godvrucht en deugd. De stelling: ‘Het is onzer aller pligt, naar zedelijke Christelijke volkomenheid te staan,’ wordt zeer goed ontwikkeld, door het onderzoek: 1.) wat is zedelijke Christelijke volkomenheid? 2.) door het bewijs der verpligtinge, en 3.) door de wijze, hoe zulks behoort te geschieden. De voordragt is allezins eenvoudig, geschikt naar de algemeene bevatting. De behandeling is kort en zakelijk; hoewel de veelvuldige herhaling der woorden zedelijke Christelijke volkomenheid, bij de lezing vooral, eenig-
{==492==} {>>pagina-aanduiding<<}
zins hinderlijk is. De aanprijzing of toepassing is ernstig, overredende, krachtig. Voortreffelijk is des Leeraars voorstelling wegens zijne pligtsvervulling van eenen twaalfjarigen dienst. Men vindt hier niets van die oude beuzelarijen en loutere klanken, welke zoo dikwerf bij dusdanige gelegenheid de plaats van waardigen ernst innemen. Geluk der Gemeente, welke zulk eenen Leeraar ontvangt! Dat zij zich zijnen dienst waardig make, en zijn levenslot verheuge!

Karakterschetsen van sommige Personen, voorkomende in de Lijdensgeschiedenis van Jezus, met betrekking tot hunne gezindheden jegens Hem. Door Joan Lodewijk Ewald. Uit het Hoogduitsch. Te Amsterdam, bij J. van der Hey. 1809. In gr. 8vo. 155 Bl.

Al wat van den waardigen ewald komt, is ook onzen Landgenooten welkom: hij treft den juisten toon voor het hart: terwijl hij goede en gezonde denkbeelden aan het verstand verlevendigt, geeft hij ook aan het meest bekende en gewone dikwijls eene zoo onverwachte als doelmatige wending: ook dan, wanneer men, op hetgene hij stellig daar neder schrijft, hier of daar eenige bedenking had, bevalt en overtuigt ons iedere praktische aanwijzing en iedere godsdienstige zedeles; en als wij al hier of daar zijn gevoel een weinig overdreven vonden, zoo roert en treft wederom oogenblikkelijk het ware en goede, de zuivere godsvrucht, tot welker beoefening alles eeniglijk door hem wordt opgemerkt, opgewekt en geleid. Dit klein geschrift zal zijne vrienden onder ons niet minder, dan de overigen, die wij reeds van hem bezitten, bevallen. Predikatien, stukken van predikatien, mag men deze opstellen, des begeerende, noemen. Wij zouden liever zeggen: iedere overdenking levert daartoe overvloedige bouwstoffe. Beschouwing, geschied- en uitlegkundige aanwijzing, in ewald's smaak en naar zijn gevoelen de geschiedenis opgegeven en voorgesteld - dit gaat vooraf; maar het grootste deel is toepassing, en hier vindt ieder godsdienstig hart voedsel, en ieder Christenleeraar treffende wenken. Ziet hier den Inhoud: I. Maria van bethanië. Uitlating der kieschste, schuldelooste liefde. II. Petrus. Ebbe en vloed in de liefde voor Jezus. III. Joan-
{==493==} {>>pagina-aanduiding<<}
nes. Vertrouwelijkheid en liefdegehoorzaamheid omtrent Jezus. IV. Pilatus. Onverschilligheid omtrent Jezus. V. Judas. Ergernis aan Jezus. VI. Kajafas en de farizeën. Haat tegen Jezus. VII. Het joodsche
volk. Wankelmoedigheid omtrent Jezus. Deze korte opgave toont het oogpunt, waaruit hier ieder karakter voornamelijk wordt beschouwd; en in deze dagen vooral moge dit werkje voor velen een nuttig en aangenaam leesboek zijn! Gedachten, als b.v. de volgende, worden voor velen vruchtbaar ten goede!
‘Ook dit verheugt mij, dat Hij (jezus) liefde jegens Hem acht; dat Hij gaarne geliefd werd van de genen, die hem kenden. Het zou mij lang zoo aangenaam niet zijn, als Hij zich enkel als een koel zedemeester getoond; als Hij, b.v. gezegd had: Ik wil niets, dan dat gij deugdzaam en goed zijt, dat gij mijne voorschriften volbrengt, en u naar mijn voorbeeld vormt. Voor het overige is het mij om 't even, wat gij van mijn' persoon gevoelt. Het gaat mij niet aan, of gij ooit aan mij denkt, of niet, of gij naar mij verlangt, of niet, en of gij gaarn iets voor mij doen zoudt - als gij slechts doet, wat ik wil. - Ik zeg: het zou mij niet zoo aangenaam zijn, als Hij dus gesproken had. Want wie niet geliefd wil zijn, wie geen prijs op liefde stelt, dien heeft men ook niet lief. Ik zou dan ook niet zoo gaarn doen hetgeen Hij zegt, omdat Hij, die het mij gezegd heeft, mij minder zou aangaan. Maar Hij is ook niets minder dan zoo; hoe dikwijls men het ons thans wijs wil maken. Waarlijk, in maria kon Hij, bij deze gelegenheid, geen gehoorzamen van zijne geboden hoogschatten; hetgeen zij deed, had Hij immers nooit bevolen. Het zalven op zich zelve kon Hij toch zeker geen goed werk noemen. Dit was toch eene uitgave van 3co zestehalven op zichzelve niet. Hij schatte de liefde tot zijnen persoon, dit aan Hem gehechte, van Hem vervulde hart; Hij achtte den eerbied en de teederheid, uit welke de geheele handeling voortvloeide. En bij zoo vele gelegenheden zeide Hij het immers uitdrukkelijk, dat Hem aan liefde voor zijn persoon gelegen was. Driemaal vraagt hij petrus: - niet: wilt gij mijne geboden gehoorzamen? - maar: “Hebt gij mij lief?” - Haar is veel vergeven,’ zegt Hij van de vertrouwende vrouw, ‘want zij heeft veel lief.’ En tegen zijne leerlingen zegt Hij immers uitdrukkelijk: ‘Wie vader

{==494==} {>>pagina-aanduiding<<}
of moeder’ - niet: meer gehoorzaamt, maar - ‘meer lief heeft dan mij, die is mijnes niet waardig.’
Eenvoudig en treffend waar vonden wij vooral ook den aanvang van de 5de Overdenking, hoe men ook nu juist zoo verschillend en op even dezelfde wijze jezus beschouwen en beöordeelen zou, en hadden dit tot eene meer uitvoerige proeve voor onze Lezers geschikt; dan ewald is overvloedig bekend: eeniglijk geven wij nog het volgende uit het Voorberigt: ‘De gezindheden der menschen, omtrent jezus, blijven zichzelve, over het geheel genomen, ten allen tijde genoegzaam gelijk. Er zijn altijd meer of minder pilatussen, die onverschillig jegens Hem zijn; joden, die zich, door zulken, die in der tijd den toon geven, voor en tegen Hem laten stemmen; petrussen, die Hem door menschenvrees verloochenen; judassen, die zich aan Hem ergeren; kajafassen, die Hem haten; en joannessen, die Hem liefhebben. - Hetgeen dus van deze gezindheden in de eerste eeuw geldt, dat geldt daarvan ook in de negentiende eeuw, en in alle eeuwen. Hetgeen van deze gezindheden geldt in jeruzalem en palestina, dat geldt daarvan ook in duitschland, zwitserland, holland en overal. - Deze gezindheden zijn, naar jezus uitspraak, ten hoogste gewigtig voor zedelijkheid en Christelijke godsdienstigheid.’ enz.




Dissertatio Medico-therapeutica Inauguralis, de Arsenici in corpore humano effectibus ejusque usu hodie celebrate Medico, praesertim ad Carcinomatis curationem, pro gradu defensa a Bernardo Fransisco Suerman. Traj. ad Rhen. ex officinis O.J. van Paddenburg et J. van Schoonhoven. 1809. 80 pp. 4to.

In den tegenwoordigen tijd, waar zoo algemeen gesproken en geschreven is over de genezing van den Kanker, was het geenszins te verwonderen, dat de een of ander der studerende Jeugd dit onderwerp, zoo zeer een opzettelijk onderzoek waardig, voor eene Akademische Verhandeling uitkoos. De Heer suerman, een Leerling van den beroemden van geuns, is het, die ons zulk eene Verhandeling levert; daarin de uitwerkselen

{==495==} {>>pagina-aanduiding<<}
van het Rottekruid in het menschelijk ligchaam, en deszelfs in onze dagen zoo zeer geroemd geneeskundig gebruik, in het bijzonder ter genezing van den Kanker, behandelende. De Schrijver, naar ons inzien, zeer juist oordeelende, dat de heelkrachten of de uitwerkselen van eenig geneesmiddel in den zieken toestand van het ligchaam niet volkomen kunnen gekend worden, tenzij men een juist begrip hebbe van der geneesmiddelen wijze van werking en derzelver vermogen in den gezonden staat, beschrijft, na in het 1ste Hoofdstuk over de Vergiften in het algemeen, derzelver definitie, wijze van werking en verdeeling, en over de plaats, welke het Rottekruid onder deze bekleedt, gehandeld te hebben, in het 2de het Rottekruid, als zoodanig, in zijne menging en scheikundige eigenschappen; in het 3de die gevolgen en verschijnselen, welke in een nog levend ligchaam waargenomen worden, dezelve beschouwende, zoo als zij, naarmate hetzelve door den mond, of door inademing, of eindelijk uitwendig aangewend is, zich vertoonen. Het 4de Hoofdstuk handelt over de aanwending van het Rottekruid tot genezing van sommige ziekten, zoo als die van tijd tot tijd plaats had; het 5de meer bepaaldelijk over deszelfs, reeds door vroegere en nu door latere Geneesheeren, onderscheiden gebruik ter genezing van den Kanker; waarop dan, in het 6de en laatste, de Schrijver, als bij gevolgtrekking, wil betoogen, dat het Rottekruid, als een schadelijk, verderfelijk, onzeker middel, in het bijzonder ter genezing van den Kanker, van den slechtsten stempel, het gebruik en de aanbeveling van voorzigtige Geneeskundigen onwaardig is.
Wij voor ons meenen met het grootste regt te kunnen verzekeren, dat de Schrijver zijne voorgestelde taak loffelijk en naauwkeurig volvoerd hebbe, zonder ons nu nog in te laten met de beslissing, in hoe verre de laatste stelling des Schrijvers, in het 6de Hoofdstuk, algemeen aan te nemen of te verwerpen zij. Vele daadzaken, door mannen medegedeeld, die ter goeder naam staan, en op de geloofwaardigste bewijzen rustende, verzekeren ons toch, dat het Rottekruid veel, zoo niet alles heeft bijgedragen ter genezing van den Kanker. Zal voorts de werking van het Rottekruid, als geneesmiddel, niet zeer dikwerf gelijk staan met die van zoo vele andere geneesmiddelen, even goed onder de vergiften te rang-
{==496==} {>>pagina-aanduiding<<}
schikken, en nogtans de heilzaamste gevolgen te weeg brengende? - Recensent wil echter geenszins gehouden zijn voor den man, die de aanwending van het Rottekruid zoo ruimschoots aanbeveelt; hij is zelfs verpligt de alleruiterste voorzigtigheid aan te prijzen, en daartoe tevens is deze Akademische Verhandeling zeer dienstbaar. Verschrikkelijk toch zijn de verschijnselen, op de uitwendige aanlegging zoo wel, als het inwendig gebrnik van het Rottekruid gevolgd, door den Schrijver met juistheid in het 3de Hoofdstuk opgegeven. In het 5de Hoofdstuk levert ons de Schrijver de geschiedenis van het Rottekruid, zoo als dit voorheen, en thans in het bijzonder, tot genezing van den Kanker aangewend is; blijkende daaruit, dat reeds in de veertiende en vijftiende eeuw hetzelve toegediend werd; gevende hij achtereenvolgend de onderscheidene wijze van bereiding op, tot dat hij eindelijk meer bepaald bij het Kankermiddel van den Warendorfschen Genees- en Heelmeester katzenberger blijft stilstaan. Het voorschrift van zijne zoogenaamde Kankerpleister is de Schrijver magtig geworden, en was van den volgenden inhoud: ℞ Cerae flavae, sevi animalis, aa dragmas vi.
Ol. olivar. dr. j. Gummi Ammoniaci aceto soluti dr. iij. Thereb. venetae dr. semis. His colliquatis et refrigeratis admisce Cinnabaris dr. j. Arsenici albi pulverisati dr. iij. vel iv. m.f. emplastrum.
Het oordeel des Schrijvers, omtrent de aanwending van dit middel van katzenberger, is, blijkens pag. 77 en vervolgens, zeer ongunstig; brengende hij verscheidene voorbeelden van de noodlottigste gevolgen bij, en verzekerende, dat Mejuffrouw S., waarvan in dit Maandwerk, No. II. bladz. 94, is melding gemaakt, niet lang na hare genezing, op nieuw door een verschrikkelijk Kankergezwel aangetast, overleden is.
Wij herhalen het; men beschouwe ons toch niet als onberadene voorstanders der aanwendinge van het Rottekruid; maar wij voor ons gelooven, dat zoo wel voor- als tegenstanders in zekeren zin kunnen gelijk hebben; doch tevens, dat de genezing door middel van het Rottekruid in de wel onderscheidene gevallen van Kanker mogelijk is, wanneer daarmede de grootste omzigtigheid, met een daaraan geëvenredigd gebruik van andere gepaste geneesmiddelen, gepaard gaat.

{==497==} {>>pagina-aanduiding<<}

Rec. wenscht den jeugdigen Schrijver, van wiens bekwaamheden hij zich overtuigd houdt, den besten uitslag van zijnen welbesteden tijd, ter opzamelinge van alle die kundigheden, welke tot het beroep eens Geneesheers zoo zeer vereischt worden.

D.L. Suasso, Med. Doct., Morborum exanthematicorum descriptionis, Tabularum formâ ordinatae, Specimen, Variolarum atque Vaccinarum decursum et curationem, exhibens. Amstelodami ex officina L. van Es. 1809. 4to.

De Amsterdamsche Geneesheer suasso, bewust dat die geschriften, welke de voornaamste grondbeginselen van de eene of andere kunst met korte woorden openleggen, aan Leerlingen door daartoe bevoegden ernstig aanbevolen zijn, en bij ondervinding het nut daarvan kennende, vervaardigde de hier aangekondigde Tafelen, welke de geheele Geschiedenis der Kinderpokken met een opslag voor oogen stellen, waartoe de eerste Tafels A en B behooren, die dezelve in haren aard, oorzaken, kenteekenen, loop, genezing, enz. beschouwen; de tweede heeft dit zelfde doel, met betrekking tot de Koepokken. Wij kunnen niet dan onzen dank betuigen aan den Schrijver van dezen voorzeker moeijelijken arbeid, en hem gerustelijk aansporen ter voortzetting van zijn voorgesteld plan, om de overige Ziekten, tot wier aanwezen een eigendommelijk uitslag behoort, op gelijke wijze te beschrijven. Mogt de Uitgever, door een goed vertier, die pogingen tot stand kunnen brengen!





{==498==} {>>pagina-aanduiding<<}

Reize in eenen Palanquin; of Lotgevallen en merkwaardige Aanteekeningen op eene Reize langs de Kusten Orixa en Choromandel. Door J. Haafner. In twee Deelen. IIde Deel. Te Amsterdam, bij J. Allart. In gr. 8vo. 514 Blz.

Zoo veel reeds van het romaneske in de Reisbeschrijvingen des Heeren haafner gezegd hebbende, en in onze Beoordeeling van 's Mans Lotgevallen op eene Reize van Madras, over Tranquebar, naar het Eiland Ceilon, en in die van het Eerste Deel des opgemelden Werks (*), kunnen wij dit voorbijstappen, schoon bevreemding ons te meermalen beving bij de zonderlinge lotgevallen en ontmoetingen. Merkten wij in de aankondiging van het Eerste Deel des voor ons liggenden Werks aan, hoe zeer dit romaneske doorstak, schoon wij er geene anna in aantroffen, en de bevallige Danseresse mamia er alleen in 't voorbijgaan zich vertoonde; wij betuigden, haar in het Tweede Deel te gemoete te zien. In de daad, zij verschijnt in een' zoo vollen dag, dat haafner zelf eenigzins het ongepaste gevoelde, en zijne verdediging van het plaatsen dezer schakel uit de lange keten der vreemde en wonderlijke lotgevallen zijns levens dus besluit: ‘Men kan mij te regt beschuldigen, dat ik te wijdloopig in het verhaal van deze ontmoeting ben; doch ik heb zoo vele verpligting aan mamia; hare herinnering is mij nog zoo dierbaar; ik heb lang reeds gewenscht van haar te spreken, van haar te schrijven; er biedt zich nu juist eene zoo schoone gelegenheid aan; ik kan mij niet onthouden, er gebruik van te maken,’ enz. enz.
Bij het slot des Eersten Deels lieten wij den Reiziger in pijnlijke ongerustheid, wegens den beet van eene giftige Slang in zijnen vinger; dit Deel vangt aan met Slangen in soorten te beschrijven, en bovenal ons bezig te houden met de Bezweringen en andere hulpmiddelen tegen den zoo ontrustenden en pijnlijken slangebeet, die hem een laatsten wil, in het vooruitzigt des doods, deed maken. Onkundige Heelmeesters daar te lande, Engelsche zoo wel als Hollandsche, helpen hem niet ter genezinge zijns gebeten vingers. Van het waargenomene op den reis-
{==499==} {>>pagina-aanduiding<<}
togt en de vreemdigheden, door hem ontdekt, (b.v. een boogaard vol weegluizen, zoo groot als meikevers, en zoo heet naar bloed als de moskitos!) treffen wij de beschrijvingen aan, zoo veel zijn pijnlijke toestand gedoogde. Te midden van dit voortreizen, in alle haast, om herstelling te bekomen, en onder het dreigen van het grootst gevaar, hoort haafner den naam van mamia bij een vrouwenhoop, die zich ging baden. Hij zag haar, die zich met hare vriendinnen in den vijver bij eenen Tempel baadde. Hij ijlt derwaarts. Welk eene ontmoeting! ‘Hoe schoon was zij! hoe betooverend schoon!’ zegt haafner; ‘het wit neteldoeksch kleedje (volgens gewoonte der badende Vrouwen in Indië) hoog onder de armen een paar keer om het lijf geslagen, kleefde, nog druipende van het water, aan hare sierlijke en welgevormde leden, en vertoonde mij dit fraaije ligchaam in alle deszelfs bekoorlijke omtrekken. Haar volle jeugdige en zwoegende boezem kwam onder het fijne en natte lijnwaad te voorschijn, als de maan achter eene dunne schemerende wolk. Mijne zinnen waren door deze onverwachte ontmoeting en het gezigt van deze beminnelijke persoon gansch bedwelmd. Ik stond met een open mond haar aan te gapen, zonder een woord te kunnen uiten.’
Bij eene nadere ontmoeting voert hij, daar zij eerst zweeg, het woord, en verontschuldigt zich over de behandeling, haar bij eene vorige ontmoeting, in het Eerste Deel dezer Reize vermeld, aangedaan. Mamia geeft een zeer lang verhaal van haar leven, betuigt de genegenheid, welke zij voor den Reiziger gevoelde, op het nadrukkelijkst, en deelt diep in zijn leed en smarte des gebeten vingers. Zij deed meer. Zij wilde hem alle hulp toebrengen, door een vermaard Waitium, of Moorschen Medicijnmeester, van elders te halen. Hiertoe kon haafner niet verstaan. Zij, de Dochter van een vermaard Waitium, had gelukkig eene Zalfbereiding tegen Slangenbeten en vervuilde wonden onthouden. Zij vervaardigt deze, en, alle kieschheid der Indiaansche Vrouwen, om wonden of etterbuilen te behandelen, aan eene zijde stellende, legt zij de pleister aan. Bij een aandoenlijk afscheid maakte hij met haar afspraak, om te Madras elkander weder te ontmoeten. Hare liefdeverklaring, hare behandeling zijner wonde, de schoonheid en bevalligheid, welke zij daarbij vertoonde, trof hem ten

{==500==} {>>pagina-aanduiding<<}
sterkste. Verliefder dan ooit was hij na deze ontmoeting. ‘Toen ik,’ zoo schrijft hij, ‘bij het verbinden mijner hand, dit engelachtig gelaat van nabij zag, en hetzelve met oplettendheid konde beschouwen, - deze schitterende zwarte oogen, vol vuur en teederheid; deze gebogene wenkbraauwen, als met een penseel getrokken; dit liefelijk betooverend lachje, dat gedurig om haren kleinen mond zweefde, en de ziel met blijdschap vervulde; deze ronde poezelige armen en fraaije handen; dezen verrukkelijken boezem, die toen juist ontbloot was, - toen ik bovendien de schoone hoedanigheden harer ziele, hare goedheid en medelijdenden aard, hare edele gevoelens, hare buitengemeene en onvervalschte liefde tot mij - in één woord, de gansche waarde van deze zoo beminnelijke persoon leerde kennen - toen scheen haar bezit mij het grootst geluk te zijn, 't geen mij kon gebeuren.’
Tegenbedenkingen, hier breed vermeld, deden zich op; doch de Liefde overwon dezelve en ankerde zijn besluit, om zich met die Schoone te Ventapalam neder te zetten. De verzachtende kracht der pleister, door mamia's hand bereid en aangelegd, gaf hem rust op reis. Hij ontmoet den nieuwen Engelschen Gouverneur van Mazulipatnam, die hem de uitlokkendste en rijkste aan biedingen deed, door haafner afgeslagen. Dit geeft gelegenheid om over de Engelsche Compagnies Dienaren in de Indiën te spreken. Wie twijfelt hier, eene zeer zwarte schilderij te zullen ontmoeten! In de daad het is eene gansch uitvoerige. Men make uit den volgenden trek op, hoe dit tafereel gekleurd is, zoo men anders nog mogt twijfelen, of haafner tegen de Engelschen kan uitvaren! ‘Ik moet mij met geweld van dit onderwerp afscheuren: als ik er eens aan ben, is het mij bijna onmogelijk om er van uit te scheiden, en in plaats van mijne Reize zoude ik niets dan van deze Engelsche en Indiaansche Dwingelanden schrijven; alle hunne gepleegde gruwelen rijzen als bergen voor mijnen geest, en elke gelegenheid, waar ik dezelve weder uit den nacht der vergetelheid kan rukken, en hen met schande overladen, is mij dierbaar. Ik wenschte den haat en verachting, die ik hen toedraag, aan alle mijne Lezers te kunnen inboezemen en mededeelen. O! indien zij deze tijgers in alle hunne boosheid en wreedheid kenden, zij zouden dezelve, even als ik, vervloeken en verfoeijen!’

{==501==} {>>pagina-aanduiding<<}

Onder beterschap der wonde zet haafner de reis voort tot Palliacatta, waar een Hollandsch Chirurgijn zeer ongunstig over zijne wonde oordeelt, en eene afzetting van de hand voorslaat. Deze, meppe geheeten, wordt zeer tot zijne schande beschreven. Dit geeft haafner gelegenheid, om over de Doctors of Meesters op de Schepen der Hollandsche Oostindische Maatschappij en in hare Etablissementen te spreken, en daarvan een allerongunstigst berigt te geven. Te Palliacatta ontmoette hij vele oude kennissen, zoo van Negapatnam als van Sadras. Palliacatta, het eenigste der Hollandsche Etablissementen langs de kust, wordt niet voordeelig beschreven. Geene operatie was aan zijn' vinger geschied: de pleister van mamia hield de wonde niet alleen dragende, maar de hand scheen eenigzins te slinken.
In dezen toestand te Madras gekomen, trof hij daar, hoe gelukkig! Monsieur beisser, daar onder den naam van den Franschen Doctor bekend, aan. Deze prees hoogelijk de Zalf, op de wonde gelegd, als die het koud vuur gestuit had, en wenschte te weten, hoe ze gemaakt was: dit kon haafner niet zeggen. Deze Wondarts gas hem moed, en bleek zijn Neef te zijn. Bij dezen nam hij zijn' intrek, en spoedig volgde de genezing; ook zijn francisco genas hij van eene hevige koorts, alsmede zijn Reisgenoot huau van eene kwaal, die anders niet dan door Salivatie kon genezen worden, doch waartegen haafner's Neef een Specifiek bezat, waardoor hij, buiten zijne andere praktijk, veel gelds won. Het jammert den Reiziger, van zijn' Neef dit middel niet te weten gekomen te zijn. In de daad het was een middel om rijk te worden: een flesch van zijn Likeur kwam den Neef op nog geen tien stuivers te staan, en hij verkocht dezelve voor bij de 60 guldens, en door den bank dagelijks wel een dozijn. Verbazende geschenken vermeerderden Doctor beisser's inkomen.
Haafner's Reisgenoot huau had te Madras zijn' intrek bij den Koning van Tidor, een der Moluksche Eilanden, op wiens Eiland hij weleer gewoond had. Hoe deze op Madras kwam, wordt vermeld, en daarbij de handelwijze onzer Hooge Indiaansche Regering met Indiaansche Vorsten, die in ongenade vallen. Een zwart tafereel! besloten met een breed verhaal van het Chinesche Bloedbad, ten jare 1740, onder de Regering van den Gouverneur-Generaal valkenier. Dit had zoo uitvoe-
{==502==} {>>pagina-aanduiding<<}
rig niet behoeven vermeld te worden; doch onze Reiziger haalt het hart op, als hij van mishandelingen, door de Europeanen in gindsche gewesten gepleegd, mag spreken; dit is voor hem een wellust!
Het blijde wederzien is de aanvang des inhouds van het Hoofdstuk, 't welk op zoo vele ijsselijkheden volgt. Mamia komt te Madras. Zijn vriend frank mogt hem de gemeenschap met deze Danseresse ontraden, hij doolt in hare liefde, en ging eene liefde-verbindtenis met haar aan. Intusschen had hij bij Neef beisser een heerlijk leven. Weinig ging hij uit: Madras was hem tot een afgrijzen geworden. Hier treffen wij weder eene ophaling aan van den door de Engelschen verwekten Hongersnood, in zijne vorige Reis van Madras naar Ceilon beschreven. Meer genoegen vonden wij in de beschrijving van Madras zelve.
Het opschrift des volgenden Hoofdstuks: De Nabab van Carnatica, - hyder ali chan en tippoe saheb, - wijst uit, wat wij daarin te wachten hebben. De gevoerde krijg tegen deze Indiaansche Opperhoofden wordt in een geheel ander licht gesteld, dan het door de Engelsche verhalen gedaan is; en eindigt dit Hoofdstuk met eene voorspelling van der Engelschen val in de Indiën. - Daar haafner voorts den Engelschen Gouverneur w. Hastings en den Indiaanschen Vorst nundocomar vermeldt, en van ongestrafte misdaden spreekt, mogen wij den Lezer verzekeren, niets malschs ten aanzien van de Engelschen te zullen ontmoeten; en onder het daar bijgevoegde spreekwoord: gelijke Monniken gelijke Kappen, worden alle Europésche Volken in die landen, schoon niet zoo slecht als de Engelschen, echter als zeer slecht beschreven.
Met meer genoegen zal men haafner's levenswijze te Madras, in 't genot van zijns Neefs vriendschap en van mamia's liefde, lezen; dan dit helder tafereel wordt verdonkerd door eene noodzakelijke Reize naar het Zuiden van Choromandel. De aanstalte tot die Reis, mamia's teederheid, het naar boord varen met een Chialeng, waarin mamia hem vergezelde, het zinken van dit zwaargeladen vaartuig, het dringend levensgevaar, waaruit hem de zwemmende mamia redde, levert aandoenlijke tooneelen op van Vrouwen-liefde en Vrouwen-trouw.
De Zeereis werd gestaakt, en de reis te land bepaald. Tusschenbeiden vinden wij het rampzalig uiteinde van Doctor beisser. Hartroerend is het afscheid van mamia.

{==503==} {>>pagina-aanduiding<<}
De landreis doet ons plaatsen en volksgewoonten kennen. Daar hij de Chauderies, de verblijfplaatsen der Reizigers, vermeldt, vaart hij uit tegen de behandeling der Reizigers in Europa. Voor- en tegen-ingenomenheid straalt kennelijk door. Maripakom geeft hem aanleiding om de Betelplant te beschrijven, wier gebruik in die Gewesten zoo algemeen is, dat de Christen- of Mestiessche Dames, ter Kerke gaande, zich steeds door eene Slavin doen vergezellen, die aldaar, gedurende de predikatie, zich aan hare voeten plaatst, haar van tijd tot tijd eene nieuwe Betel ter kaauwinge aanbiedt, en telkens het kwispedoor toereikt! - De beschouwing van verwoeste plaatsen wekt den haat tegen de Engelschen op nieuw. Het zien der overblijfselen van Maveliewarom doet hem aan de oude Inwoners dezes Lands en derzelver vergevorderdheid in Kunsten denken; de aloude Tempels worden beschreven, voor zoo verre de Reiziger zijne naspeuringen heeft durven doorzetten in die verlatene oudheden, waar wreed gedierte hem aangrimde. Al hetgene wij groot en wonderbaar noemen, als de Piramiden van Egypte, kan, volgens onzen Reiziger, niet vergeleken worden bij de ontzaggelijke bouwvallen en gevaarten, door gansch Indië verspreid, maar inzonderheid te Maveliewarom voorhanden. Nergens toch in de gansche wereld vindt men, in zulk een klein bestek, zoo vele Gebouwen, in en uit bergen en rotsen gehouwen, bijeen; alle de heuvelen zijn met Tempels, Piramiden, Chauderies enz. als bedekt, en door onderaardsche gewelven uitgehold, en van één stuk, en uit denzelfden berg, waarop zij staan, gevormd. Gansch buiten het Dorp, aan de zuidzijde, staan vijf Tempels, hier breeder beschreven en in Plaat afgebeeld, uit één en denzelfden berg gehouwen, en alle vijf letterlijk uit één stuk!
Te Sadraspatnam herkende haafner die plaats met moeite, en geeft er eene weedomvolle beschrijving van; benevens de vriendelijke ontmoeting des Graven van bijland, die hem vergeefs aan was, door groote aanbiedingen, om bij hem Secretaris te worden. Onder het voortreizen kwamen zij op plaatsen, die aan de wreedheden der Engelschen herinnerden, welke hier worden opgehaald. Onder den titel: Iets om te ijzen! wordt vermeld, hoe zij vierhonderd schoone jonge Vrouwen en Maagden, na dezelve op de afschuwelijkste en beest-
{==504==} {>>pagina-aanduiding<<}
achtigste wijze mishandeld te hebben, in koelen bloede met de bajonetten vermoordden!
Na haafner's aankomst te Pondichery kwamen hem brieven van mamia in handen; doch ook berigt, dat zij weg was. Angstige verlegenheid! Dan zij was hem gevolgd - te voet gevolgd, en onder den weg ziek geworden. Hij krijgt des kundschap, ijlt haarwaarts, en ontvangt van de Daya, die haar vergezelde, berigt van de ondernomene reis. - Hoogstaandoenlijk is de ontmoeting van mamia in dien zieken en zwakken toestand. Zij had, bij de voorgemelde redding van haren Minnaar, eenen stoot op de borst ontvangen, die eene tering ten gevolge had gehad. Treffend zijn de gewisselde gesprekken bij haar afsterven. Hij voldeed haar laatste verzoek, dat hij den houtstapel, op welken haar lijk zou verbrand worden, zou aansteken. Hij beschikte alles, na haar sterven, naar 's Lands wijze. 's Reizigers levensloop kreeg, na mamia's dood, eene andere rigting: alle zijne voornemens en ontwerpen waren verijdeld.
Ziet daar het beloop en den afloop dezer hoogst zonderlinge Reize, alles in den eigen stijl van haafner, vurig en klemmend. Alleen is ons voorgekomen, dat in vele gesprekken uit den mond der Ingezetenen, en bovenal in 't gene hij mamia in den mond legt, de uitdrukkingen te Westersch zijn.
Wij hebben van hem nog eene Reize door het binnenste van Ceilon te wachten; bijaldien 's Mans overlijden, sedert met leedwezen vernomen, de uitgave niet verijdele.




Verhandeling over de Avarijen, door den Ridder Ascanio Baldasseroni, Commandeur der Orde van den Heiligen Stephanus. Uit het Italiaansch vertaald door Mr. C. Vollenhoven, practiserend Advocaat, te Amsterdam. Amsterdam, bij J.S. van Esveldt-Holtrop. In gr. 8vo. Behalve het Voorwerk, 327 bladz.

Eene fraaije en geleerde Verhandeling, waarin het gewigtig onderwerp van Avarijen en Contributien op eene duidelijke, grondige en volledige wijze wordt voorgedragen.

{==505==} {>>pagina-aanduiding<<}

De menigvuldige Zeeregten, Ordonnantien, Costumen en bepalingen; de nog menigvuldiger uitleggingen, ophelderingen, verklaringen en toepassingen van dezelve, hebben onderscheidene gevoelens en meeningen, en niet zelden de grootste duisterheid en onzekerheid opzigtelijk deze, voor alle handeldrijvende Volken zoo aangelegene, zaak te weeg gebragt, welke het voor Regters, Advocaten en Consulenten, zoo wel als voor Kooplieden, Assuradeurs en andere belanghebbenden, zeer moeijelijk maakten, om te weten, wat in de onderscheidene Landen, Steden en Plaatsen regtens en praktijk is, ten aanzien van een groot aantal gewigtige gevallen, wegens Avarij-zaken voorvallende.
De Schrijver heeft zich de moeite gegeven, om den aanzienlijken voorraad, die er over deze stof voorhanden, doch overal verspreid was, met eene voorbeeldelooze vlijt na te gaan, te verzamelen en in te oogsten. Hij biedt ons in deze Verhandeling dezen zijnen oogst aan, die in niets minder bestaat, dan in eene opgave van meest alle de Wetten, Ordonnantien en Reglementen, bij de verschillende Volken op de Avarijen vastgesteld, van meest alle de Schrijvers, die, van onzen kundigen Landgenoot weytsen af tot op den uitmuntenden park toe, over dit onderwerp hebben geschreven, mitsgaders van onderscheidene Vonnissen en Uitspraken, bijzondere en vermaarde gevallen betreffende, - eene opgave, die tevens de verdienste bezit, dat zij alles geleidelijk en geregeld behandelt, onder zekere rubrieken doet kennen, en al dat verschillende, dien ganschen rijken en uitgestrekten oogst, onder één gezigtspunt brengt.
Wij vertrouwen, dat wij reeds genoeg zullen gezegd hebben, om onze Landgenooten, en inzonderheid dezulken, welke tot zee- en handelzaken in eene onmiddellijke betrekking staan, op dezen nuttigen arbeid opmerkzaam te maken. Door eene opgave van den inhoud des Werks zou het gewigt der behandelde zaken nog duidelijker blijken; dan wij achten zulks, om opgemelde reden, overbodig. Eenige stukken zijn, wel is waar, niet in alle opzigten zoo behandeld, als wij wel zouden gewenscht hebben. Nu en dan is de Schrijver, naar ons inzien, niet naauwkeurig genoeg; bij sommige zaken is hij te omslagtig, en in de opgave van eenige Ordonnantien en gevoelens van onderscheidene Schrijvers

{==506==} {>>pagina-aanduiding<<}
over zekere stukken, welke in het wezen der zaak overeenkomen, had hij zich vrij wat kunnen bekorten. Op eene enkele plaats komt ons des Schrijvers beslissing te gewaagd, en niet op genoegzame gronden steunende, voor, en op andere plaatsen, waar de meeningen der aangehaalde Schrijvers nog al uiteenloopen, missen wij ongaarne des kundigen Autheurs eigen bepaald gevoelen. Desniettegenstaande is het Werk van eene onbegrensde nuttigheid, en de aard en strekking van hetzelve is zoodanig, dat kleine onnaauwkeurigheden en geringe feilen, die slechts het non omnia possumus omnes bevestigen, aan de wezenlijke waarde van dezen moeijelijken en zoo algemeen bruikbaren arbeid niets ontnemen.
Dank verdient alzoo de Ridder baldasseroni bij de geheele beschaafde wereld, voor zijne, zoo gelukkig geslaagde, nasporingen; en dank verdient tevens de kundige Amsterdamsche Advocaat vollenhoven bij zijn Vaderland, voor de moeite, welke hij besteed heeft, om des eerstgenoemden's arbeid ook voor zijne Landgenooten nuttig te doen zijn, en voor zijne zoo naauwkeurige en zuivere vertaling, die, ook ten aanzien van taal en voordragt, op onderscheiding aanspraak heeft.
Mogten Vertaler en Uitgever zich door een gunstig vertier van dit Stuk aangemoedigd vinden, om ons de overige Deelen van het geheele Werk dezes Schrijvers, over de Zee-Assurantien, op dezelfde wijze mede te deelen!
Een Register van de voornaamste zaken, in deze Verhandeling voorkomende, zou het Werk nog vollediger maken, en voor het gebruik bijzonder dienstig zijn.

Regtsgeleerd Magazijn van Prof. Gratama. Isten Deels 1ste Stuk. Groningen, bij W. Wouters en M.J. van Bolhuis. 1809. In gr. 8vo.

Wij ontvangen in dit eerste Stuk het begin van eene allezins belangrijke onderneming. Niemand toch zal ontkennen, dat het van gewigt zij, voor elke Wetentenschap een algemeen Tijdschrift te bezitten, waarin niet alleen alle kleinere bijdragen tot die wetenschap geplaatst, maar ook tevens, van hetgeen in dezelve wordt

{==507==} {>>pagina-aanduiding<<}
gedaan, onpartijdig en volledig verslag gegeven wordt; en nog minder, zeker, kan het iemand invallen te twijfelen, of de Regtsgeleerdheid een vak zij, dergelijk eene onderneming waardig. Wij ten minste hebben ons dikwijls beklaagd, dat, terwijl de Godgeleerde zijne Theologische Bibliotheek, de Geneeskundige zijn Geneeskundig Magazijn bezat, alleen de Regtsgeleerde van dergelijk een hulpmiddel, om den staat en de vordering zijner wetenschap te beoordeelen, verstoken was; en met het uiterst genoegen vernamen wij, dat eindelijk de Hoogleeraar gratama deze taak op zich genomen had, daar wij hierdoor niet alleen deze behoefte voldaan zagen, maar ook de beroemde naam des Redacteurs ons reeds vooruit zien deed, wat wij van deze onderneming te wachten hadden.
Bij den aard en de inrigting van dit Tijdschrift in het algemeen stil te staan, is onnoodig; daar het berigt, hetwelk de uitgave van dit Magazijn is voorafgegaan, daaromtrent reeds algemeen genoeg aanwijzing gedaan heeft.
Wij willen ons dus alleen bij den inhoud van dit eerste Stuk nog wat nader bepalen.
Het eerst dan, wat in dit Stuk voorkomt, is eene verdediging van huig de groot, als Vader van het Natuurlijk Privaat, Staats- en Volkeren-regt, tegen hufeland en lampredi. Wij hebben dit stuk met het uiterst genoegen gelezen, en gelooven het den besten lof te geven, door het waardig te verklaren, om naast de voortreffelijke Laudatio Grotii van onzen beroemden cras geplaatst te worden.
Het tweede en derde stuk zijn zeer wel gelukte vertalingen door den Heer Mr. th. van swinderen, en wel No. 2. van de voortreffelijke Verhandeling van den beroemden Kanselier d'aguesseau, over de grootheid vaa ziel in den Regter, en No. 3. van een Crimineel Regtsgeval, uit het Hoogduitsch van feuerbach; terwijl eindelijk deze Afdeeling door drie Anecdoten uit de letterkundige geschiedenis der Regtsgeleerdheid besloten wordt.
In de tweede Afdeeling, welke door den Hoogleeraar voor de beoordeeling van Akademische Verhandelingen bestemd was, komt in dit Stuk niets voor; doch de derde Afdeeling daarentegen, voor opgave en beoordeeling

{==508==} {>>pagina-aanduiding<<}
van boeken geschikt, levert ons twee zeer goede Recensies, en wel 1. van Professor tydeman's vertaling uit het Hoogduitsch van weber en martin over de Proceskosten - en 2. van zekere aanmerkingen over een getuige beneden de 20 jaren in crimineele zaken, door een ongenoemd Schrijver.
De vierde Afdeeling, voor Levensberigten van Regtsgeleerden bestemd, levert ons een zeer wel geslaagd berigt omtrent het leven en de schriften van den Groninger Raadsheer a.q. van swinderen, wiens letterkundige verdiensten, reeds te voren van elders bekend, thans op nieuw door de uitgave van het vierden Deels tweede Stuk der Verhandelingen van het Groningsch Genootschap: Pro excolendo jure patrio, zijn blijkbaar geworden.
De vijfde Afdeeling, eindelijk, voor Regtsgeleerde berigten in het algemeen geschikt, deelt ons, behalve een berigt omtrent een nieuw Lijfstraffelijk Wetboek voor Sleeswijk en Holstein, en eenige authentieke stukken, tot de geschiedenis onzer jongste crimineele wetgeving betrekkelijk, eenige aanmerkingen mede, over de vraag, of men, in de beoefening der Regtsgeleerdheid, met het Romeinsch of Natuurlijk Regt moet beginnen, ter wederlegging van hetgeen te dezen aanzien, zoo wel door den Heer van der linden, in zijn Regtsgeleerd Handboek, als door deszelfs Beoordeelaar in den Recensent der Recensenten van 1808, No. 7, bl. 588, is gezegd; welke beiden aan het Romeinsch Regt den voorrang geven. Wij hebben ook dit stuk met genoegen gelezen: eenmaal toch wordt het tijd, dat wij de kluisters van oude vooroordeelen afwerpen. De alhier ter verantwoording geroepen Recensent heeft het echter hierbij niet laten berusten, maar werkelijk in het laatst uitgekomen Stuk van den Recensent geantwoord; doch elk onpartijdig Lezer zal gemakkelijk de zucht, om het laatste woord te hebben, van eene grondige wederlegging weten te onderscheiden; gelijk het vinden zelf van de boven vermelde Recensie in den Recensent velen met ons zal bevreemd hebben, daar dezelve zich met den doorgaanden geest der Regtsgeleerde beoordeelingen in dat Tijdschrift moeijelijk laat overeenbrengen. Waarlijk, wij kunnen niet nalaten onzen Hoogwijzen Broeder bij deze gelegenheid wat meer consequentie aan te raden; - of

{==509==} {>>pagina-aanduiding<<}
de Redacteur moest dan deze Recensie van elders ontvangen, en, gemakshalve, zoo maar zonder doorlezing geplaatst hebben.
Hoe het zij, wij hebben het berigt van den Hoogleeraar gratama zoo wel, als zijn Regtsgeleerd Magazijn, over het geheel, met nut en genoegen gelezen, en raden deszelts lezing ook de studerende Jeugd ten sterkste aan. Alleen zouden wij het dispuut met T en Anonymus T gaarne met dit Stuk geëindigd zien. Deze toch heeft hier zijn deel genoegzaam ontvangen; en de opstellen van dien Anonymus, die alleen door duisterheid en verwardheid van stijl zeker aanzien van wijsheid hebben, verdienen niet, dat een man, als de Hoogleeraar gratama, zich er zoo veel over bekommere.




Najaarsbladen. Door Mr. W. Bilderdijk. IIde Deel. In 's Gravenhage, bij Immerzeel en Comp. 1809. In gr. 8vo.

De Heer bilderdijk schenkt ons in dit Tweede Deel zijner Najaarsbladen een aantal van 37 Gedichten, van onderscheidene uitgebreidheid en waarde. De Navolgingen zijn meesterlijk - geheel in den trant van bilderdijk. Ulysses 't Huis Reis en de zachte, bevallige stukjes uit het Latijn van barlaeus (*) hebben ons inzonderheid behaagd. Mijne Uitvaart is roerend. Nog meer hebben ons getroffen 's Dichters uitboezemingen bij het Lijk van zijnen Vriend uylenbroek; en het is waarlijk jammer, dat dit stuk niet mede geplaatst is in de Verzameling van Treurverzen, onlangs ter Gedachtenisse van den Heere p.j. uylenbroek uitgegeven. De stukjes, getiteld: In den Vriendenrol van den Heere jeronimo de bosch, Aan den Hooggeleerden Heer herman bosscha en Aan mijne Ega, in den Band van het Eerste Deel onzer Treurspelen enz. zijn schoon en bij uitnemendheid keurig. Het zijn frissche, geurige Lentebleempjes, - geene dorre, afgevallene Hersstbladen.
Het overige gaan wij met stilzwijgen voorbij, om nog eenigen tijd te vertoeven bij het eerste Gedicht, in dezen Bundel voorkomende: Dichthulde aan Amsterdam, uitgesproken in de Maatschappij felix meritis.

{==510==} {>>pagina-aanduiding<<}

Dit stuk, hoe rijk ook aan dichterlijke schoonheden (waarvan straks nader) behelst gevoelens en zaken, die ons niet behaagden. Men leze slechts de veelvuldige, inderdaad al te zedige, al te nederige, betuigingen van den Dichter:

‘Geen Zuiderzeemeermin, geen plassende Ynajaden, 
Terwijl ze in 't deinend nat den blanken boezem baden, 
Heeft ooren voor mijn' toon, in 't kwakend vorschmoeras 
Van 't Hertsgebergt' ontaard bij 't kraai- en raafgekras. 
Men wacht geen zangen hier, die zacht, die teder vloeijen.’ enz. 

En verder:

‘Amstelaren! 
U offer ik mijn' oogst van fletsche lauwerblaâren, 
In 't ruime kunstperk van de Aaloudheid niet geplukt, 
Maar Vondels hoofd ter sluik, en steelswijs, afgerukt.’ 

Vervolgens:

‘Wat gaarde ik? - Ydlen tooi, en halfverlepte struiken, 
Den wortel afgerukt, die ze eenmaal zag ontluiken; 
En geur- en smaakloos ooft, veranderd met de zon 
Die 't stoofde: distelkruid van Griekens Helikon! 
De kunstpalm hong te hoog.’ enz. 

En eindelijk:

‘Ach! 't menschlijk hart is week, geneigd zich-zelf te blinden 
Met walm van eigen waan, met wierookdamp van vrinden! 
'k Heb eenmaal meê Natuur dien dwazen tol betaald, 
En voor mij-zelv' somwijl op bedelgoed gepraald: - 
Maar 't droomen is voorbij, en 't daglicht trof mijne oogen. 
Ja, 'k was, als Dichter, niets, en ken mijn onvermogen.’ 

Deze en soortgelijke betuigingen zijn waarlijk niet zeer vleijend voor zoo vele bewonderaars van bilderdijk, welke zich beijverd hebben, om lauwerkransen voor hem, als Dichter, te vlechten, waartoe onze Letteroefeningen ook nu en dan een takje mogten leveren. Immers moeten alle deze bewonderaars, in het oog van den Heer bilderdijk (die, volgens zijne eigene uitspraak, als Dichter niets was en zijn onvermogen kent) of laffe vleijers of weetnieten zijn, onbevoegd om over poëzij en dichterlijke verdiensten te oordeelen.
Dat echter deze betuigingen van 's Dichters nietigheid en onvermogen niet zoo geheel à la lettre moeten worden opgevat, zien wij uit het stuk, Het Tooneel getiteld. Daarin toch zegt de Dichter aan zijnen Vriend, den Heer jeronimo de vries, dat het geen geringe roem is, het keurig welbehagen

{==511==} {>>pagina-aanduiding<<}
van mannen, hem gelijk, van wijzen, weg te dragen; daarin erkent de Dichter, dat de lofspraak van zijnen Vriend hem een zoet is, dat zijn harte nog streelt; daarin noemt de Dichter zich zelven

‘aan Flaccus kniên gevoedsterd’ - 

en het schijnt, dat de Man, die te voren zoo vernederend van zich zelven sprak, en zich naauwelijks eene enkele lofspraak waardig oordeelde, den hem toegezwaaiden lof veracht, omdat de personen, die vermetelheids genoeg bezaten denzelven te vermelden, onwaardig waren hem te prijzen. Hij noemt die loftuitingen

‘Eendenkwaken, 
En, wat me een ijdle wind door de ooren zuize of bromm'.’ 

En zou het hem roeren, dat hij het laauwe bloed van den onbeschaafden woestert, die (et hic haeret)

‘...Schillers onverstand of Klopstocks onzin eert,’ 

ontvlamde, of door zijn' lof tot schamens vernederd wierd?
Dan - het zij hiermede zoo het wil - de gemelde betuigingen van 's Dichters onvermogen en geringe waarde hinderen zoo veel te meer, of doen (wanneer men zulks liever wil) krachtiger werking, daar zij juist voorkomen in een stuk, waarin bilderdijk wederom zulke treffende blijken geeft van zijn overheerlijk kunstvermogen en meesterlijke schildering, die, onzes inziens, alles overtreft, wat er overigens oorspronkelijks in den geheelen bundel gevonden wordt. Wij konden niet nalaten, dit aan te merken, ons, in allen gevalle, het ongenoegen van den Heer bilderdijk, die zich ligtelijk ook door onzen lof vernederd acht, uit liefde voor de waarheid en de kunst, getroostende. Men hoore hem, en beslisse, of deze stem het nachtgekras der Raven zij! (*)

‘Steek, Amstel, 't hoofd omhoog! Die roem is u beschoren. 
Stroom zacht, en 't belge u niet mijn' veegen toon te hooren! 
U, die, in 't diepst verval eens baaierts zonder licht, 
Op Griekschen grondkanteel uw' Schouwburg hebt gesticht, 
Eer Frankrijk, thands zoo prat op Sofoklêsche laarzen, 
Of, zijn Corneilles had, of ooren voor hun vaarzen! 
U daagt een nieuwe dag van ongewonen gloed. 
Mijne oogen! staart zijn glans (al blindt zij) in 't gemoet'! 
Reeds blinkt zij door het floers van 't neevlig uchtendgloren. 
Triumf, mijn Vaderland, de goudeeuw is herboren! 
Eeu jeugdig Vorst treedt op, der Muzen speelgenoot, 
(Bataaf, zoo 't hart dit maakt, en niet de moederschoot!) 

{==512==} {>>pagina-aanduiding<<}

Wiens ziel - wat edel is, wat grootheid heeft, omvademt, 
En, bij het heil zijns volks, ook voor uw glorie ademt! 
Hij roept, (hersteller van uw' luister over de aard,) 
De Kunsten, arm in arm gestrengeld, Amstelwaart. 
Zij streven hupplend aan, de voet met zilvren brozen 
Ten rei geschoeid; de vlecht, met frissche Lenterozen 
En lelyen doorstrikt; en reiken, blij te moê, 
De kwijnende arm en hals aan haar Beschermer toe. 
De Dichtkunst is aan 't hoofd. De drie Bevalligheden 
Omweemlen haren tred en hangen aan haar leden. 
Het dartlend luchtjen speelt met de ongesnoerde vlecht 
En 't opgestrikte kleed, in knopen vastgelegd, 
En golvende om de knie en halfontblote schouder; 
En ademt zege en heil aan Hollands Staatsbehouder. 
Daar staat Hij, tweede August, omcingeld van heur' stoet, 
Als Péan, versch bespat van Pythons sijplend bloed! 
De morgen juicht hem toe van 's Hemels uchtendpoorte! 
De na ons volgende eeuw vervroegt in haar geboorte, 
En spreidt heur stralen door den moederschoot vooruit, 
Daar 't Iö wijd en zijd op golf en strandrots stuit!’ 

En verder:

‘o Zalig, wien die dag, die heildag mag bestralen, 
Die Neêrlands taaie vlijt zoo heerlijk zag betalen! 
Daar heel de ontheisterde aard, in zachten band geprangd, 
De wet van 't ware schoon van Hollands kroost ontfangt! 
Daar weemlend nevellicht en ijdle glintwormschimmen 
Bezwijken voor een glans reeds opgaande uit de kimmen, 
Daar Amstel 't Tempe wordt, de Vecht een hengstevliet! 
Wien volk bij volk om strijd zijn Dichterhulde biedt! - 
Juich, Hollands Delos, juich! uw Febus wordt geboren! 
Uws Vondels geest herleeft, nog stouter dan te voren! 
Een Dichter, de aard te groot, den hemel-zelv' te hoog, 
Treedt uit den duister op voor mijn verwonderd oog. 
Het noodlot gaf aan hem het menschlijk hart te slingeren: 
Hij - vormt het als een klomp, Hij - kneedt het met de vingeren. 
Hij - werpt en vrengde en smart, daar hij de snaren spant, 
Als bliksems om zich heen met nimmer feilbre hand; 
Ontvlamt en zet in gloed; schept nieuwe wareldkringen, 
En rukt den Hemel neêr in zijn betoovrend zingen! 
Het aardrijk zinkt of drijft op 't golven van zijn' toon! 
Ruk, blinkend licht, ruk aan, en baar dien Godenzoon! 
Ik zie hem, Dichters; ja, en, u zijn wieg bereiden! 
Vaart voort! gij zult dien held zijn loopbaan opgeleiden. 
Of - schemert mij 't gezicht? verraadt in dees uw' kring 
Dat blinkend hoofd zich reeds, terwijl ik hem bezing? 

{==513==} {>>pagina-aanduiding<<}

Gij bloost, o Dichters, ja! ik zie uw oogen branden! 
De vuurgloed van uw bloed ontsteekt uwe ingewanden! 
Ja, bloost! dit edel vuur spelt grootheid, moed en kracht! 
Neen, Neêrland viel nog niet: het bleef zijn Voorgeslacht!’ 
 
Welk eene heerlijke poëzij! welk eene voortreffelijke schildering! 
welke verrukkende vooruitzigten! en hoe vleijend tevens 
voor Amstels Dichteren-rei, voor Hollands roem! 
Men vergelijke hiermede de volgende regels, en ontware het 
onderscheid in gevoelens en dichterlijke waarde: 
 
‘Ach, onze taal verviel, 
En Neêrland heeft noch hart, noch ooren meer, noch ziel. 
Der Duitschren wanspraak heeft, met Duitschen aart en zeden, 
Den Vaderlijken smaak, en geest, en vatbaarheden, 
Ja, 't oordeel zelfs, verdoofd; wat zegge ik, uitgeroeid: 
En wee, wien 't Hollands bloed nog rein door de aardren vloeit! 
Die vindt geen Holland meer in Holland. - o Gebeente 
Der Vaadren, keer u om in 't dompig grafgesteente! 
Tuig tegen 't nakroost, dat uw' eedlen naam verzaakt, 
Zich-zelv' ten vuigen slaaf van 't slaafsche Duitschland maakt, 
Zijn oordeel in 't gareel der domheid om laat jagen, 
Aan haar, wat waarheid zij, wat wijsheid, af durft vragen, 
En, tuimlende in het wild naar 't tjilpen van haar slait, 
Zijn oogen, weeldrig dol, voor licht en reden sluit! 
Is 't vreemd, verbasterd Volk en van uw teelt vervallen, 
Indien ge een wrijfpaal wierdt, waaraan de honden stallen, 
Een roof, een rinkelbel van vijand en van vrind, 
En voor het daglicht bloost, zoo dra ge u slechts bezint? 
Is 't wonder, leerdet ge ook, als andre rekelhonden, 
(Den ketenkram ontsnapt, of roekloos losgebonden,) 
Te bijten naar den heer, wiens zorg, wiens brood u voedt, 
En kruipen voor den boef, wiens stok u siddren doet? 
Dit 's Duitsche, en 't werd uw trant! - De hemel zij geprezen, 
't Geboefte is thans verjaagd, of leert gedwee te wezen!’ 

Beklaagden wij ons, bij de aankondiging van het eerste Deel dezer Najaarsbladen, over 's Dichters kwade luim en zekere uitvaringen, ook dit Deel geeft ons, te dezen aanzien, wederom stof tot dezelfde klagte.
De arme Duitschers worden weder duchtig over den hekel gehaald, zoo als uit de opgegevene stalen den Lezer reeds zal gebleken zijn. Schiller, klopstock, schlegel, gesner, vos, göthe en andere vermaarde Mannen krijgen hun aandeel. Zelfs onze beroemde van alphen wordt heftig beschuldigd. De Dichter zegt wel, dat het wat hard klinkt, zoo hij zulks doet, maar hij doet het evenwel. 's Mans zuivere smaak werd vervalscht door het scherp vergift, aan Duitsche teelt gehecht,

{==514==} {>>pagina-aanduiding<<}


(‘Die knoflookgeur, bederf van zelfs het best gerecht!’) 

Hij heeft der Vaderen eenvoud en der Grieken edele pracht voor bont liverei en stijve Zwitserdracht versmaad, en met der Duitscheren schoolgezwets de schoone kunst onteerd.
Ook de Engelschen zijn thans bij den Heer bilderdijk in ongenade gevallen. Voorheen was het nog:

‘o Zalig Brittenland! o Albionsche wal! 
Gij slechts, gij kunt een schets van 't dierbaar Holland geven.’ (*) 

Thans is het:

.... ‘Ik kon met Lords noch Duitschen adel jagen, 
Kon Britsche pralerij noch slaventrots verdragen; 
Trad, wie ontzien wou zijn, bij wijlen op de schoen; 
Verstond biljard noch dans, noch niet met al te doen, 
En hardde 't op partij noch cirkels noch redoeten, 
Of 't Corpus juris moest hun lafheid mij verzoeten.’ 

En Brunswijk? Men leze slechts het stukje, Smeekschrift getiteld, waarin de Dichter, die zegt uit Moffenland te komen, den Koning om een erf, hout, geld enz. verzoekt, om in Leyden (daar hij buiten Leyden het gansche Holland ongezond vindt) een huisje te laten zetten

‘Na Duitsche zwavelstoksmanier; 
Den gang gemarmerd met papier; 
De vensters op drie duim na dicht; 
De trappen scheef en zonder licht; 
De vloeren schuin en ingezakt; 
De zolders met de bijl gehakt; 
De muren, bochelvlak en scheef, 
Vooral, doorluchtig als een zeef, 
Ja alles, met één woord gezeid, 
In Duitschlandsche aartsvolkomenheid; 
Maar dragende in zijn gevelpraal 
Een' steen met letters van metaal, 
Waarop men 't denkschrift lezen zal: 
Nog beter dan in Brunswijks wal.’ 

En in dat zelfde Brunswijk won toch de Hr. bilderdijk, volgens eigen erkentenis, het benoodigde. Dáár deed de Hertog veel meer voor hem, dan iemand. Dáár bleef hem, nadat hij mat en krank was geworden, 's Hertogs gunst. Dáár

{==515==} {>>pagina-aanduiding<<}
vermoeiden zich honderd brave lieden, om strijd, om hem onderstand te bieden, ja juichten, dat hun goud hem nuttig mogt zijn!
Maar genoeg! het beviel den Dichter te Brunswijk niet. Doch waar beviel het hem? In Katwijk mogelijk? Laat ons zien!
Hier (immers het stukje: Rust, is, blijkens het onderschrift, te Katwijk vervaardigd) verpletten hem op nieuw barbaren; hier kwellen zij hem, tot de ziel uitgezogen zij uit het ingestort geraamte. Hier zijn nog ontmenschter wreedaards, die, geen' raad of dienst verlangende, om deur en venster als op vleermuisvlerken hangen, of zij een oogwenk mogten betrappen, om hem in zijn stil vertrek te moorden met het klappen van een' snaterenden bek, enz.
Doch wij willen den Lezer bij het onaangenaam gevoel van den Dichter niet langer doen verwijlen. Liever onthalen wij hem nog, ten slotte, op eenige regels, die lieselijker klinken:

	‘Aan den Heere jeronimo de vries, In zijnen Vriendenrol.
Geen blaadtjen, geef me een boek! een boek van duizend bladen! 
Dat mijn gevoelvol hart zich uitstort' door de pen, 
Verwondring, Vriendenzucht zich in uw lof verzaden, 
En warme Dankbaarheid genoten deugd erkenn'! 
“Neen (zegt ge), uw' naam - alleen!” Ach, kan ik minder geven? 
Maar 't teeknen van dien naam drukt zelf uw weldaân uit. 
Uw teedre hartlijkheid riep mij terug in 't leven, 
En langer duurt heur roem dan mijn versleten Luit.’ 

1808.




Winter-recepten van P.H.A.J. Strick van en tot Linschoten, Vrijheer van Heekendorp. Te Amsterdam, bij P.J. Uylenbroek. In gr. 8vo. 66 Bl.

‘Hoffham,’ zoo begint de Vrijheer van Heekendorp zijn Voorberigt voor dezen Bundel, ‘schreef twee en dertig slaapdichten. Ik nam een onderwerp, dat, wel is waar, veel meer bezongen is, dan de slaap, doch dat tevens ook veel rijkere stoffe oplevert: echter heb ik het maar tot twee derde van het bovenstaande getal met mijne Winter-recepten kunnen brengen. 't Is waar, 't zijn slechts luimige invallen, en het werk van eenen zeer korten tijd. Ook geef ik dezelve maar als zoodanigen. Indien men de zaak meer opzetlijk behandelde, en aan dezelve eene systhematische [systema-
{==516==} {>>pagina-aanduiding<<}
tische] houding geeven wilde, zoude het aantal Recepten niet alleen veel grooter, maar ook beter geordend kunnen worden; dan bij deze kleinigheid konde dit onmooglijk mijn doel zijn.’ Deze woorden van den Schrijver geven den Lezer aanleiding, om zijne verwachting van deze verzen niet hoog te spannen, en bewaren hem dus, indien hij anders iets meer dan middelmatigs hier dacht te vinden, voor eene teleurstelling. Immers de 24 stukjes, die in dezen Bundel voorkomen, zijn allen, meer of min, ligt en digt goedje, waarin zeer weinig ware poëzij, en zelfs zeer weinig luim doorstraalt, en welks grootste verdienste eene zekere gemakkelijkheid van uitdrukking, maat en rijm is. - Een der beste stukjes is, naar ons oordeel, wat dichterlijke schildering betreft, het drie en twintigste.

Weg is nu de witte wereld, 
Nu, nu is 'er een van slijk, 
Hoort, hoe 't buldert, hoe het dwerrelt, 
't Water staat tot aan den dijk. 
Op, met spaden 
Naar de kaden, 
Of 't wordt all' een zee gelijk. 
 
Hoort de regenstorting klatren, 
Ziet, terwijl zij gutstst en kletst, 
Hoe in de opgezwollen watren 
Kruid en halm verlept, verfletst. 
Frisch aan 't maalen! 
Houdt de paalen 
Boven 't peil, u afgeschetst! 
 
Hoe uit zwarte luchtgewelven 
Storm en donder loeit en tiert, 
Eiken uit de rots kan delven, 
Dennen van de bergen giert, 
Op de meiren 
Gansche heiren 
Man en muis ten afgrond stiert! 
 
Mooge vorst de leên verdooven, 
Sneeuw het oog met blindheid slaan, 
Watersnood gaat 't al te boven; 
Niets kan zijn geweld weêrstaan: 
Velden, huizen, 
Dijken, sluizen, 
Alles moet ten gronde gaan. 

{==517==} {>>pagina-aanduiding<<}

Laat ons dan de vorst niet laaken, 
Zingt veelmeer haar' lof en prijs; 
Zo de koude krimpt uw kaaken, 
Op! en steekt den brand in 't rijs! 
Zoele winden, 
Ach! verslinden 
's Winters meer dan sneeuw en ijs. 

Hier is nogtans geen schilderij, maar slechts eene schets, met eene luchtige hand in eenige omtrekken geteekend. In het voorbijgaan merken wij aan, dat het woord gieren in het derde, en het woord krimpen in het vijfde Couplet ons voorkomen verkeerdelijk als bedrijvende werkwoorden gebruikt te zijn. - Het luimigste stukje is, naar ons inzien, het dertiende.

Scheld niet op de koude, 
Vloek niet op den winter, 
Sprak de God van Delos: 
Al, waarmeê ik 's menschen 
Ligchaam zomers koester, 
All' die warmte geeve ik 
's Winters aan de Dichters: 
Haar verborgen straalen 
Brengen geest en leeven, 
Smaak, vernuft en weeldrig 
Kunstgevoel en gloeijend 
Vuur in hunne zangen. 
 
'k Vroeg het aan de Dichters: 
Waarlijk, ja, zoo is het; 
Gaven zij ten antwoord: 
In den winter plukken 
Wij het schoonst en edelst 
Ooft van Pindus toppen. 
 
Scheldt dan niet de koude, 
Vloekt dan niet den winter, 
Dichters, en maakt vaerzen. 

Hier is het denkbeeld inderdaad een luimige inval, dergelijken wij in geen der andere stukjes gevonden hebben. Welke luim toch steekt er in, bij herhaling te raden, zich in den winter warm te kleeden, goed te stoken, braaf te eten en te drinken, zich fris te bewegen, enz. enz.? Hoe heilzaam deze raad ook zijn moge, er is hoegenaamd geen vernuft toe noodig, om denzelven te geven, zelfs niet veel, om dien zoo te herhalen, als hier geschiedt. Of zou het voor luim moe-
{==518==} {>>pagina-aanduiding<<}
ten doorgaan, dat de Vrijheer bladz. 2. op het schaatsenrijden laag valt, terwijl hij 't bladz. 25. aanprijst; en nog sterker, dat hij het geheele vijftiende stukje besteedt, om dit ijsvermaak te verheffen, en het onmiddellijk daarop volgende, om hetzelve als roekeloos ten toon te stellen? Wij hebben er niets tegen, wanneer luim in den zin van gril genomen worde. Doch kan dit de bedoeling zijn? - Van de door ons geprezene gemakkelijkheid van uitdrukking, maat en rijm zullen wij geen voorbeeld aanhalen, dewijl meest alle de stukjes daarin uitmunten. Liever zullen wij eenige plaatsen opgeven, die te dezen aanzien min gelukkig zijn.
Bladz. 3. lezen wij:

In spitsgevormde heiren 
Trekt over Zweedens meiren 
Naar 't IJ de Noordsche gans: 
Zijn komst brengt sneeuwvlaagveêrén, 
Gelijk in gindsche Spheeren 
Die van den Vorst der beeren 
Ten nachtlijk - blaauwen trans. 

Wij bekennen, deze drie laatste regels niet te verstaan.
Bladz. 13. komt deze regel voor:

D
{== afbeelding 	==} {>>afbeelding<<}
    
k d
{== afbeelding 	==} {>>afbeelding<<}
    
n wārm b
{== afbeelding 	==} {>>afbeelding<<}
    
er, kōm w
{== afbeelding 	==} {>>afbeelding<<}
    
t jāss
{== afbeelding 	==} {>>afbeelding<<}
    
n. 

Wie kan dit goed lezen?

Bladz. 19. begint met dit Couplet:

Zette op tafel met een dropjen 
Onder aan zijn bovenkopjen 
Neêr een thee- of koffijgast, 
Straks had hem de vorst verrascht: 
't Hing, als aan den steel het knopjen, 
Daadlijk aan de tasel vast. 

Hier zijn de drie eerste regels gewrongen uitgedrukt en duister. Ondertusschen zou de duidelijkheid bevorderd worden door te schrijven:

Zette op tafel, met een dropjen 
Onder aan, zijn bovenkopjen 
Neêr een thee- of koffijgast; enz. 

In het hierop volgende Couplet:

Hoone vrij bij 't gansgegagchel 
Bilderdijk de Duitsche kagchel, 
Aeskulaap de beddekruik; 

{==519==} {>>pagina-aanduiding<<}

Vreeze aan disch een oude pruik 
Op 't komsoor het bordgewaggel; 
Ik hou veel van hun gebruik - 

is derijmklank in gegagchel ('t welk buitendien gegaggel behoort geschreven te worden), kagchel en waggel zeker af te keuren. Wij laten dit gaarne aan het oordeel van iederen Lezer over, die de woorden uitspreekt, zoo als zij uitgesproken moeten worden. - Hetzelfde zij gezegd van wereld en dwerrelt in het, boven door ons aangehaalde, drie en twintigste stukje. - - Wij zullen hierbij nog eenige aanmerkingen voegen, die ons onder het lezen voorgekomen zijn. - Bladz. I, lezen wij:

De golfjens, ach! zij kemmen 
Niet meer de waterplas. 

De golfjes kemmen de waterplas nooit, maar laten dit over aan het windje, 't welk, zacht over het water heenstrijkende, gezegd wordt hetzelve te kemmen, waarvan de golfjens het gevolg zijn. Stringitur aurâ, zeggen de Latijnen, van welke de onzen deze uitdrukking, bij zoo vele anderen, ontleend hebben. - Bladz. 17. wordt een stukje, 't welk over het geheel niet veel beduidt, met deze rijmelarij besloten:

Zo ik iemand raad dorst geeven, 
'k Raadde hem dan zeker aan, 
's Winters ook op 't land te blijven, 
En niet naar de stad te gaan. 

Waarlijk, zulke verzen kunnen in eenen zeer korten tijd vervaardigd worden! - Niet veel meer moeite moet den Vrijheer het volgende stukje, het negentiende in dezen Bundel, en te vinden bladz. 48, gekost hebben. Het luidt:

De winter heeft zijn goed en kwaad, 
Vertwijflen voegt slechts dwaazen. 
Dan nijpt de kou', dan geeft zij baat, 
De winter heeft zijn goed en kwaad: 
Laat dan de stormen raazen! 
De vorst bereidt het veld voor 't zaad: 
De winter heeft zijn goed en kwaad; 
Vertwijflen voegt slechts dwaazen. 

Hier komt, in een stukje van acht regels, dezelfde regel driemaal, en een andere tweemaal voor. Dat heet vinding! Vivent les gens d'esprit!!
Nu nog een enkel woord tot den Vrijheer over de tweede

{==520==} {>>pagina-aanduiding<<}
helft van zijn Voorberigt voor dezen Bundel. Indien hij de moeite genomen had, om 't geen wij, in No. XIV. der Vaderlandsche Letteroefeningen voor 1808, tegen zijne Gedichten hebben aangemerkt, (ondersteld, dat hij daartoe in staat ware,) met gronden te wederleggen; dan zouden wij hem ons wederantwoord waardig gekeurd, en, waar wij misgetast mogten hebben, zulks openlijk erkend hebben. Nu, daar hij niets dan smaadredenen voor den dag brengt, en in zijne verbijsterde drift zelfs wartaal spreekt, (heeft hij er begeerte toe, wij zullen het bewijzen,) blijven onze aanmerkingen niet alleen in hare volle kracht, maar is hij ook alle verdere poging, om hem te regt te brengen, onwaardig. Onze tegenwoordige Recensie dezer Winter-recepten is ook geenszins om den Vrijheer geschreven, maar alleen, om het Publiek, 't welk zich misschien door de zouderlingheid van het geval, dat een Edelman verzen maakt, te gunstig mogt laten voorinnemen, te waarschuwen, dat het hier niets bijzonders vinden zal. De stempel, dien wij, als beoordeelaars van Dichtwerken, dragen, is die van liefde tot de kunst, en, wanneer een man van adel ons, in plaats van echte kunst, over het geheel slechts eene volle kraam van woorden levert, dan hebben wij moeds genoeg, om hem zulks even goed in het aangezigt te zeggen, alsof een eenvoudig burgerman zich als Dichter voordeed, zonder het te zijn. De lof, door den Recensent, ook der Recensenten, aan den Vrijheer toegezwaaid, is misschien alleen een casus pro amico, en kan, in allen gevalle, tegen onze aanmerkingen niets bewijzen, daar wij elke derzelve met redenen hebben gestaafd, die nog niet wederlegd zijn. Ten slotte; wij zeggen niet, dat de Vrijheer geheel zonder aanleg is; integendeel, wij gelooven, dat hij een tamelijk goed Dichter
worden kan: doch hij wane niet, zulks reeds te zijn, en houde geen' vloed var woorden, op eene vloeijende wijze voorgedragen, voor echte poëzij! Indien hij hierin volharde, zal hij zich nooit boven het middelmatige verheffen; en hij weet, welk vonnis horatius daarover uitspreekt.

Alamontade, of de Galeislaaf; door August Lafontaine. Uit het Hoogduitsch vertaald. In II Dcelen. Te Amsterdam, bij G. Roos. In gr. 8vo. 296 Bl.

Hoezeer wij het laatste Deel van dit Werkje onder de beste Romans van lafontaine rangschikken, vindt zich echter menig Lezer met hetzelve bedrogen, en legt het uit de hand, eer hij zoo ver gevorderd is; het eerste en voorname gedeelte intusschen is voor menig Lezer, zoo wel als voor ons, eene zeer aangename verrassing, alzoo men niet ligt iet soortgelijks

{==521==} {>>pagina-aanduiding<<}
in zoodanig een geschrift verwachten zal. Het behelst, in eenen zeer bevalligen stijl, een uitmuntend wel bewerkt en duidelijk ontwikkeld wijsgeerig gesprek tusschen zekeren Abt dillon en twee zijner vrienden, over God, onsterfelijkheid en deugd, en alzoo over de verhevenste en belangrijkste onderwerpen ter nasporing voor 's menschen geest, omtrent welke de twee genoemde vrienden in dwaling, immers in eene zeer groote onzekerheid verkeerden, waaruit zij zich niet konden redden door hunne overnatuurkundige beginselen; terwijl zij de stellige openbaring der Christenen verwierpen, immers betwijfelden. Geheel dit opstel is zuiver wijsgeerig; en het onderrigt van den Abt dillon brengt hen, op gronden der nieuwere wijsgeerte, tot eene volkomene zekerheid. De Abt had deze zijne gronden van een' ouden ongelukkigen Galeislaaf, hem als eenen Godverzaker voorgedaan, en wien hij tot zijnen dood moest bereiden; in dien tijd, intusschen, was deze toen jonge geestelijke zelf omtrent ieder godsdienstig beginsel in twijfel en onrust, en met zijne wijsgeerte geheel in de war; in den Galeislaaf, den vooronderstelden Godloochenaar, vond hij daarentegen den diepdenkenden, schranderen Wijsgeer, op deze gewigtige waarheden volkomen gerust, en tevens den bij uitstekendheid braven en uitmuntenden Mensch, aan wiens onderrigtingen hij alzoo de rust van zijn volgend leven en zijne hoop op de toekomst mogt dankweten. Geen wonder dat hij dan nu ook van dezen zijnen waardigen leeraar en vriend met zoo veel geestdrift en hartelijkheid spreekt, terwijl hij zijnen vrienden overtuiging en rust bezorgt, door de mededeeling der door dezen Alamontade gelegde wijsgeerige gronden.
Hoezeer wij nu, ten aanzien des Christendoms, een enkel woord en wenk, hier of daar, wel eenigzins anders zouden wenschen, zoo moeten wij echter de lezing en herlezing dezes opstels met al ons hart aanprijzen; doch twijfelen geenszins, of ieder nadenkend Lezer geest meer dan eens zijne volkomene toestemming aan den uitroep van een' der vrienden: De oude slaaf heeft in vele opzigten gelijk: men moet echter zijne woorden twee- of driemaal hooren, om regt in den zin zijner meening te kunnen dringen. En daar wij gaarne erkennen, dat dit geschrift veel kan bijdragen ter wering van twijfelarij en onzekerheid, daar het vaste beginselen aan de hand geeft, waarvan wij de waarde en kracht gevoelen, zoo wenschen wij tevens iederen Schrijver, die aan zijne wijsgeerte genoeg heeft, denzelfden geest van verdraagzaamheid, en eene even rondborstige erkentenis der echte zedelijke waarde van het Christendom. - Voor gewone Romanlezers intusschen is dit boek minder geschikt; zij kunnen gerust het geheele gesprek, en alzoo de eerste helft dezes boekdeels, overslaan; het tweede gedeelte zal hun meer voldoening geven; het behelst de zeer belangrijke geschiedenis van dezen Alamontade,

{==522==} {>>pagina-aanduiding<<}
in lafontaine's bekenden, bevalligen trant; welke ons intusschen niet minder beviel, en den waardigen mensch in vele verschillende omstandigheden brengt, zijne waarde en grootheid doet kennen, en in zijn langdurig en onschuldig lijden zijne wijsgeerte doet beöefenen. - ‘Laten wij zijne nagedachtenis beminnen en hoogachten! Laten wij leven gelijk hij!.. Laten wij de zelfftandigheid van onzen geest, en deszelfs onashankelijkheid van al het vergaukelijke als deszelfs bestemming erkennen - en in het uur der verzoeking deszelfs onveranderlijke waarde redden, door een blik in de eeuwigheid te slaan, en door de gedachte: ‘wees rein als God!’ - Hier voege de Christen zijne verdere overtuiging bij, die hem daartoe op het allerkrachtigst zal versterken.

De Leeuwen-Ridders. Uit het Hoogduitsch van K.H. Spiess. Iste Deel. Met Platen. Te Amsterdam, bij C. Timmer. In gr. 8vo. 245 Bl.

Hoezeer wij juist niet verlangen met verzierde verhalen uit de tijden der Chevalerie overladen te worden, zoo willen wij toch die tijden niet geheel en al vergeten; zij waren er eenmaal, hadden op de tegenwoordige zeden zelve nog vrij wat invloeds, en herinnering aan dezelve (de Roman zij tevens wel geschreven) geeft geene onaangename afwisseling aan het romanlezend publiek. Den Heere spiess was deze taak wel toevertrouwd; de Orde der Leeuwen-Ridders wordt door hem geplaatst in een zeer achtenswaardig en beminnelijk licht; hij teekent ons een verbond van waarlijk edelen en helden, in den echten Riddergeest, voor deugd en liefde, voor liefde en deugd vereenigd; helden in den krijg en in de liefde, beschermers en wrekers der onschuld, in die tijden van geweld en regeringloosheid; - indedaad dit gaf overvloedige bouwstoffe. Dat het aan liefdesgevallen en beproevingen in de liefde, aan daden, avonturen en onverwachte gebeurtenissen niet zou ontbreken, hadden wij reeds vooraf begrepen. Dit eerste Deel leest aangenaam en onderhoudend, en de belangrijke voorvallen worden ons zoo levendig geteekend, alsof wij daarbij tegenwoordig zijn.
Met eenen Riddertogt ter wrake over gepleegden moord en onregt begint het verhaal; en deze levert al aanstonds een paar belangrijke gelieven op. Ongelukkig misverstand stoort de vrolijke vooruitzigten, en scheidt die gelieven vaneen, hetwelk een' der bruidegoms het leven kost. De ander, intusschen, komt juist door dit geval op den Leeuwenburg; en hierdoor leeren wij dat dapper en edelmoedig bondgenootschap kennen, deszelfs strekking, en onderscheidene rangen, tot welke men

{==523==} {>>pagina-aanduiding<<}
opklom, langs vele doelt atige beproevingen van heldenmoed, standvastigheid, en gevestigde liefde voor trouw, deugd en regt. Spoedig volgt nu een optogt tot straf eener boeleerster, zoo als men meende, die man en kind moest vermoord hebben, maar die bleek te zijn de onderdrukte onschuld, het deerniswaardig slagtoffer der geldzucht van laaghartige priesters. De Ridder, die haar verdedigde, bekomt den langgewenschten toegang tot de Orde, en het uitzigt op zijne even lang gewenschte bruid; de dochter, die vermoord moest zijn, erlangt almede eenen dapperen Ridder, terwijl de eerstgenoemde bruidegom (de held, mogen wij wel zeggen, van den Roman) met zijne geliefde ook hereenigd wordt, zijn broeder almede eene Jonkvrouw vindt, en de bruid weduwe, waarvan boven gesproken is, nog wel niet verloofd, maar echter reeds door eenen edelen Ridder terug gehaald is uit een klooster, werwaarts zij de wijk genomen had. Zoodat wij met vrij wat zekerheid in het volgend Deel vier, zoo al geen vijf, huwelijken mogen vooruit zien; ten zij misschien de Schrijver, spiess, wiens smaak voor regt treurige verhalen ook ons reeds genoegzaam bekend is, goedgevonden heeft, de blijdschap in rouw te doen veranderen; hetwelk wij niet durven bepalen, alhoewel wij ons herinneren voor eenige jaren reeds het oorspronkelijk werk gelezen te hebben, waarvan ons alleen dit nog voorstaat, dat de geschiedenis dezer Leeuwen - Ridders een ijsselijk treurig einde nam.




Verklaring wegens het zooveel geruchtmakende Experiment, geintituleerd Akustische Kogel, of zoogenaamd Onzigtbaar Meisje. Door D.W. Stoopendaal. Te Amsterdam, bij H. Ruyter. In 8vo. 12 Bl.

Met den Hr. a. opré bezocht de Hr. stoopendaal het Onzigtbaar Meisje, uitgevonden door zekeren steftanie, en verbeterd door e. schokkenbroek, hetwelk ginds en elders veel gerucht en verbazing heeft verwekt. Zij ontdekten het Geheim zoo volkomen, dat de Uitvinder, of liever Verbeteraar, van zijnen kant moest bekennen, dat aan de Verklaring niets ontbrak. Op verzoek van eenige Liefhebbers hangt thans de Hr. stoopendaal dat Geheim aan de klok; ook, naar 't schijnt, om het Bijgeloof, dat nog aan de mogelijkheid van onzigtbaarmaking mogt denken, eenen nieuwen steun te ontnemen. Wij gelooven echter niet, dat deze beweegredenen behoorden op te wegen tegen het onregtmatige en harde, van daardoor den vernustigen Uitvinder, zijns ondanks, op ééns te berooven van al de vrucht van zijne vindingrijke vlijt, die hem welligt ten middel van bestaan ver-
{==524==} {>>pagina-aanduiding<<}
strekte; en kunnen 't alzoo in den Hr. stoopendaal geenszins prijzen, dat hij dit offer aan eigene schranderheid, ten koste des Uitvinders, niet onderdrukte. Sedert vernomen hebbende, dat ook de Hr. charles, Vertooner van een dergelijk Kunststuk, hoezeer hij de eer zijner Uitvindinge nog tracht op te houden, zich echter hierdoor genoodzaakt heeft gezien, zijn Geheim voor twee Zesthalven algemeen verkrijgbaar te stellen, kan voor ons geene bedenking meer overblijven, om ook de nieuwsgierigheid onzer Lezeren te voldoen, door de mededeeling van de Verklaring des Heeren stoopendaal van het bewuste Geheim, hetwelk thans heeft opgehouden een Geheim te zijn. - De zigtbare Toestel bestaat in een' grooten blikken Bol met vier koperen Trechters, hangende met een zijden lint aan een kapiteel, met vier ijzeren stangen rustende op een Hek, rondom den Bol geplaatst. - Zie hier dan nu de Verklaring: ‘Door den bovenrand
van het hek loopen vier blikke pijpen, die met een elleboogje, en dus tegen over elken trechter uitkomen - deze pijpen komen in een der vier stijlen van het hek te zamen, en loopen door den grond heen tot in het naaste vertrek, daar het Onzigtbare Meisje verborgen is, hetwelk alles duidelijk verstaan kan. De gaten van het hek, waar door deze pijpen uitgang hebben, zijn met papier beplakt, hetgeen met dezelfde kleur als het hek beschilderd is; in dit papier zijn zeer fijne en kleine gaatjes, waardoor de lucht en klank door de trechters in den Bol wordt gekaatst, en den aanschouwer als 't ware doet gelooven, dat de stem wezenlijk uit den blikken Bol komt,’




De Genealogie van Thomas-vaer, door A. Fokke, Simonsz. Te Amsterdam, bij H. van Kesteren, in Januarij 1809. In gr. 8vo. 15 Bl.

De bijzondere redenen, waarom men dit stukje op den jongsten Nieuwjaarsdag op den Koninkl. Holl. Schouwburg niet gebruiken kon, zijn ons onbekend; in dezelve ligt intusschen misschien wel de bijzondere reden, waarom de Dichter het uitgaf. Wij voor ons vinden er juist niets bijzonders in, waarom het behoorde gedrukt te worden; misschien, intusschen, dat een of ander Lezer, en de Drukker vooral, die door zijne handteekening de echtheid van ieder exemplaar waarborgt, dit in ons op zijne beurt bijzonder vindt.


{==525==} {>>pagina-aanduiding<<}

Algemeene Vaderlandsche Letter-Oefeningen.

Over de Zonde, en de Verlossing van dezelve doór Jezus Christus, opgedragen aan alle Hoogleeraren, Leeraren en Beminnaars van den Christelijken Godsdienst, door een Old-Ouderling der Hervormde Kerk. Te Leeuwarden en Amsterdam, bij D. v.d. Sluis en W. Brave. 1809. In gr. 8vo. 200 Bl.

Wij namen dit opstel van den Broeder Old-Ouderling der Hervormde Kerk met zekeren weerzin ter hand; maar reeds bij het doorbladeren deden wij 's mans belezenheid, kunde en oordeel regt; wij houden hem eenen Ouderling uit duizenden; en hoezeer wij verre af zijn van zoo wel aan het geheel als aan iedere bijzonderheid eene volkomene toestemming te geven, en wij vooral den stouten toon en vermetelen oproep der Hoog en zeer geleerde Heeren, onder de Hervormden, van dezen Old-Ouderling hoogelijk afkeuren, zoo rekenen wij onzen tijd aan het lezen en herlezen van dit boekje niet onnut besteed; de denkbeelden mogen al niet nieuw zijn, het oordeelkundig geschrift heeft eene meer dan gewone duidelijkheid, en wij rekenen ons verpligt, het ter overweging en toe sing aan iederen Leeraar van het Christendom (hij behoore dan tot het Kerkgenootschap der Hervormden al of niet) wel ernstig aan te bevelen, ons verzekerd houdende, dat ieder van hun hier of daar wel iets zal vinden, dat aanleiding tot nadenken, en toetsing, zoo al niet meerdere zuivering, zijner eigene denkbeelden aangaande hoogst aangelegene waarheden geven kan.
Vrijmoedig zegt de man zijne gedachten ten aanzien der stukken, die de titel vermeldt; terwijl de derde Afdeeling aanwijst, wat hij voor menschelijk bijvoegsel houdt, en eindelijk eene Narede aan de Hoog en zeer geleerde Heeren voor eene opdragt dienen kan.

{==526==} {>>pagina-aanduiding<<}

Beknopt, maar zoo wij hopen naauwkeurig, willen wij den loop van 's mans redenering opgeven.
Iedere kracht in de groote kunstmachine van 't Heelal is tot het groote doel geëvenredigd; alzoo is ieder schepsel goed; maar het eene deel moet aan het andere ondergeschikt zijn; op zichzelve is niets kwaads, maar het wordt het door vergelijking met andere. Het kwaad, eigenlijk onvolmaaktheid, behoort noodzakelijk tot het Heelal. De mensch is een middelwezen, 't welk een zachten overgang maakt van de eene klasse tot de andere; gelijk de meer-eend en vliegende visch tusschen de visschen en vogelen, zoo behoort hij voor de eene helft tot het dier, voor de andere tot de engelen. Hij heeft geene ingeschapene denkbeelden; in toenemende volmaaktheid is zijn geluk; daar hij zijne denkbeelden door zintuigen verkrijgt, zijn dezelve zinnelijk; de zintuigen hebben hunne grenzen, - van hier onwetendheid, dwaling. - Zelfliefde is de grondneiging van onzen wil, en dierlijke afkeer van smart maakt de zucht tot genoegen het beweegrad onzer daden. Naar mate van de levendigheid onzer zinnelijke gewaarwordingen zijn onze driften sterker; de driften behooren tot het wezen van onze natuur. Het verstand moet over de zinnen waken, en het ware en schijngoed toetsen. De oorsprong van de zonde ligt in het dierlijke en zinnelijke, in de bepaaldheid en eindigheid, van onze natuur. De Bijbel leidt iedere verkeerdheid uit het vleesch af. Daar onze zinnelijke gewaarwording de overlegging van het verstand vóórgaat, zoo kan 't niet missen, of de mensch laat zich somtijds door den vleijenden indruk overmeesteren. Dit verontschuldigt den mensch niet, even weinig als het God beschuldigt; de mensch toch handelt vrijwillig, en over 't algemeen doet de rede over goed en kwaad eene onbedriegelijke uitspraak. Evenwel, uit hoofde van het naauw verband tusschen 't redelijke en zinnelijke in onze natuur, is de zonde onvermijdelijk; en indien wij niet uit instinct zouden handelen, moesten de zinnen ons gevaarlijk
zijn; te meer, daar wij meer tot gevoelen dan tot oordeelen geneigd zijn, en ons verstand eerst in latere jaren tot rijpheid komt. De deugd is eene volmaaktheid, die door oefening verkregen wordt, en geene hebbelijkheid verkrijgt men zonder voorafgaande misgrepen; de ondervinding leert, dat de beste menschen nooit in de deugd volkomen worden; hoe zou

{==527==} {>>pagina-aanduiding<<}
zich dan de ongeoefende voor misstappen hoeden? Het zondigen is noodzakelijk, niet physiek, want wij doen het niet gedwongen, maar vrijwillig; het is zedelijk noodzakelijk, want het ligt in den aard en aanleg onzer natuur, dat wij in sommige gevallen de zonde kiezen, Ps. LI:7. Job XV:14. De deugd moet ons leeren, dien aanleg te verbeteren. Dat onze natuur door Adam zou verbasterd zijn, is onbegrijpelijk. Jezus spreekt er nergens van; Gen. III. leert alleen, dat de mensch bij de eerste proef van onderwerping der rede aan de zinnelijkheid bezweken is; hoe zou de mensch het zedelijk overwigt boven de zinnelijke natuur voor altijd kunnen verliezen door ééne overtreding? hij had het niet. God mist nooit zijn doel; hij wist, Adam zou zondigen; hij kon den mensch, die zijne vrijheid behouden zou, geene deugd opdwingen; hij wilde het niet verhinderen, en toelaten is hier willen, want het zondigen is gegrond in den aanleg onzer natuur, zoo als die uit de hand van den Maker kwam. God wilde het zondigen om der deugds wil. Wat de straf betreft: ons ligchaam, voor de aarde geschapen, is als zoodanig niet voor den hemel geschikt; allen kunnen wij niet op de aarde leven; daar 't een ligchaam der zonde is, zoo is 't ook een ligchaam des doods; de dood wordt gepast als een gevolg of straf der zonde aangekondigd, want het opvolgen der zinnelijkheid staat met den dood in verband: 't eten van 't kruid des velds is even weinig eene straf, als distels en doornen onkruid zijn; arbeid is onze oorspronkelijke bestemming. De verandering, die in onze natuur zou zijn voorgevallen, en het onttrekken van vroegere Goddelijke hulp, strookt niet met het denkbeeld van Gods regtvaardigheid, en zoodanig eene toerekening of smet van Adams zonde, als men gewoonlijk stelt, beschuldigt de Godheid vooral niet minder, dan het gevoelen, dat het zedelijk kwaad in onze zinnelijke natuur gegrond
is.
Waren onze gewaarwordingen minder sterk en ons gevoel stomper, dan zouden ook onze verstandsvermogens lijden, daar de zinnen het vehikel onzer denkbeelden zijn. Hadde God de vermogens van het verstand zoo verhoogd, dat zij door den invloed der zinnen niet te lijden hadden, zoo was de evenredigheid tusschen ligchaam en ziel weg, - ook kon ons het onderscheid tusschen goed en kwaad bezwaarlijk meer duidelijk zijn

{==528==} {>>pagina-aanduiding<<}
dan nu, - en bij het grootere overwigt der rede verloor de deugd hare waarde; - met het verstand van een engel werden wij voor de gewone aardsche bezigheden ongeschikt. Beeld van God zegt, dat de mensch de Heer der schepping op aarde is. - Vleesch en geest zijn twee verschillende vermogens, die elkanderen tegenwerken; - even als bij de strijdige elementen in de natuur, loopt alles echter op orde en overeenstemming uit; ligchaam en ziel hebben eenen wederkeerigen invloed, en zoo wel de zedelijke als redelijke vermogens der ziel staan in vele opzigten onder de magt van het ligchaam. Eene beschouwing van temperament, leeftijd, werkkring, klimaat, voedsel enz. bevestigt dit. De deugd is het middelpad, maar 't valt moeijelijk dit altijd te bewandelen; zijn wij der deugd getrouw, zoo moeten wij dit nederig Gode dank weten; maar omgekeerd, dan ook verdient de mensch niet alleen medelijden en beklag, maar ook verschooning bij de strengste regtvaardigheid, die op alles let en alles naauwkeurig weegt. Niettegenstaande de rede het onderscheid tusschen goed en kwaad duidelijk leert, waren en zijn er bij geheele Volken zedekundige dwalingen tot een algemeen gevoelen geworden; dwaas is het derhalve, (dit merkt de Schrijver in het voorbijgaan op,) alleen de zedekunde aan te prijzen, daar het voor de zedelijkheid niet onverschillig is, wat men gelooft.
De som van het zedelijk goede overtreft nog altijd het kwade; ieder mensch heeft zoo wel zijne goede als kwade zijde, en even zeer als de zinnelijkheid in ons dierlijk gestel, is de deugd in ons redelijk vermogen gegrond. - De driften van onze natuur zijn zoo wel bronnen van goed als van kwaad; wij kunnen het een zonder het ander niet hebben; onze zinnelijke neigingen moeten tot deugd bestuurd en verhoogd worden; dan, al geschiedt dit niet, bekleeden zij intusschen de plaats van deugden, en, hoeveel kwaads zij ook stichten, zijn zij tevens bronnen van veel goeds; de zinnelijke driften keeren elkanderen op, en beteugelen elkanderen. Men zegt, het Opperwezen verkoor de driften niet als een middel ten goede, maar heeft die toegelaten om hoogere oogmerken; zoo moet toelaten hier wederom willen beteekenen. Men heeft geen koorn zonder kaf; zoo is de zinnelijke drift met de deugd naauw verbonden. De leer van door Goddelijke willekeur op te heffens straffen is

{==529==} {>>pagina-aanduiding<<}
vooral niet minder voor misbruik vatbaar, dan deze: dat dwaasheid en zonde tot het wereldbestuur behooren; deze laatste is Bijbelsch, Gen. L:20. Hand. IV:28. Hiermede vervalt de vraag, of God de zonde zonder voldoening aan zijne regtvaardigheid vergeven kan. Zoodra men aan den oorsprong der zonde denkt, wordt de vergelijking met een wereldlijk' regter ongepast. Rom. XI:32 leert ons een' God, die mild is in het schuldvergeven; en de volgende plaatsen veroorloven ons, het een en ander op goede gronden tot onze verontschuldiging in te brengen: Ps. LI:7. Ps. CIII:14. Luc. XXIII:34. Hand. III:17. Echter is de zonde strafbaar; de mensch is geene machine, en moet door de straf geleerd worden het kwaad niet te verkiezen. Straf is tot verbetering; Gods vrijmagtig welbehagen is altijd op duchtige redenen gegrond. God heeft eene orde vastgesteld, waardoor deugd eene bron van goed, misdaad eene bron van kwaad is. Gods ondersteunende goedheid laat zich met den toestand van het medelijdenswaardig menschdom zeer goed overeenbrengen; Klaagl. III:32 en 33. - Van het zedelijk kwaad zegt men: God heeft 't toegelaten, d.i. niet onmiddellijk gewild, maar om iets anders; zoo moest men ook van de straf spreken. Toorn, hitte des toorns, beteekent ramp, zware ramp. Gods deugden zijn geene verschillende krachten, die elkanderen in evenwigt houden; regtvaardigheid wil niets, dat door de liefde wordt tegengesproken. Wat is heilig misnoegen over 't zedelijk kwaad? Eene inwendige misnoegdheid over iets, dat gebeurd is, kan bij God geen plaats hebben. ‘Jakob heb ik lief gehad, Esau gehaat, ‘zegt: ik heb Jakobs kroost weldaden bewezen, hoedanige ik aan dat van Esau geweigerd heb. Het zedelijk kwaad is niet van ter zijde ingekomen, maar behoort tot het plan of bestek des Scheppers; hij heeft immers de zonde van eeuwigheid vóórzien? God is wel geen
onverschillig wezen; maar hoe groot is de som van zonde en ellende! welk een God, zoo wij hem misnoegen, spijt, enz. als de menschen toeschrijven! God straft niet om te straffen, maar straf behoort tot de zedelijke opvoeding. God straft ook niet uit een inwendig beginsel, dat is uit zucht om zichzelven rein van zonde te betoonen; hij wordt van den mensch niet gediend; hij behoeft het lijden van den zondigen mensch voor zichzelven niet. Door berisping en straf

{==530==} {>>pagina-aanduiding<<}
legt een huisvader zijne zucht tot orde en vlijt aan den dag; doch zijn hoofddoel is niet, die zucht te toonen, maar de zijnen aan vlijt en orde te gewennen. De zondaren blijven schepselen van den Oppermagtigen; en rede en openbaring getuigen, dat hij alle middelen gebruikt om hen te regt te brengen. Wat men zegge van opdringen van geluk aan hardnekkige zondaren, alle menschen willen geluk, zij dwalen slechts in de keus der middelen; verlicht hun begrip en smaak, zoo doen zij betere keuze. Straf op zichzelve verwekt geene verbetering; gelijk de drank op zichzelve geen dorst verslaat, ten zij men ze gebruikt. Straffen, wel gebruikt, worden ons zegeningen.
Bij steinbart kunnen de natuurlijke gevolgen der daden geene straffen zijn, omdat dikwijls dezelfde daad, die bij den eenen goed, bij den anderen kwaad is, dezelfde onaangename gevolgen heeft: maar, de betrekking eener daad tot de wet maakt haar tot zonde of tot deugd, en die zelfde betrekking maakt de gevolgen of tot straffen of tot rampen. De deugdzame moet veel als een onvermijdelijk onheil, aan den strijd der deugd verbonden, beschouwen, hetwelk de ondeugende als straf beschouwen moet. Ook dan, wanneer de mensch te dom is om dat verband door te zien, blijven de kwade gevolgen straffen; het is de pligt der Leeraren, den mensch die kwade gevolgen open te leggen, opdat hij voele dat niet God, maar hij zelve, de wereld tot een tranendal maakt. Men beroept zich op de genoegens der zonde, maar op dat lagchen volgt smart. Op deze maatregelen der Goddelijke regtvaardigheid maakt de Schrijver ons in eenige bladzijden opmerkzaam. - Van de straffen in het volgend leven zwijgt hij opzettelijk; de zonde behoort tot het plan voor deze wereld, maar daartoe behoort ook de verlossing, en wat tot den tijd behoort, moet afgehandeld worden, zegt hij, eer men voorwaarts kan treden in de eeuwigheid. Dus neemt hij op, wat God gegeven heeft tot een tegenwigt tegen het zedelijk kwaad; hij stipt eenige bijzonderheden, hiertoe betrekkelijk, aan, maar bepaalt zich voorts alleen tot het sterker hulpmiddel, hetwelk God hun gaf, die onder het Evangelie leven: de verlossing door J.C.; waarover hij in de tweede Afdeeling uitvoerig handelt.
Tot hiertoe zijn wij den Broeder Ouderling op den voet

{==531==} {>>pagina-aanduiding<<}
gevoldgd, en wilden hem niet in de reden vallen; dit zij een blijk van onze onpartijdigheid; nu echter nemen wij een oogenblik het woord, niet om zijn gevoelen te weêrleggen, of in iedere bijzonderheid te toetsen; dit laten wij den Lezer over; maar eene en andere bedenking, die ons voorkwam bij het nagaan van 's mans redenering, zijn wij onze Lezers schuldig; immers wij houden die gewigtig genoeg om mede in aanmerking genomen te worden, bij eene zoo belangrijke nasporing.
1) De Broeder Ouderling beredeneert zeer wel, dat God geen mensch is als wij, en dat menschelijke denkbeelden en menschelijke spreekwijzen omtrent God niet in den eigenlijken letterlijken zin kunnen worden opgevat; dat dit tot ongerijmdheid leidt. Maar zeer bevreemdt het ons, deze opmerking niet te vinden, wanneer hij van een vooraf gemaakt bestek en plan van God spreekt, van vóórzien, bepalen, bepalen het zedelijk kwaad toe te laten, en alzoo te willen. Blijft zich de Ouderling hier wel gelijk? of komt die opmerking misschien niet te pas, als wij van voorwetenschap, en vroeger of later in den eeuwigen en onbegrijpelijken God spreken? en over het geheel, is het ons mogelijk, bij onze beschouwing van God, ons te ontdoen van ieder menschelijk denkbeeld? zijn zinnelijke beelden en spreekwijzen voor ons zinnelijke menschen geene behoefte? gaat ons de Bijbel in dezen niet voor, en dat om zeer goede redenen? is geheel onze toestand op aarde niet een staat van kindsheid, hoe ver het menschdom ook reeds moge gevorderd zijn? kan dat al te wijsgeerig wegdoen dier, voor ons verstaanbare en treffende, bekleedselen, voor de uitwerking, de zedelijke uitwerking op ons hart, niet nadeelig worden? indien men bij den vadernaam van God, b.v., zoo angstvallig naauwgezet ieder menschelijk denkbeeld eens wegdoet, enz. - God heeft geene menschelijke hartstogten: maar hoe zullen wij ons God toch voorstellen? de Ouderling houdt even weinig als wij van eenen phlegmatiken God. Als men intusschen met den Schrijver dat zoo drukt: de zonde behoort tot Gods bestek; Hij heeft ze gewild; de mensch is, uit hoofde zijner natuur, in de noodzakelijkheid om te zondigen; de straffen zijn enkel natuurlijke gevolgen, om de menschen te oefenen het kwade niet te kiezen; inwendig misnoegen bij God is een menschelijk denkbeeld, enz. gelijk wij boven
gezien hebben; - wat wordt er dan toch van God in ons oog,

{==532==} {>>pagina-aanduiding<<}
naar onze manier van denken en gevoelen? Is bij een mensch van zedelijk gevoel toch niet zekere aandoening bij 't zien eener slechte daad, bij het hooren van een lagen trek? is die niet sterker, naarmate zijne zedelijkheid sterker is? achten wij hem niet hooger, naar even het hoogere denkbeeld, dat wij hebben van dit zijn zedelijk gevoel? - en daar wij den hoogen God niet begrijpen, en ieder menschelijk denkbeeld onmogelijk kunnen wegdoen, moet dan juist dit weg, hetgeen misschien vruchtbaar ten goede is, immers bij een vonkje liefde voor God, en in onzen tegenwoordigen toestand behoefte? Dat God zich zoo betoont en verklaart, behoort dit welligt ook niet tot onze zedelijke opvoeding?
2) Ten aanzien van toekomende straf zwijgt de Schrijver; hij geeft daar reden van: maar moest hij dit dan ook niet doen ten aanzien van het toekomend leven, wanneer hij van de Verlossing spreekt? Wij zullen zien, dat hij dit niet doet. En over 't geheel, zoo er dan toch stellige straffen zijn, zoo de Bijbel die leert en daarmede dreigt, (wij weten niet, wat de Broeder Ouderling hiervan denkt,) behooren die aanwijzingen en bedreigingen dan niet mede tot onze zedelijke opvoeding in den tijd? ja als wij over 't karakteristieke in God zullen oordeelen, over strafzucht en toorn spreken kunnen wij dan zeker daaromtrent het besluit opmaken, wanneer wij zoodanige verklaringen laten rusten? Wij zeggen niet, wat de uitslag wezen zal eener onpartijdige toetsing, maar bedoelen alleen, dat, om over de Goddelijke regtvaardigheid naar de Bijbelleer te oordeelen, men het geheel moet opnemen, en dan eerst het Goddelijk karakter bepalen kan.
3) Hoe zeer de Schrijver 's menschen zonden strafbaar houdt, zoo twijfelen wij zeer, of zij toch bij den Lezer niet veel van hare afschuwelijkheid verliezen; zij zijn toch een natuurlijk ons eigen, en zedelijk noodzakelijk kwaad. De verontschuldigingen van den Schrijver mogen wij laten gelden ten aanzien van iedere onoverkomelijke dwaling en onvermogen, ten aanzien dan van den zoogenoemden verdorvenen (d.i. bij den Schrijver onvolkomenen, zwakken) aard van den mensch; maar ten opzigte van iedere zonde gelden die toch wel niet. Wij meenen zeker te zijn, dat niet iedere zonde dwaling is, of uit dwaling voortkomt, en dat op verlichting van verstand en smaak de betere keuze niet zoo aanstonds volgt, als de Ouderling schijnt te denken. Het video meliora &c,

{==533==} {>>pagina-aanduiding<<}
is waar in ons oog, en die knoop wordt door den Schrijver niet opgelost. Dit beneemt veel ontschuldiging, en maakt het kwade meer straf baar.
4) Eindelijk vragen wij, of dan in den Bijbel het bijna bij ieder. Volk aangenomen denkbeeld eenes vroegeren stands van zedelijkheid niet gevonden worde, - en of het de Bijbelleer is: zoo als gij nu zijt, heeft God u geschapen, - gij handelt overeenkomstig die natuur, zoo als God u die gaf? of omgekeerd: gij hebt uwe natuur bedorven en bederft die nog? enz. Meenden wij eenen gewonen Ouderling der Hervormde Kerk voor te hebben, wij zouden dit uitbreiden en er nog eene en andere opmerking bijvoegen; maar voor dezen Broeder is een enkel woord wel genoeg. In het geheel zouden wij intusschen dit geschrift anders wenschen ingerigt; niet zoo zeer wijsgeerig betoog, en dan een schriftuurtekst, ter opheldering; maar omgekeerd, uitlegging der schrift, en redenering daarop gegrond. Wij meenen ook dit zou de Hoog en zeer geleerde Heeren meer overtuigen.
Intusschen willen wij door dit ons gezegde niets te kort doen aan de waarde en het wezenlijk belangrijke van dit geschrift; en keeren, na deze korte verpoozing, tot de opgave van des Schrijvers gevoelen terug; dan moeten dit, uit hoofde der uitvoerigheid onzer opgave, tot een volgend No. uitstellen; den Lezer intusschen verzekerende, dat het vervolg de kunde en het oordeel van den Schrijver niet minder voordeelig kennen doet.





Joannis van Voorst Oratio &c. Dat is: Redevoering, over het Volksonderwijs in den Christelijken Godsdienst, voornamelijk te ontleenen van eene gezonde Uitlegkunde der Heilige Schrift. In het openbaar uitgesproken op den 8 van Sprokkelmaand 1809, wanneer hij ten tweedenmaal als Rector der Hoogeschole aftrad. Te Leyden, bij A. en J. Honkoop. 1809. In 4to. 50 Bladz.

Veel ongetwijfeld is, bij het doen van plegtige Redevoeringen, (hoedanige in 't bijzonder op onze Hoogescholen jaarlijks geschieden, bij overdragte van het Hoofdbestuur derzelven,) aan de keuze gelegen eener geschikte stoffe om algemeen genoegen en goedkeuring weg te dragen. Eigenaardig verlangt men een onder-
{==534==} {>>pagina-aanduiding<<}
werp door den Spreker te hooren verhandelen, dat of door zijne nieuwheid behaagt, of, bij eenig mangel daaraan, door zijn gewigt belangstelling inboezemt; ja het verwekt bovendien een gunstig vermoeden, wanneer de Redenaar eene stoffe kiest, ontleend van zijn Beroep, waarvoor hij dus het meeste berekend is te achten, en tevens zoodanige, die, onder het bereik liggende van andere kundige Hoorders uit elk vak van wetenschappen, de aandacht der Vergaderinge geschikt is levendig te houden. Wij mogen, onzes inziens, den Hooggel. van voorst geluk wenschen, dat bovenstaande onderwerp zijner Redevoering aan deze groote vereischten bij uitstek beantwoordt: en twijfelen des niet, of deze, door den welsprekenden Man geuit, geschreven in eenen deftigen en fraaijen stijl, opgesteld met duidelijkheid en kracht van overredend betoog, moet inzonderheid bij de voordragt voldaan hebben, terwijl zij ons bij eene koelzinnige lezing uitnemend wel geviel. Met vermaak geven wij des, in zoo verre ons bestek gehengen mag, eenig verslag in ons Maandwerk van gezegde Redevoering des Hoogleeraars, die wij niet ongaarne vertaald zouden zien voor het gros onzer Lezeren. De Inleiding begint met opmerking van het geluk dezer verlichte eeuwe, in welke de meeste konsten en wetenschappen wijd en zijd verbreid worden ten algemeenen nutte. Dit strookt uitnemend met Gods bedoelingen, die aan al het menschdom redelijke vermogens toedeelde. De kennis daarom van God en Godsdienstige zaken, meest belangrijk voor allen, en welke het der Voorzienigheid zelve behaagde, door de algemeene wet en het rigtsnoer des Geloofs en der Zeden, de Openbaring, toe te lichten, mag niet
alleen binnen de muren der scholen, maar behoort en moet den Volke openlijk geleeraard worden. Intusschen gaat eigenaardig met dit gewenschte nut menigerlei misbruik gepaard, en laat zich groot nadeel verwachten van de onkunde, onberaden ijver en het averegtsch beleid, waarmede velen, ten aanzien van gedachte Volksonderwijs, geheel verkeerde en schadelijke dwaalwegen steeds inslaan. Door zulk eene voorbereidende waarneming komt nu het onderwerp, dat zich de Redenaar te behandelen voorstelde, treffelijk uit, en vangt hij aan ten vervolge met de ontleding van het denkbeeld, dat hij zich vormt van een Godsdienstig Volksonderwijs. Daaronder wil hij begrepen hebben te behooren, niet alleen de Leerrede-
{==535==} {>>pagina-aanduiding<<}
nen, voor eenen zamenvloed van Christenen uit alle rangen en standen der Maatschappije, voor het Volk uitgesproken in Vergaderingen, die, over het geheel, en met uitzondering misschien van weinigen, dusdanig onderrigt vereischen in zaken van den Godsdienst; maar ook de opleiding der Jeugd door Catechisatien; en eindelijk die soort van Boeken, welke tot regeling van eenen heiligen wandel, tot voorschriften van Geloof, en rigtsnoer des Gewetens in het zedelijke, bestemd zijn.
Verre nu, dat onze Redenaar, om wel te slagen in het gezegde Volksonderwijs, de hulpmiddelen verachte of verwerpe, die andere kundigheden, en met name eene welaangelegde Wijsbegeerte, verschaffen kunnen; is het 's Mans stelling, dat eene gezonde Uitlegkunde der H.S. daartoe voornamelijk ten grondslag moet gelegd worden. Wie anders denkt en doet, is op een gevaarlijk en voor den Godsdienst hoogstverderfelijk dwaalpad. Dit geldt alzoo omtrent hun, die, met achterstelling of kleenachting van den Bijbel, daarentegen dweepende van eigen bevindingen droomen, en den mond vol hebben van eene geheime verlichting des Hemels, waarop zij stoffen. Ook beschuldigt hij den trots dier Wijsgeeren, die, hellende tot een ander uiterste, de stelfels hunner Schole, welke die zijn mogen, hooger schatten dan Gods Woord, de Openbaring, wier zin zij naar hunne meeningen pogen te buigen, of verdraaijen. Bovendien was er voormaals, en is er nog heden menigte van Godgeleerden en Volksleeraars, die even zeker dwalen, door onverstandig gebruik der H. Schrift, uit welke zij, tegen de regelen aan van taalkennis en oordeelkundige verklaring, een aantal plaatsen aanvoeren in hunne leerredenen of boeken, niet tot stichting en redelijk onderwijs, maar blootelijk om dus naar eigen dunk en vooringenomenheid bij hun gelief koosde stellingen oogschijnlijk goed te maken, en om het Volk door woordenklank te boeijen, te behagen of te misleiden.
Niet dat de Hoogleeraar zich inlate met dit velerlei misbruik opzettelijk tegen te gaan, of deze soorten van dwalenden thans terug wil brengen tot den beteren weg; dit stond hem buiten het bestek zijner Redevoering henen te leiden; dies vergenoegt hij zich met zijne eigene denkwijze over de zaak te ontledan, duidelijk voor te dragen en behoorlijk uiteen te zetten. Hiertoe wenscht hij, dat zijne Hoorders opmerken, hoe zeer de natuur der zaak

{==536==} {>>pagina-aanduiding<<}
zelve, het aanbelang van den Godsdienst, bijzonder van den Christelijken, geschikt om den mensch hier en namaals gelukkig te maken, eene onvervalschte en regte voordragt der waarheid vereischen. Deszelfs onderwijs daarom moet voornamelijk ontleend worden uit eene gezonde Uitlegkunde, en verstandig gebruik dier Boeken, welker gezag, nadien zij de Openbaring van des Allerhoogsten wil en welbehagen behelzen, boven alle menschelijke redenering, of Wijsgeerige en ook Godgeleerde begrippen, gelden moet. Die kennis van den Godsdienst mag eigenaardig worden toegelicht en zijne voorschriften aangedrongen, uit de doorgaande leere en belangrijken inhoud des Bijbels: de Gewijde Geschiedenis, het voorbeeld, de dood en opstanding van den Heiland, of wat van dien aard verders op Evangelische gronden tot opheldering en staving van geloofswaarheid of lessen en geboden dienen kan, oordeelt de Hoogleeraar te regt, dat als een nuttig bijvoegsel mag en behoort gebezigd te worden in het Christelijk Volksonderwijs.
Overigens, en om wel te slagen in het gebruik en in de verklaring der H. Schriften, prijst onze Redenaar, en vordert hij in den Leeraar, eene grondige taalgeleerdheid, schiftend oordeel, bescheiden onderzoek, en vooral duidelijkheid en eenvoudigheid van voorstel, met vermijding dier dwalingen, waarin, blijkens het reeds gezegde, anderen, niet zonder groot nadeel voor den Godsdienst, in meer dan éénen zin, vervallen zijn. Leed doet het ons, dat wij de keurige lessen, in dit voornaam gedeelte der Redevoering vervat, met name hetgeen zij behelst omtrent eene voorzigtige toepassing der Levens-voorbeelden in den Bijbel vermeld, niet mogen overnemen, of den Spreker volgen in de schoone ontwikkeling van deszelfs onderwerp. Jeugdige Leeraars en allen deskundigen, voor wien de zaak van de grootste aangelegenheid is, raden wij met nadruk aan, dit gedeelte oplettend te lezen, en zich daarnaar in het Godsdienstig Volksonderwijs te rigten. Immers niet weinig moet bij hun gelden, wat wij tegen het einde met volle waarheid opgemerkt vinden, dat de meest verlichte Kerkvaders, en de beroemdste Mannen, aan wien wij het werk der Hervorming in den Godsdienst verschuldigd zijn, in dezen verstandigen zin den Bijbel verklaard, gebruikt en niet gemisbruikt hebben, en alzoo bij monde en ook geschrifte voor het Volk leeraarden. Onder deze vraag-
{==537==} {>>pagina-aanduiding<<}
baken voor latere Godgeleerden misten wij ongaarne den naam van onzen Vaderlandschen de groot, wiens roem, hoezeer hij, strikt gesproken, niet onder de oudere Kerkhervormers is te rangschikken, met dien van eenen erasmus wedijvert, en, onzes inziens, dien van luther, calvijn en anderen voorbijstreeft. Dit Slot, intusschen, zoo naauw verbonden met inleiding en ligchaam beide der Redevoering, verdient, dat wij haar den lof wegens eenheid van onderwerp, waarop wij hoogen prijs stellen bij zoodanigen konstmatigen arbeid, niet weigeren. Het verblijdde ons, ten laatste,
uit den mond des eerwaardigen Hoogleeraars eene vereerende getuigenis te vernemen van de vlijt en zeden der Vaderlandsche Jeugd aan de Koninklijke Akademie van Leyden: en rekenen wij het Deze tot geen gering sieraad, den Volke tot het grootste voordeel toe, dat de aankweeking en opleiding der Jeugd tot den Heiligen Dienst onder het medetoezigt staat van den doorkundigen Man, wien wij verlenging zijns nuttigen levens hartelijk toebidden.




Rapport nopens eene nuttiger inrigting der Classicale Vergaderingen, ontworpen door N. Westendorp, Pred. te Sebaldeburen. Te Groningen, bij J. Oomkens. 1809. In gr. 8vo. 20 Bl.

De Steller van dit Rapport was met nog twee andere Predikanten, winter en muntinghe, door de Classis der Ommelanden benoemd, om die Vergadering voor te lichten omtrent een voorstel, aldaar in 't voorleden jaar ter tafel gebragt, of en op welke wijze onze classicale Vergaderingen zouden kunnen worden ingerigt, dat ze voor onze personen en ambtsbedoelingen eene doelmatigere rigting en nuttigere strekking erlangen konden? Hij doet daarop, in dit lezenswaardig opstel, eenige voorslagen, welke voornamelijk hier op neêrkomen: 1. Men zou in de orde der Vergadering, in den tijd en in de wijze van raadpleging, zulke verbeteringen behooren te brengen, dat dezelve geregeld op den bestemden tijd aanvang namen, en de deliberatien gevoegelijker, en over 't algemeen korter en beknopter, over geringe onderwerpen afliepen; waardoor meer tijd zou uitgewonnen worden tot nuttigere en belangrijkere bezigheden. 2. Er moest dan vervolgens, in navolging van zoodanig gebruik in de Her-
{==538==} {>>pagina-aanduiding<<}
vormde Kerk te Bremen en elders in Duitschland, altijd een half uur besteed worden tot het houden van kleine voordragten, redevoeringen of voorlezingen over onderwerpen uit de exegese, pastoraal-theologie, kerkelijke geschiedenis, kerkelijk regt en statistiek, liturgiek, pedagogiek, dogmengeschiedenis, godsdienstleer, wijsgeerte, bijbelsche critiek, en aanverwante theologische wetenschappen. 3. Daarna moest men, gelijk ook in Duitschland bij de gemelde en andere Kerken in zwang is, overgaan tot het opnemen van voorstellen en aanvragen, welke door een der leden, tot bevordering der algemeene stichting, of tot eigene en onderlinge inlichting, moesten kunnen gedaan worden, om door den Voorzitter kortelijk beantwoord, in omvrage gebragt of commissoriaal gemaakt te worden. 4. Men zou, ook al op 't voorbeeld van de Brunswijk-Wolfenbuttelsche en andere buitenlandsche Kerken, jaarlijks eene opgave van prijsvragen kunnen
bepalen, uit den omvang der theologische wetenschappen, of uit den kring der ambtsbezigheden van Volksleeraars, gekoren, en in de Latijnsche taal opgesteld, waaruit dan op elke Deputaten - classis eene vraag diende genomen te worden, om dezelve ter beantwoording tegen 't volgende jaar, in de Nederduitsche of Latijnsche taal, den leden van de Classis voor te stellen. De antwoorden behoorden aan twee Theologische Professoren aan de Groninger Universiteit, of, bij ontstentenis van dien, aan twee der kundige Leeraren uit naburige Classen, ter beoordeeling overgegeven en daarna de uitslag aan de Vergadering medegedeeld te worden. 5. Er moest ook een algemeen theologisch leesgezelschap aangelegd worden, waardoor aan elk lid gelegenheid gegeven werd, om zich meer en meer te bekwamen. 6. En eindelijk zou 't groote nuttigheid hebben, dat er van tijd tot tijd vaste zamenkomsten plaats hadden, waarin men elkander, in kleine vriendschappelijke kringen, steeds trachtte voor te lichten, en alzoo de algemeene zedelijke en wetenschappelijke vorming en beschaving meer en meer te bevorderen. - Hoe wenschelijk ware het, dat de meeste in dit Stukje opgeworpene gedachten, indien dezelve al geen algemeenen bijval mogten vinden, ten minste ginds en elders ter harte genomen wierden!





{==539==} {>>pagina-aanduiding<<}

Aanmerkingen op het Werkje van den Heere J.M. Schrant, Roomsch Priester, getiteld: Het Leven van Jezus. Een Geschenk aan de Jeugd. In kl. 8vo. 20 Bl.

Het Leven van Jezus verdedigd, tegen de zoogenaamde Aanmerkingen eenes nameloozen Schotschrijvers. Door J.M. Schrant, Roomsch Priester. [‘Antwoord den Dwaas naar zijne dwaasheid, opdat hij zich niet voor wijs houde. Salomon.’] Te Amsterdam, bij B.J. Crajenschot. In kl. 8vo. 72 Bl.

Opposita juxta se posita magis clarescunt; ‘tegenovergestelde zaken, naast elkander geplaatst, steken zoo veel te sterker bij elkander af:’ indien ergens, mag althans deze regel gelden ten aanzien der twee brochures, wier titels hier boven staan. Onkunde, kwaadaardigheid, verdraaijing, slordigheid van stijl en taal, en wat niet al meer? in het eerste stukje, welk wij met den Heer schrant wel Libel mogen noemen - belezenheid, kunde, opregtheid, beschaafde taal en stijl, aan den anderen kant: deze zijn de twee oppositen, welke deze kleine schriften kenmerken en onderscheiden. Zoo min als de Heer schrant zelf, konden wij, onder het lezen van het namelooze geschrift, onze verontwaardiging dikmaals bedwingen. Dat iemand voor de leerstellingen van het Kerkgenootschap, onder hetwelk hij in goeden ernst zich heeft begeven, ijvere, is pligtmatig en prijzen wij, mits die ijver niet van de soort zij, welke door den Apostel paulus wordt afgekeurd. Maar, ongelukkig, is het die afgekeurde ijver, welke de Aanmerkingen kennelijk onderscheidt. Dit blijkt duidelijk bij eene zelfs oppervlakkige lezing, en blijkt nog duidelijker uit hetgene de Heer schrant daartegen aanvoert; op hetwelk wij, hoofdzakelijk, niets anders hebben aan te merken, dan dat hij, bij wijlen, zich met te veel ernst en op een te hoogen toon verzet tegen eenen Man, die inderdaad zijnen toorn niet waardig is. Te regt schrijft de Heer schrant in het slot van zijn Werkje: ‘Gij hebt, Mijnheer! nu al uwe gal tegen mij uitgebraakt, en het van u kunnen verkrijgen mij, uwen Broeder, Geloofs-, ja Ambtgenoot, van

{==540==} {>>pagina-aanduiding<<}
onregtzinnigheid te beschuldigen, liefdeloos te behandelen, en voor het oog der goede Geloovigen, ja der Wereld ten toon te stellen. Ik zoude mij, naar het voorbeeld van mijnen Grooten Meester jezus christus, die ook door afgunstige Wetgeleerden in het ongunstigst daglicht werd gesteld, van onregtzinngheid beschuldigd, vervolgd, en eindelijk ter dood werd gebragt, deze valsche beschuldiging getracht hebben te laten welgevallen; doch de Geloovigen hadden mijne verdediging noodig, en dezen liggen mij te na aan het hart, dan dat ik hen tegen uwe aanvallen niet zoude waarschuwen. Het masker is u nu afgeligt; uwe onkunde en onopregtheid is elk zigtbaar; ook de eenvoudigste is vol verontwaardiging over uwe lasteringen. Mijnheer! besef nu eens uw gedrag! Waar is de liefde, waarop de Leer van jezus als hoofdpligt aandringt? Is dit eenen Bedienaar van den God der liefde waardig, zijnen Ambtgenoot zoo valsch te beschuldigen, zoo liefdeloos te behandelen? Ik laat de uitspraak hier aan uw geweten over. Gij hebt u door uwe zoo voorbeeldelooze vermetelheid, als een groot eerroover, ten minste eene openbare ten toon stelling waardig gemaakt; doch ik begeer voor deze keer liever eene Christelijke wraak te oefenen. Welaan, ik vergeef u hartelijk uwen misstap, mits gij dien nooit weder begaat, en wil met jezus bidden: Vader! vergeef het hem, want welligt wist hij niet, wat hij deed. Mogtet gij eens uwe dwaling beseffen, mogte uw gevoel ontwaken, en uw hart met warme Broederliefde vervuld worden! Zie daar Mijnheer! den wensch, waarmede ik van u afscheid neem. De Vader der lichten bekroone denzelven met zijnen zegen!’ - Dat mag eene taal heeten, den Christen-Leeraar, den Schrijver van het schoone en nuttige Werk: het Leven van jezus, waardig.


{==541==} {>>pagina-aanduiding<<}

De Levens van gedenkwaardige Mannen en Vrouwen uit de Achttiende Eeuw, gevolgd naar het Hoogduitsch van Samuel Baur, met eenige oorspronkelijke Hollandsche Levens vermeerderd. Iste Deel. Te Amsterdam, bij J. Allart. 1808. In gr. 8vo. 391 Bl.

Levensverhalen zijn van onheugelijke tijden in den smaak der meeste Lezeren gevallen. Van daar derzelver menigte, in allerlei vormen gegoten. Het thans voor ons liggend Eerste Deel behelst den aanvang eens onbepaalden Werks van dien aard - onbepaald, schrijven wij, want, schoon de jongstverloopene Achttiende Eeuw den Schrijver een perk zette, is de menigte van Mannen en Vrouwen, die in dit tijdperk bloeiden, en waarvan wel iets te zeggen valt, zeer groot.
De grondslag des Werks, van 't welk thans onzen Landgenooten de aanvang wordt geleverd, is een Hoogduitsch Werk van den Eerw. baur. Dan de Nederduitsche Uitgever heeft bij de Vertaling zich niet geheel en al aan dezelfde volgorde der Levensgeschiedenissen gebonden, en belooft te zullen zorgen, dat men telkens daarin Levensschetsen doe voorkomen van beroemde Hollanders.
Dit Werk onderscheidt zich door zekere rangschikking: of die op denzelfden voet zal stand houden, blijkt niet. Wij zullen, die hier voorkomt, met de Namen der Personen, opgeven. - I Generaals. Hans joachim von zieten. - II. Beroemde Hekelschrijvers. Jonathan swift; gottlieb wilhelm rabener. - III. Heerschzuchtige Vrouwen. Anna maria, Vorstin ursini. - IV. Geleerde Vrouwen. Anna dacier; maria wollstonecraft godwin. - V. Staatslieden. Baron theodoor von neuhoff; george, Rijksgraaf van browne. - VI. Letterkundige en Fraaije Vernuften. Samuel johnson; gotthold ephraim lessing. - VII. Wis- en Natuurkundigen. Petrus camper; linnaeus; george louis le clerc, Graaf van buffon; pieter nieuwland. - VIII. Geestdrijvers en Bedriegers. Johann joseph gassner; schröpfer. - IX. Merkwaardige Proselieten. Josua ben abraham eschel.
Verscheidenheid ontbreekt niet; en zijn de Levens, wat de opstellen betreft, van zeer onderscheidene waar-
{==542==} {>>pagina-aanduiding<<}
de, blijkbaar afhangende, zoo van den aard der Personen zelven, als van de oorspronkelijke bronnen, waaruit de Verzamelaar geput heeft. Vele, van elders reeds bekend, komen er onvermijdelijk in voor; ook die zeer onlangs, naar 't zelfde origineel, voor den Nederlander zijn opgehangen. Zoo herkenden wij, in de eerste Levenschets, het penseel van Madame blumenthal, 't geen een onzer Medehelperen in ons Maandwerk had gevolgd (*).
Men kan in dusdanige Levensberigten niet alles zeggen, wat er van de voorgestelde Personen te zeggen valt; anderzins zou daat van swift nog al zeer kunnen worden aangevuld. - Dit geldt ook omtrent eenige andere. Lessing, bij voorbeeld, achten wij, zeer onlangs, onzen Lezeren vollediger te hebben doen kennen (†), dan hier geschiedt.
Onder de pligten eens Vervaardigers van dusdanig eene Verzameling, wanneer hij geen bloot Vertaler is, behoort gewis, dat hij nasla en onderzoeke,
    wat reeds van de te behandelen Personen geschreven is, om het beste te kunnen leveren. Ongetwijfeld heeft de Vaderlandsche pen, die dit Werk schrijft, in 't Levensberigt van linnaeus zijnen Duitschen Voorganger gevolgd. Beter gids zou hij gehad hebben in het Leven dezes grooten Natuurkenners, in 't Latijn geschreven door den Hoogleeraar david de gorter, en in onze Letteroefeningen voorhanden (‡). Wij herinnerden ons daaraan, bij het lezen, dat de Dochter van moraeus, de Beminde van dezen Plantkundigen, hem, tot goedmaking zijner Reiskosten naar Holland, honderd dukaten schonk; schoon ons voorstond, dat hij, die Reis aanvaardende, niet zoo breed bij kas was. Wij sloegen dit na, en, zonder vermelding dat zijne Beminde hem een zoo goed reisgeld gaf, vonden wij daar opgeteekend, dat hij tot die Reize slechts van zes-en-dertig Dukaten voorzien was.
Wij kunnen elke dezer Levensbeschrijvingen niet bijzonder beoordeelen; anders zouden wij moeten aanmer-
{==543==} {>>pagina-aanduiding<<}
ken, dat het Levensverslag des Graven van buffon vrij schraal is, en dat de drie laatstgemelde, in dit Boekdeel voorkomende, luttel beteekenen.
Genoegen schonk het ons, dat wij ook beroemde Landgenooten in deze nieuwe Verzameling zouden aantreffen; en voldoening smaakten wij, dat de twee verkozene Mannen eene zoo schitterende vertooning maken. Te regt vangt de Vervaardiger van Hoogleeraar camper's Leven op dezen trant aan: ‘De gedachtenis eens grooten mans te helpen vereeuwigen, is eene aangename en vleijende taak; maar zij wordt moeijelijk, wanneer hij, gelijk bij camper het geval is, in zoo velerlei vakken van wetenschap even zeer uitmuntende was; zijne geschiedenis wordt tevens die der wetenschappen, welke hij beoefende, en men zoude elke derzelve in haren ganschen omvang behooren te bevatten, om zijne verdiensten op den waren prijs te stellen, en hem de verschuldigde hulde te bewijzen. Gereedelijk erkennen wij het ontoereikende van onze krachten daartoe. Maar camper heeft zoo veel voor de geleerde wereld gedaan, dat ook eene flaauwe schets reeds belangrijk zal zijn.’ - Belangrijk is ze in de daad, en wordt de grootheid dezes Mans naar waarde vermeld; terwijl hetgeen hij, ter Staatkundige loopbane in het laatste tijdperk zijns levens ingetreden zijnde, verrigt heeft, slechts met een kort woord vermeld wordt, en ook, naar veler oordeel, niet zeer tot vermeerdering van zijnen roem zou strekken. Velen zijner hoogschatteren wenschten, dat hij niet als Staatsman ware opgetreden.
Met veel genoegen zal men het vermeldde van pieter nieuwland, over welken, te vroeg der Letteren en Wetenschappen ontrukten, Hoogleeraar zoo veel treffends reeds geschreven is, lezen.
Wij willen den Vervaardiger dezes Werks wel aanraden, om vervolgens niet spaarzaam te zijn in het vermelden van Vaderlandsche Mannen en Vrouwen in het door hem verkozen Tijdperk, en inzonderheid om zich moeite te geven tot het verkrijgen van bijzondere narigten, die, op een wijder tijdsafstand, of niet, of zeer bezwaarlijk te bekomen zijn. Schoon hierdoor een Vaderlandsch Personaadje eene breeder plaats dan Buitenlanders mogt beslaan, zal men hem des dankweten.





{==544==} {>>pagina-aanduiding<<}

Tweede Reize naar de Middellandsche Zee, gedaan in de jaren 1783, 1784 en 1785, door Cornelius de Jong, toen ter tijd dienende als eerste Luitenant aan boord van 's Lands Schip Prins Willem, onder bevel van Kapitein Cornelis van Gennip. Met Platen. Te Haarlem, bij F. Bohn. In gr. 8vo. 430 Bl.

‘Zonder des eenige aanduiding aan te treffen, durven wij bijkans voorspellen, dat wij nog meerder Reizen dezes Zeemans te wachten hebben. Zij zullen ons, en, zoo wij vertrouwen, den Landgenooten welkom wezen (*).’ - De uitkomst heeft aan deze voorspelling beantwoord, blijkens het voor ons liggend Boekdeel, 't welk eene tweede Reis naar de Middellandsche Zee behelst. Van de eerste hebben wij, ter boven aangetogene plaatse, verslag gedaan. Het is op deze, dat hij menigvoud overwijst. Dan, een Togt naar gemelde Zee, op onderscheidene tijden, deels met andere bestemmingen, in een gevorderden stand in den Zeedienst gedaan, geeft aanleiding tot het aandoen van andere plaatsen en zeer verschillende ontmoetingen. Op de wijze, waarvan wij te meermalen spraken, deelt de jong het hem in de opgemelde jaren bejegende en waargenomene mede, en wij twijfelen niet, of het zal, schoon reeds zoo vele jaren geleden, met genoegen gelezen worden. Veel, zeer veel is er op de aangedane plaatsen veranderd. Dit houde men wel in het ooge.
De jonng's bevordering tot eersten Luitenant ter Zee plaatste hem in eenen uitgebreider werkkring; en hoe hij zich daarin gedroeg, wijst het geheele Boekdeel omstandig uit. De breedvoerige Inhoud geeft de bijzonderheden op van de XXXIX Brieven, welke dit Boekdeel uitmaken; alles doorvlochten met aanmerkingen op 's Lands Zeedienst, ten dien dage door den jongen Luitenant gemaakt.
Het aangedaan Malaga ontmoet geen gunstige beschrijving. Diepen indruk maakte op onzen jongen Zeeheld de vreesselijke Storm in de Golf van Narbonne. Niet zonder ontroerende deelneming zal men de breede be-
{==545==} {>>pagina-aanduiding<<}
schrijving van dit onheil in de VI en VII Brieven lezen. Hoe deerlijk het Vaderlandsch Vlootdeel in denzelfden storm gehavend werd, meldt de volgende Brief uit Toulon; welke Havenstad, wegens de veiligheid der Haven en den overvloed van benoodigdheden in het Koninklijk Arsenaal, met dankbaren lof vermeld wordt.
De beschrijving van Toulon, doorvlochten met aanmerkingen over het Fransche Zeewezen ten dien tijde, beslaat eenige Brieven, die den jongen vlijtigen waarnemer kenmerken, vervrolijkt door landtogtjes in den omtrek dier Havenstad, welke hij met 's Lands bodem Alkmaar verliet, om het schip met geschenken voor de Algerijnen te geleiden. Daar er op zee niets merkwaardigs voorviel, besteedt hij zijn tijd om verder over Toulon te schrijven.
Welhaast vindt hij andere schrijfstoffe, en een aantal Brieven beschrijft Algiers, de ontmoetingen te dier Stede, en vele daar ten dien tijde voorgevallene bijzonderheden. Van deze uitvoerigheid over eene van elders bekende Stad geeft de jong voor reden: ‘Ik heb mij met Algiers te langer opgehouden, doordien ik den tijd, dien wij er voor gelegen hebben, meest aan den wal heb doorgebragt, en door de vriendelijkheid van de Heeren van gennip, faure gimon en achmet Reis gelegenheid heb gehad om veel te zien, en vooral om berigten in te winnen, en morgan, dutassy, shaw en anderen te vergelijken.’ - Men zal verre zijn van zich der lezinge dier Brieven te beklagen: de onderhoudende toon, welke er in heerscht, de bijzondere ontmoetingen, daarin vermeld, maken ze dubbele aandacht waardig.
Te Marseille gekomen, schrijft hij: ‘De ligplaats is zeer onaangenaam: lastige gezigten tegen dorre klippen; eene mijl afstands van de Stad; met de minste verheffing van wind eene Zee, die met geen sloepen te bevaren is: dit alles valt aanmerkelijk af bij de Baai van Toulon, waarin men, zoo als men zegt, in abrahams schoot ligt. Maar daarentegen, wat is die Stad niet veel vrolijker; weinig steden leveren meer verscheidenheid van vermaken op; en ofschoon men vrij algemeen Lyons voor de tweede Stad in Frankrijk houdt, zijn er evenwel velen, die stellen, dat Marseille haar, met het hoogste regt, dien rang kan betwisten.’ - Laten wij iets mededeelen van 't geen de jong wegens de Sekse

{==546==} {>>pagina-aanduiding<<}
schrijft. Na derzelver kleeding vermeld te hebben, vaart hij voort: ‘Het is hier niets vreemds, vrouwen en dochters van kruideniers, schoenmakers, hoedenmakers, pruikmakers en anderen, op het schoonst gekleed en gekapt in hare winkels te zien zitten; en om hare kostbare levenswijze, en begeerte tot uiterlijk vertoon, waartoe de gewone winsten maar zelden toereikend zijn, eenigzins te gemoet te komen, vergenoegen zij zich met de soberste en schraalste maaltijden. Ik heb sommige dezer Vrouwen het middagmaal zien doen met een stuk brood en eene enkele ansjovis, terwijl er bovendien, van tijd tot tijd, een knoslook wierd overgewreven; en met deze matigheid ondersteunen zij zeer veel de verkwistende kosten der weelde. Dan, heeft dezelve hier veel veld gewonnen, de galanterie bezit geene mindere plaats in het hart der inwoners van Marseille; het gerucht vergroot deswegen het bederf der zeden niet. Trouwens welligt spruit de eene uit de andere voort, en is de laatste tot onderhoud van de eerste noodzakelijk geworden. De zucht tot weelde sluit reeds van zelve eene neiging tot galanterie in zich, en verspillende aanbidders zijn het alleen, die aan de kostbaarheid van eene zoo verkwistende kleederdragt kunnen voldoen. Evenwel aan de audere zijde is het waarheid, dat de modes of smaken een voornamen tak van handel voor dit Rijk uitmaken, en dat de invoer in dit vak zeer aanmerkelijk is. Gemeenlijk duurt eene Mode maar één, anderhalve, en ten hoogste twee maanden; men is onuitputtelijk in het uitvinden van nieuwe smaken, en bijna geheel Europa wordt door Frankrijk voorzien; gestadig ziet men verwisseling, alles verandert, behalve alleen de hatelijke mode van het blanketten; deze houdt stand,’ enz.
Te Mallaga moest het Schip quarantine houden; zulks trof in het midden van den Zomer: van de Hette geeft de Reiziger dit berigt: ‘Het is hier thans brandend, gloeijend heet. In de Westindie heb ik het zoo warm niet gevonden, en ofschoon men de zonnetenten over het geheele schip heeft gespannen, alles met zeewater nat houdt en koelzeilen in alle luken spant, is nogtans de hitte onverdragelijk; de walm van een brandenden oven is een weinig warmer dan de eerste landwind, wanneer die tegen den avond doorkomt. Al het volk is dan ten minste voor een uur van het dek gebannen, en lieden, die

{==547==} {>>pagina-aanduiding<<}
meer dan eene reis op de Oostindie gedaan hebben, verklaren, het nimmer zoo heet te hebben bijgewoond. - De groote oorzaak hiervan stelt men de hooge bergen te zijn, die de hitte terugkaatsen; de zon heeft als een brandpunt op de stad, en niettegenstaande Algiers zuidelijker ligt, heeft men er veel frisscher lucht; het is er niet zoo heet als hier. Om deze reden zal ik ook nimmer de menschen tegenspreken, die Mallaga de warmste stad in de Middellandsche Zee noemen.’ - De Quarantine opgeheven zijnde, deed de jong een landtoertje te paard, welks vermelding ons de ommestreken van Mallaga, op eene genoegelijke wijze, leert kennen.
Het zeilen van Mallaga naar Toulon, onder het opperbevel des Ridders van kinsbergen, vermeldt ons den ijver diens Vlootvoogds, om de onder hem varende Zeelieden te vormen. Spiegelgevechten, op reis gelouden, worden hier beschreven, doorvlochten met aanmerkingen over de Zeetactiek.
Alicante wordt bezocht en beschreven. Malaga, schoon eene rijke stad, geeft geen stoffe tot eene uitlokkende beschrijving. Ruimer schrijfstoffe levert Lissabom op. Het goed onthaal gaf ruimte aan 's Reizigers geest, en zette levendigheid aan zijne penne bij. Veel zouden onze Lezers met genoegen hier vinden overgenomen; doch wij wijzen tot het Werk zelve. Alleen nog dit: ‘De Godsdienst, zoo als gij weet, is hier Roomsch. Op de hoeken van vele straten, en midden op sommige bruggen, staan heilige beelden, en op verscheiden voorname huizen kruisen, die, even als de beelden in de kerken, door elken voorbijganger gegroet worden. Het laatste evenwel, namelijk het plaatsen van kruisen, geschiedt niet altoos met een godsdienstig oogmerk, alzoo de adel en andere vermogenden ze ook dikwijls alleen zetten, omdat er dan tegen die huizen geene noodzakelijkheden mogen gedaan worden. Sommige mannen heb ik in een kastje met een glazen deurtje, in den smaak zoo als er bij ons op de kermissen vertoond worden, Heiligen zien dragen, die door de voorbijgangers met de hoeden af gekust worden. - Nergens heeft welligt ooit het bijgeloof meer veld dan hier gewonnen; en dit bepaalt zich niet alleen tot het gemeen, maar strekt zich tot hooger kringen uit. Men verhaalt mij zelfs, dat de oude Koning, tusschen de plooijen van zijne kleederen, tusschen de voering en in

{==548==} {>>pagina-aanduiding<<}
de zakken, een aantal van Heiligen draagt; en daar hij in zijnen verzwakten staat zich niet meer helpen kan, moet zulks door anderen geschieden; en dan is zijne bezorgdheid voor de Heiligen, en de vrees dat men Moeder maria aanraken, petrus of paulus drukken zal, zoo groot, dat hij dikwijls zijne eigene ligchaamskwalen voor een oogenblik vergeet, en al zijne aandacht bepaaldelijk op zijne beelden gevestigd houdt. De Heiligen zijn ook de voornaamste sieraden van zijne slaapkamer; alle kust hij hen vóór hij zich ter ruste nederlegt, en die gene, welke buiten zijn bereik zijn, werpt hij den neusdoek toe, en kust dien dan in derzelver plaats. Zou men zich zulke dingen van eenen Vorst durven verbeelden? Zou men zoo iets kunnen verorderstellen? En waarlijk ook ik zoude er geen geloof aan hechten, zoo het mij door iemand, dien ik van onwaarheid verdacht kon houden, verhaald was.’ - ‘Portugal is in alles jammerhartig ten achtere, en het Vaderland van zoo vele groote mannen, het volk, dat eenmaal, voor meer dan den tijd van eene eeuw, meester van den ganschen koophandel der wereld was, dat zijne verbazende bezittingen van de Moluksche Eilanden tot aan de Perzische Golf uitstrekte, dat alles, wat de natuur nuttig zeldzaam en aangenaam voortbrengt, aan geheel Europa aanbood - dat zelfde volk is nu tot eenen graad gedaald, zoo als men geen volk ter wereld meer kent.’
Dit Boekdeel is opgesierd met eene Plaat, verbeeldende het Schip Prins Willem, geänkerd in de branding van het Eiland Minorca, in het Werk zoo uitvoerig als treffend beschreven. Algiers, van de reede te zien, levert eene tweede Plaat op.






{==549==} {>>pagina-aanduiding<<}

Verhandelingen, ter nasporinge van de Wetten en Gesteldheid onzes Vaderlands, waarbij gevoegd zijn eenige Analecta tot dezelve betrekkelijk. Door een Genootschap te Groningen Pro excolendo Jure Patrio. IVde Deel 2de Stuk. Te Groningen, bij W. Wouters en W. Zuidema. 1809.

Ook onder den volgenden titel: Landt-recht van Wedde ende Westwoldinge-Landt, verklaard en opgehelderd door Mr. A.Q. van Swinderen, waarbij is gevoegd eene plaatselijke beschrijving van West Woldingerland, benevens de Dorpen Bellingewolde en Blyham, en 't gene verder tot dien Rechtstoel behoort, door Jacob de Rhoer, gevolgd door het oude Landrecht van Westerwolde van het jaar 1470, in het licht gegeven door het Genootschap enz. 280. 69. en XVI bl. in gr. 8vo.

Aangenaam vond zich Recensent verrast door de verschijning van dit IVde Deels 2de Stuk der Verhandelingen van het loffelijk Groningsch Genootschap, hetwelk hij voor verstorven hield; dewijl het, sedert 1796 (*), niets had uitgegeven. Het verblijdt hem, na een tijdsverloop van dertien jaren, niet alleen te vernemen, dat het leeft, maar ook uit de Naamlijst van deszelfs Leden, achter de Voorrede geplaatst, te zien, dat zich onder dezelven nog een aantal van Mannen bevindt, in staat, om de door hetzelve te regt verkregen roem op te houden, en deszelfs uitgegevene Verhandelingen, voor het vervolg, door hunnen geleerden arbeid te vermeerderen. - In de reeds gemelde Voorrede wordt gezegd: dat ‘de tijdsomstandigheden, de veelvuldige veranderingen in het publiek bestuur, de onzekerheid daaruit geboren, de onverschilligheid, waarmede inzonderheid oudheidkundige lettervruchten ontvangen wierden, bij eenige huishoudelijke omstandigheden van het Genootschap zelve,’ oorzaken geweest zijn van de vertraagde uit-
{==550==} {>>pagina-aanduiding<<}
gave van dit Stuk; doch dat, ‘nu er eindelijk een vooruitzigt is op een meer gevestigd bestuur, en de lust tot meerdere en opzettelijke beoefening der oudheidkundige werken schijnt hernieuwd te zijn, het Genootschap niet langer heeft willen aarzelen, om aan het verlangen van velen te voldoen.’ Wij wenschen van harte, dat eene doorgaande bestendigheid van zaken en een steeds blijkbaar toenemende lust tot beoefening van dit vak van Vaderlandsche letterkunde het Genootschap zullen aansporen, om ons, bij kleiner
tusschenpoozen, op de vruchten van de vlijt en kundigheden zijner Leden te vergasten, en dat het daarin door geene andere belemmeringen gehinderd zal worden.
Welke de inhoud van het tegenwoordig boekdeel zij, ziet men uit den bovengemelden tweeden of afzonderlijken titel. - Het voorname stuk is het eerst geplaatste, of het Land-regt van Wedde- en Westwoldinge-land, verklaard en opgehelderd door wijlen Mr. abraham quevellerius van swinderen, voormaals Raad in het Departementaal Geregtshof van Groningen, overleden den 18 van Zomermaand des voorleden jaars, aan wien, in het Voorberigt, een kort maar vereerend getuigenis gegeven wordt. Het Genootschap had reeds den 3 van Louwmaand 1803 besloten ‘dit Landregt, tot algemeen nut voor de Regtbanken en anderen, in het oorspronkelijke, en met de vertaling van den Heer van swinderen er neven, te laten drukken, en de opheldering der duistere plaatsen, als noten, onder aan den tekst er bij te voegen,’ juist zoo, als wij het nu hier ontvangen hebben. Het is waar, bij sommigen kon de bedenking wel rijzen, dat, na de invoering van een nieuw en algemeen Lijfstraffelijk en Burgerlijk Wetboek, waarbij alle andere Statutaire Wetten, in de onderscheidene Departementen, ophouden eene verbindende kracht te hebben, de uitgaaf van dit Westerwoldsch Landregt en de opheldering daarvan minder nuttig, ja welligt overbodig, kan schijnen; doch te regt wordt daarop, met de woorden van den Hoogleeraar gratama, geantwoord, dat het ‘nog lange van nut kan zijn tot opheldering van regtsgeschillen, die nog naar de oude wetgeving beslecht moeten worden, terwijl het, als stuk van Letter- en Oudheid-kunde, en voor de geschiedenis der wetgevende wijsheid, immer zijne waarde blijft behouden.’

{==551==} {>>pagina-aanduiding<<}

Wat het stuk zelf aangaat: het is hetzelfde Landregt van Westerwolde van het jaar 1470, hetwelk het laatst in dezen bundel voorkomt, doch zoo als het, door zekere Commissarissen van den Spaanschen Koning, philips II, als Heer der Nederlanden, ter afdoeninge van de geschillen, welke tusschen de ingezetenen van Westwoldingerland en hunnen Drossaard plaats hadden, bij hunne uitspraak, hier als ter inleiding aan het hoofd geplaatst, op den 5 December 1566 en 4 December 1567, voor het vervolg is vastgesteld, dat is (zoo als zij zich uitdrukken) ‘vermeerderd, verbeterd, verklaard, veranderd, gecorrigeerd, verminderd, en eenige articulen, als niet noodig, en niet meer in gebruik wezende, geheel of ten deele uitgedaan en uitgelaten.’ - De oude tekst en de vertaling of verklaring van den Heer van swinderen zijn tegen over elkanderen gedrukt. - Vertaling of verklaring zeggen wij, omdat de uitgevers zelve deze uitdrukkingen verwisselen. Ook is wel het werk van den Heer van swinderen meest vertaling, doch niet geheel. Somtijds is het meer omschrijving, en misschien zelfs meer, dan, ten aanzien van wetten, waarin het meestal op de letter aankomt, vereischt werd. Beter ware het welligt geweest, altijd, zoo na mogelijk, letterlijk over te brengen, en, waar eene omschrijving tot opheldering noodig was, dezelve in de aanteekeningen onder den tekst te plaatsen. Ook hadden eenige wetten wel zakelijke toelichting noodig gehad, indien men zich daartoe in staat bevond; dewijl zij nu, in weerwil der omschrijving, somtijds nog onverstaanbaar gebleven zijn. Omtrent eenigen mag men twijfelen, of de zin wél geraden zij, bij voorbeeld artikel 96 en anderen. Zeker is elders de vertaling niet juist, bij voorbeeld in art. 53, alwaar
tenzij dat de vader dezelsde hantering dede zijn moest: ten ware de vader daar deel in had - art. 63, waar staat: indien op gemeenen grond water staat, daar nut van komen kan, in plaats van: indien op gemeenen grond, daar nut van komen kan, water staat - art. 200, alwaar, in plaats van doch durven zich met hem geenszins verzoenen, staan moest: en behoeven zich ook niet met hem te verzoenen. - art. 265, waar men, voor korter konde afdoen, lezen moest: korter behoorde af te doen. - art. 267, tot kenning des regts, voor, den regten genoeg. - art. 271. dan met toestemming der eigenaren der aanzwettende lan-
{==552==} {>>pagina-aanduiding<<}
den, voor, met toestemming van wederzijden, dat is van de beide eigenaren der hoven zelven, waarvan gesproken wordt. - art. 272. daar het erfgoed van her gekomen is, voor, van de zijde, daar, enz. - Wij hadden daar zoo even het woord aanzwettende, hetwelk in Groningen gangbaar schijnt voor belend, naast gelegen. Men ontmoet het nog eens in art. 279, en in art. 66 heeft men, in dezelfde beteekenis, bezwet, beiden herkomstig van het oud Friesche swetten, bij kiliaan attingere limites agri, conterminum sive confinem esse. In Holland kent men deze woorden zoo min, als bevredigen voor bevrijden, in
art. 67 en 119. - zijner zake verlustig zijn, voor, zijne zaak verliezen, in art. 170. - uitdrijving voor weghaling of verkoop van in beslag genomen goed. - In art. 255 zijn de woorden met waringe, dat is met ware, of koopmanschap, in de vertaling overgeslagen. Zoo ook, in het volgend artikel, die Schuttenkoninck, bij ons Wapenkoning. Ook leest men daar schutten voor schutters. - De aanteekeningen onder den tekst zijn taal- en oudheid-kundig, en de meesten keurig en voor den letter-minnaar belangrijk. Achter aan is nog een Register der woorden gevoegd, welke in de aanteekeningen zijn opgehelderd. De nuttigheid hiervan zal elk erkennen.
De plaatselijke beschrijving van westwoldingerland enz., door den meer dan tachtigjarigen Hoogleeraar de rhoer, is uitmuntend, en zal elk overtuigen, dat het Genootschap niets overdreven heeft, toen het, in de Voorrede, van dezen verdienstelijken Grijsaard zeide, dat hij, bij eene sterke ligchaamsgesteldheid, nog eene vlugheid van geest bezit, waarin somtijds het vuur der jeugd herleeft. Wij wenschen van harte, dat dit nog lange van Hem gezegd zal mogen worden, en verblijden ons, dat men dit fraaije stuk niet heeft achtergehouden, omdat, in den Tegenwoordigen Staat van Stad en Lande, reeds eene plaatselijke beschrijving van Westwoldingerland gegeven is. Het geheel, en inzonderheid de berigten wegens Bellingwolde, Blijham, de beiden Pekels de Langeakker-schans, de Bourtange enz., zullen met het grootst genoegen gelezen worden, ook door den beoefenaar der Vaderlandsche Geschied- Oudheid- en Letter-kunde.

Wij melden nog, ten besluite, dat men, volgens het Westwoldinger Landregt, iemand van zijne beide oogen, voeten,

{==553==} {>>pagina-aanduiding<<}
of handen, berooven kon voor zestig Embder Guldens, en van één oog enz. voor de helft van dien prijs. Ja men kon hem aan één oog blind slaan, mits het slechts in 't hoofd bleef zitten, of aan één hand of voet verlammen, mits hij het lid slechts aan 't lijf hield, voor twintig Guldens. - Het wegnemen van neus, lippen, tong of ooren kostte dertig. - Wie iemand ééne ribbe in stukken sloeg, moest twee mark, elk van vierentwintig Groninger stuivers, betalen; en voor vierentwintig mark kon hij er hem twee of meer breken. Eene vrouw of jonge dochter konde men van hare borsten berooven, en eenen man nog veel erger verminken, mede voor zestig Guldens, enz. En deze fraaije wetten werden, nog in de jaren 1566 en 1567, bij vernieuwing, vastgesteld! en het heette een uitstekend Voorregt zulke heerlijke wetten te hebben! - Geze gende Hervorming! welke ruwheden zijn, door Uwen invloed, niet beschaafd!




Cajus Caecilius Plinius Secundus, door Mr. M.C. van Hall. Te Amsterdam, bij J. Allart. 1809. Gr. 8vo. Bl. VII. en 203.

Alle beöefenaars van de schriften der OUdeen kennen de brieven van den beminnelijken plinius, en velen hunner stellen dezelve onder hunne meestgelief koosde Werken, wier lezing voor hun verstand, smaak en hart van gelijk belang is. Geen wonder dus, dat de uitmuntende van hall in die lezing, reeds voor vele jaren, en vooral onder het doorworstelen der vele moeijelijke hindernissen, van zijnen vroegeren meer openbaren levensweg onafscheidelijk, dikwerf een aangenaam rustpunt vond, 't welk, terwijl het zijn hart bekoorde, en zijn gevoel voor het zedelijk schoone opwekte, ook zijnen geest met de belangrijkste overdenkingen bezig hield. De gemelde brieven toch vertoonen ons plinius, als eenen beschaafden en deugdzamen man, die, zonder eerzuchtig te zijn, de ware eer, de achting zijner tijdgenooten, op zijne eigene zedelijke waardij gegrond, en daarnaar berekend, hoogschatte; die een schuldeloos blijmoedig, een verstandig en gezellig leven met eene bestendige betrachting van onopgesmukte deugd, ter vol-
{==554==} {>>pagina-aanduiding<<}
making der menschelijke zamenleving, en ter veredeling zijner eigene gelukzaligheid, in de schoonste overeenstemming met elkanderen wist te vereenigen; en die onder het schrikbewind van nero en domitiaan behouden bleef, om, onder de uitmuntende regering van den goeden en wijzen trajaan, den ten val neigenden kolos van het Romeinsche Rijk te helpen staande houden, en aan de volgende Eeuwen, ter bewondering en navolging, over te brengen het voorbeeld dier echte, maar zeldzame grootheid, met welke hij onder zijne Landgenooten, met stillen luister, uitblonk. Door de schoonheid van dit beeld bekoord, wilde de Heer van hall hetzelve in een tafereel voor zijne Landgenooten schetsen, en had in den beginne ten oogmerk, om in den gewonen vorm eener Lofrede het karakter van plinius af te malen:
‘dan,’ zegt hij, ‘zoo wel eigen vermaak als andere bedenkingen deden mij besluiten, tot het voorgestelde doel eenen anderen vorm te kiezen, ingerigt, om mijne Lezers te plaatsen op het tooneel, en als het ware in den tijd, op en kort na welken plinius zijne schoone en goede, toen vooral zeldzame rol volspeeld had. - Om hierin, (zonder van de geschiedkundige waarheid in eenig hoofdpunt af te wijken,) wel te slagen, en tevens overal door verscheidenheid zoo veel mogelijk te behagen, heb ik getracht, eenigen zijner Landgenooten, korten tijd na zijn, door mij verondersteld, overlijden, zonder wezenlijke verdichring, over hem te doen spreken, hun nu eens derzelver [hunne] eigene woorden, dan wederom die van anderen, of die zij, naar mijn gevoel, in de omstandigheid, waarin ik hen geplaatst had, zonden hebben kunnen bezigen, in den mond leggende. - Dit gaf mij van zelve en telkens aanleiding, om niet alleen beschrijvingen en gebeurtenissen, die tot het leven van plinius en de zeden van zijnen tijd betrekking hebben gehad, hier en elders in te vlechten, maar ook, om het goede en voortreffelijke, hetgeen [hetwelk] zijn uitmuntend leven overal aanbiedt, voor te stellen, op eene wijze, voor welke de statige gang eener gewone lofrede voorzeker niet vatbaar is: - in de laatste vindt men overal den Redenaar, die zijnen Toehoorders het beeld van zijnen Held, met kunst afgemaald, aanwijst; in de eerste bewerking verliest men den Schrijver geheel uit het oog, om zich alleen met zijn [deszelfs] onderwerp te onderhouden. - De Lezer zal,

{==555==} {>>pagina-aanduiding<<}
om die reden, in mijnen arbeid vruchteloos dien schroomvallig-regelmatigen zamenhang zoeken, welken men van eenen Schrijver, die zijn onderwerp in eenen meer kunstmatigen vorm voordraagt, vorderen kan: de natuurlijke loop en leiding van gesprekken is afwisselend en gemeenzaam; het eene denkbeeld brengt het andere ongezocht voort; de eene gedachte voert ongemerkt tot eene andere, en gelukkig is het dan, wanneer daarbij de eenheid van belang en het hoofddoel der zamenstelling niet verloren gaat: terwijl eindelijk de grootste kunst in soortgelijke tafereelen is, het verbergen van alles, wat den Lezer aan eenige [aan den Lezer eenige] kunstbewerking zoude kunnen herinneren. - Het een en ander mij ten regel stellende, heb ik ook daar, wanneer eene uitweiding of afwending mij, ter bereiking van mijn oogmerk, noodzakelijk of natuurlijk toescheen, die altijd gepoogd met het hoofdonderwerp in verband te brengen, om alzoo die doelmatige, maar ongezochte eenheid te bewaren, zonder welke het beeld, dat ik trachtte te schilderen, door de verscheidenheid der bijsieraden, zich aan het oog, als het ware, zoude onttrokken hebben, daarbij tevens, zoo veel ik vermogt, zorgende, dat de schijnbaar onregelmatige en daarom natuurlijke gang der gesprekken, door eene in het oog loopende naauwkeurigheid, niet verloren ging.’
Wij hebben en de belangrijkheid van het onderwerp, en de gronden voor de wijze van behandeling met de eigene woorden des Schrijvers opgegeven; het eerste, omdat wij zulks niet beter wisten uit te drukken; het tweede, omdat deze oordeelkundige ontwikkeling dier gronden ons juist gepast voorkwam, om onzen Lezeren vooraf het gunstigste denkbeeld van de behandeling zelve in te boezemen. Hij toch, die zoo wel toont te weten, wat, en waarom hij zoo doet, is hoogstwaarschijnlijk ook de regt geschikte man, om de regelen, die hij voorschrijft, op de beste wijze in uitoefening te brengen.
Wat nu die gronden aanbelangt; wij zijn het met den Heer van hall daarin volkomen eens, op eene bijzonderheid na. Wij gelooven, namelijk, dat er tot de wijze van behandeling, door hem gekozen, meer kunst gevorderd wordt, dan tot eene Lofrede in den gewonen vorm, terwijl zijn betoog schijnt te onderstellen, dat zulk eene Lofrede, door hem meer kunstmatig genoemd, ook meerdere kunst vereischt. Is het de grootste opgave in de

{==556==} {>>pagina-aanduiding<<}
kunst, de kunst te verbergen; dan zeker vordert zulk eene behandeling, die alles, wat men zeggen wil, als ongezocht en van zelven aangebragt doet voorkomen, een hoogeren graad van kunst, dan eene eigenlijk gezegde Lofrede, die bepaald aangelegd is, om den Held in alle de betrekkingen, waarin hij kan beschouwd worden, achtervolgens voor te stellen, zonder dat men noodig heeft, iedere nieuwe bijzonderheid door den een' of anderen, uit het voorgaande ontleenden, trek aan te kondigen en met het geheel in verband te brengen. Het is dus, onzes oordeels, alleen zedigheid, die den Heer van hall zoo heeft doen spreken; of zijne woorden zijn een bewijs van de gemakkelijkheid, waarmede hij, als een groot kunstenaar, een kunstwerk heeft zamengesteld, 't welk een bekrompener vernuft oneindige moeite zou gekost hebben. Wat hier ook van zij; hij is, naar ons inzien, in den door hem gekozen' vorm van behandeling allergelukkigst geslaagd, en heeft daardoor zijne keus, zoo mogelijk, nog beter, dan door zijne opgegevene gronden, geregtvaardigd.
Hij doet euphrates, den Wijsgeer, uit de ballingschap, waarin hij, onder de regering van domitiaan, met zoo vele andere geleerden gezonden was, in Italie terug keeren en zich naar het Toscaansche Landgoed van plinius, zijnen vriend, spoeden, kort nadat deze overleden is. Euphrates vindt dus alles in droefheid, bijzonder calpurnia, de beminnelijke echtgenoote van den deugdzamen plinius. Gelijk nu dit eerste tooneel ons reeds de gunstigste gevoelens omtrent den overledenen inboezemt, zoo worden wij daarin vervolgens hoe langer hoe meer versterkt, wanneer in onderscheidene gesprekken tusschen euphrates en drie andere vrienden van plinius, namelijk romanus, den Blijspeldichter, aan wien vele brieven van plinius gerigt zijn, quinctilianus, den Redenaar en oordeelkundigen kunstregter, den leermeester van plinius, en eindelijk tacitus, den uitmuntenden Geschiedschrijver, plinius ons wordt geschetst in alle mogelijke betrekkingen, waarin hij kan beschonwd worden, en in die alle blijkt, onze achting, liefde en bewondering bijna onbepaald te verdienen. De aanleiding tot de gesprekken, en derzelver gang is zoo natuurlijk en ongezocht, dat wij, in aanmerking nemende, dat de stoffe daartoe vooraf voorhanden en als gegeven was, en dus derzelver verwerking noodzakelijk en

{==557==} {>>pagina-aanduiding<<}
streng doelmatig geweest is, niet kunnen nalaten, dit Werk als kunstgewrocht een meesterstuk te noemen.
De stoffe is, gelijk van zelf spreekt, meest uit de brieven van plinius ontleend: echter hebben de meeste der andere, ons overgeblevene, Latijnsche Schrijvers daartoe het hunne geleverd. Zoo veel belezenheid en ware geleerdheid de Heer van hall hierdoor aan den dag legt, even veel oordeel en smaak toont hij in de gepaste aanvoering en juiste aaneenschakeling van de onderscheidene bouwstoffen, zoodat alles volkomen het voorkomen van een oorspronkelijk geschrift behoudt, behalve waar uitdrukkelijk in den tekst zelven de woorden van plinius of anderen worden opgegeven. En met dat al zijn de vertalingen der aangehaalde plaatsen zeer getrouw, en de navolgingen van anderen zeer naauwkeurig ten aanzien der zaken. Ook de dichterlijke vertaling van plaatsen uit virgilius, horatius, lucanus, juvenalis en anderen, hier en daar voorkomende, zijn zoodanig, als men die van den Heer van hall verwachten kan en moet.
Wij zouden gaarne van een en ander eene proeve aan onze Lezers geven; doch wij laten dit na, zoo om onze Recensie niet te uitvoerig te doen worden, als omdat wij hopen en verwachten, reeds genoegd gezegd te hebben, om alle Lezers van smaak en kunde tot de lezing van het Werk zelf uit te lokken. Wij durven hun verzekeren, dat zij het met de grootste voldoening weder uit de handen zullen leggen.
Een aantal Vignetten, door onzen beroemden vinkeles gegraveerd, en tot onderscheidene tooneelen, die hier geschetst worden, betrekkelijk, zet aan het Werk niet weinig sieraad bij, 't welk buitendien zeer fraai van letterdruk is. Jammer maar, dat de stijl, taal en druk van dit uitmuntende Werk door eenige onnaauwkeurigheden en misslagen worden ontluisterd. Wij hebben daarvan, bij het doorlezen, nog breeder lijst aangeteekend, dan achter het Werk zelf te vinden is: doch wij zullen ze terughouden, omdat wij reeds uitvoerig genoeg zijn geweest.


{==558==} {>>pagina-aanduiding<<}

De Adel. Te Amsterdam, bij W. Bolt en P.P. Bertram en Comp. 1809. In gr. 8vo. 50 Bl.

‘Onder alle de menschelijke instellingen, welke in den Staat plaats grijpen, is er welligt geene, over welke meer getwist is, dan de adelstand; fommigen hebben dien stand gehouden voor zeer nuttig, ja noodzakelijk, anderen voor overtollig, ja schadelijk.
Onder de eersten zijn er, welken het nuttige en noodzakelijke mogelijk te verre uitstrekken, onder de laatsten, welken, om het misbruik, de zaak zelve askeuren.
Een juist midden te kiezen, schijnt ons, zoo als in alle zaken, ook hier het raadzaamst.’
Met deze woorden begint de ongenoemde, doch zijner zake doorkundige Schrijver zijne zeer gematigd gestelde Verhandeling, welke vele blijken van naauwkeurig onderzoek, gezond verstand en bezadigd oordeel aankondigt. Des Schrijvers plan is, eerst den oorsprong des adelstands na te gaan, en dien stand zelven in deszelfs hoedanigheden te beschouwen; en vervolgens te onderzoeken, in hoe verre de adelstand, in sommige staatsregelingen, al of niet noodzakelijk zij. De Schrijver vangt aan met de aanmerking, hoe er reeds van de vroegste tijden onderscheid tusschen mensch en mensch bestaan heeft, als een gevolg dier ongelijkheid, welke uit de meerdere vlijt, de meerdere verstandelijke vermogens, uit de meerdere sterkte bij den eenen mensch dan bij den anderen, noodwendig moest geboren worden. Dit met voorbeelden, van de Israëliten en andere Oostersche Volken, en van de Romeinen ontleend, bevestigd hebbende, bepaalt hij zich bij die soort van adeldom, welke sedert omtrent duizend jaren is bekend geweest. Den adel verdeelt onze Schrijver in drie soorten: in die, welke voortspruit uit de afstamming van eenigen Vorst, of welker begin zich in den nacht der tijden verliest; voorts in die, van welke men, hoe oud ze zij, het begin kan opsporen; en eindelijk in die, welke haar begin neemt in den persoon, welke zich daarop beroept. Onder de eerste soort worden genoemd, hier te lande, de brederodes, egmonden, wassenaaren, en anderen; onder

{==559==} {>>pagina-aanduiding<<}
de tweede het geslacht van eversdijk; onder de derde de ruiter, tromp, en een reeks van andere Nederlandsche helden. Voorts worden deze drie soorten verdeeld in hoogen en in minderen adel. Onder den hoogen adel worden gerekend te behooren alle Keizers, Koningen, Vorsten en souvereine Heeren, Prinsen, Hertogen, Paltzgraven, Landgraven, Markgraven, Graven, Burggraven, Baronnen, Baanderheeren, en de Ridders der hooge, en de grootkruisen der mindere Ridderorden. De mindere adel bestaat uit de riddermatige geslachten, en uit de schildknapen, of knapen, ook wel jonkers, of eenvoudig edelen genoemd. Van de meesten dier onderscheidene benamingen wordt hier de oorsprong en de beteekenis aangewezen. Behalve de gemelden is er nog bekend de adel van den tabbaard, die verkregen wordt door posten van magistratuur en hooge ambten, gedurende drie generatien bezeten; welke adel dus hier te lande, onder andere te Amsterdam, aan de geslachten van bicker, de graaf, hooft, van de poll, hasselaar, six, graafland en anderen, moet worden toegekend. Voorts eenige aanmerkingen gemaakt hebbende op de titulaturen van heer, edele heer, vrouwe of mevrouwe, sreule en anderen, en aangewezen, waardoor de adeldom verloren worde, onderzoekt onze Schrijver, of de edellieden, behoudens hunnen adel, koophandel in het groot mogen drijven; hetwelk toestemmende, door voorbeelden gestaafd, beantwoord wordt. Dit alles hebbende afgehandeld, treedt de kundige Schrijver in een onderzoek omtrent de nuttigheid, indien niet noodzakelijkheid, van den adeldom. Wij kunnen ons niet wederhouden, het volgende met des Schrijvers eigen woorden over te nemen: ‘De adeldom is in den staat allernuttigst, zoo niet noodzakelijk; indien allen gelijk waren,
zouden er geene spoorslagen, geene beweegredenen ter wereld zijn, voor den mensch in het algemeen, tot groote en nutte, doch gevaarvolle en op geen zelfbelang gegroude daden; de vorsten zouden steeds hunne toevlugt moeten nemen tot geld en goederen, om groote daden te beloonen; voorwaar een moeijelijk middel, vooral in tijden van algemeenen nood.
Zij, die den adeldom hebben verkregen, of van hunne voorouders afleiden, zullen noodwendig, hierdoor, meer gehecht zijn aan hun Vaderland,

{==560==} {>>pagina-aanduiding<<}
waar, en waar alleen, zij de voordeelen des adeldoms, in den uitgestrektsten zin, kunnen genieten; en wat volgt daar anders uit dan: dat zij, even om die zelfde reden, zullen trachten, hetzelve te doen bloeijen en in stand te houden, en tot dat einde ten sterkste medewerken, om hetzelve, in tijden van nood, te verdedigen?
Dit hebben ook (zoo gaat de Schrijver voort) onze wijze voorvaderen begrepen. Zij hebben niet, even als de beeldstormers van 1795, alles verwoest; neen, zij hebben de vergadering der ridders en edelen, als bestaande uit gegoede en dus bij de welvaart van den staat zeer veel belang hebbende lieden, laten bestaan.’
En verder: ‘Wij zijn niet dwaas genoeg van te ontkennen, dat er bij den adel veel misbruik en het plegen van geweld heeft plaats gehad; dat er vele dwazen, slechten en booswichten onder de edelen geweest zijn, en nog zullen zijn.
Dan, wij zijn van gevoelen, dat dit alles de nuttigheid van den adelstand niet wegneemt, of denzelven verachtelijk maakt; immers behoort men eene zaak, om de misbruiken, niet af te keuren. - Zij, die zich de daden en de deugd hunner voorouders herinneren, om zich dezelven waardig te maken; zij, die hunne schatten aanwenden tot den bloei en instandhouding van hun vaderland, tot ondersteuning van behoeftige en nuttige gestichten; dezen mogen zich vrijelijk op hunnen adel, op hunne schatten beroemen; zij doen dezelven eer aan.’ - Tot besluit laat onze kundige Schrijver iets volgen over de Geslachtreken- en over de Wapenkunde. Van wege de verdienste van dit Werkje, de onpartijdigheid en gematigdheid, waarmede het geschreven is, en om nog andere redenen, zullen wij voor de uitvoerigheid van ons verslag geene verschooning vragen.





{==561==} {>>pagina-aanduiding<<}

Afgeluisterd Gesprek, gehouden door vier Vrouwen, gedurende een kortverblijf aan de Rivier Garigliano, in Italie, over de hoogstmogelijke Aardsche Gelukzaligheid. Waar achter is gevoegd eene Levensgeschiedenis van deze Vrouwen. Door F.W.B. van Ramdohr. Te Amsterdam, bij H. Gartman. 1808. In klein 8vo. Behalve de Voorrede, 227 bladz.

Volgens hetgeen ons de Vertaler (het oorspronkelijke is in het Hoogduitsch geschreven, schoon zulks op den titel niet vermeld wordt) in zijne Voorrede mededeelt, heeft een opstel van hume, hetwelk de vier Wijsgeeren ten titel voert, tot het Werkje, dat wij thans aankondigen, aanleiding gegeven. Hume ontwikkelt in zijn geschrift de stelfels van den Epicurist, Platonist, Stoicyn en Scepticist over de gelukzaligheid, op eene wijze, welke den Heere van ramdohr niet voldeed, en dit had hem op het denkbeeld gebragt, om vier vrouwelijke stelsels over gelukzaligheid te schrijven.
Het gevoelen des Schrijvers is, dat er geene algemeene leer van gelukzaligheid voor deze wereld bestaat. Hetgene het hoogste goed voor den eenen is, kan het volstrektelijk niet zijn voor een' anderen, en wanneer al twee menschen in dezelfde zaak hun hoogste goed stelden, zou toch elk hetzelve naar zijn eigen karakter en zijne bijzondere omstandigheden wijzigen. Hij gelooft, dat het systema der opgenoemde Wijsgeeren, over het hoogste goed, hoofdzakelijk in de oorspronkelijke neigingen en vermogens van deszelfs aanhangers, in derzelver vorming en uitwendige betrekkingen gelegen zij; dat die stelsels, naar gelang der omstandigheden, waar of valsch zijn, en van daar geene algemeene verpligting kunnen te weeg brengen.
Dit nu heeft de Autheur willen aantoonen. Te dien einde stelt hij vier Vrouwen voor, welke, naar zijne meening, te gelijk de vier heerschende neigingen van hare Sekse vertegenwoordigen, namelijk: drift naar zinnelijk genot en onderhoudende verstrooijing; neiging tot aandoenlijke dweepzucht; heerschzucht, en smaak voor zoodanige genoegens, welke alleen door een hart vol ware liefde gevormd worden, en welke hetzelve in staat is te genieten.
Wij zullen eerst den vorm en inhoud van dit Werkje nader doen kennen, en dan onze gedachten over de zedelijke waardij van hetzelve kortelijk zeggen.
De vorm is inderdaad fraai en bevallig. De voorstellingen, in een romanesk gewaad getooid, zijn overal aangenaam en onderhoudend, hier en daar zwierig en poëtisch; en de stijl is altijd beschaafd, dikwijls schilderachtig, somtijds wegslepend.

{==562==} {>>pagina-aanduiding<<}

De Schrijver komt, bij gelegenheid eener rels van Napels naar Rome, aan de Garigliano. Het hooge water in de rivier belet hem den overtogt, en hij is genoodzaakt, gedurende eenige dagen in eene ellendige herberg de ebbe af te wachten.
Nadat de Reiziger zich in het gezelschap van een' Russischen Prins en Franschen Abt, wier gesprekken en wijze van denken op eene luimige manier worden voorgesteld, eenigen tijd verveeld had, en nadat deze Heeren uit de herberg vertrokken waren, wordt zijne aandacht bepaald tot een gezelschap van Dames, hetwelk naast zijn vertrek eene kamer werd aangewezen, slechts door een houten beschot van hem asgescheiden. De Schrijver kon daidelijk verstaan, wat deze Dames met elkanderen spraken. Wat zoude hij doen? Luisteren, of door eenig gedruisch de nabijheid van eenen ongeroepenen toehoorder te kennen geven? Er ontstond een strijd tusschen 's Reizigers beter en slechter ik. De nieuwsgierigheid spoorde hem aan tot het eerste, de bescheidenheid ried tot het laatste.... doch de nieuwsgierigheid behaalde de overwinning.
De Dames geraken in verschil over het hoogste goed. Eene van haar merkt aan, dat het geene onverschillige zaak zij, te weten, wie van haar het hoogste goed op de zekerste wijze najaagt, en men komt overeen, dat na den maaltijd de eene na de andere hare meening zoude zeggen, en dezelve met grondige bewijzen staven. Het lot regelt den rang der spreekbeurten.
De Reiziger leert de stemmen der Dames onderscheiden. Zij zijn vier in getal: Allegrina, Fantastica, Altieri en Cordelia.
Allegrina heeft de eerste spreekbeurt. Deze, de eerst opgegevene hoofdneiging zullende vertegenwoordigen, verdedigt het zinnelijk genot en deijdelheid. Zij staat in twijfel, wat het volkomenst en wezenlijkst genot oplevert: het oogenblik, waarin de Vrouw voor de eerstemaal door den Man, welken zij haar hart geschonken heeft, omhelsd wordt, of dat, waarin zij, als Meisje, voor de eerstemaal in de groote wereid verschijnt, en door haren opschik, door hare bekwaamheden en schoonheid de bewondering, de afgunst en de begeerte van beide kunnen opwekt. De eerste kns eens geliefden, de eerste openlijke huide - dit is een waarlijk zalig genot.
Dan - al spoedig vertoont zich de groote vijandin van het geluk: de verveling. De rede treedt tegen haar in het strijdperk. In de gedaante van matigheid en goeden smaak leert zij, de bekoringen der liefde en van het verlangen, om algemeen te behagen, verfijnen, en daardoor het genot van beide verlengen. Zij predikt den grondregel: onthoud u, om beter te genieten!
Allegrina geeft voorts eene schets van haar leven (zij is danseresse van de Opera te Parijs) en toont, hoe zij in alles

{==563==} {>>pagina-aanduiding<<}
het zinnelljk genot en de ijdelheid najaagt en weet te genieten.
Nu houdt de aandoenlijke dweepster Fantastica eene lofrede op de Inbeelding en zoodanig een leven, als het afschijnsel is harer toekomende zaligheid. Eene zoete werkeloosheid, een aangenaam droomen, een vrolijk hopen, versterkt door enkele bespiegelingen der toekomst, dit maakt de hoofdsom harer aardsche gelukzaligheid uit. Zij spreekt vervolgens van de genoegens, die zij geniet als schilderesse en dichteresse; van het zalige der liefde, van eenen geestelijken aard, en dweept, als gevoelige dichteresse, op den hoogsten toon der fantasie, van de zaligheid der losmaking van den geest uit de banden der zinnelijkheid, welke zij slechts eenmaal ondervonden heeft.
Doch zien wij, wat de heerschzuchtige Altieri voor het hoogste aardsche geluk houdt. Zij heeft een' vreemden naam aangenomen, en doet zich voor, als de vriendin en vertrouwde van eenen Vorst, welke door eene omwenteling, die grootendeels haar werk was, op den troon is geplaatst. De deelneming in eene zamenzwering schenkt haar het hoogste genot. Het intriguen-spel is hare zaligheid. Ongemerkt beheerscht zij den Vorst. Het Land wordt door haren invloed bestuurd. Zij behartigt het welzijn der burgers, en werkt door haar voorbeeld en aanzien meer onmiddellijk op de zeden der hoofdstad. Zij brengt huwelijken tot stand, bepaalt de loopbaan der aanzienlijke jeugd, is de voorstandster van alle openlijke weldadige inrigtingen, en beschermt de geleerden en kunstenaars. De liefde stelt zij op geringen prijs. In dezen tijd althans heeft zij, volgens haar gevoelen, alle hare edelheid verloren. De vriendschap heeft in hare oogen oneindig hooger waarde, en hetgeen zij over het genot der vriendschap voordraagt, is inderdaad schoon en belangrijk.
Eindelijk komt de beurt aan Cordelia. (Luistert aandachtig, schoone Lezeressen! want wij vertrouwen, dat Cordelia's taal den toon van uwe harten zal treffen.) Zij spreekt op eenen gevoeligen, zachten, roerenden toon over de genoegens van een godsdienstig huisselijk leven. Zij schildert met betooverende kleuren het geluk van hare familie, die tot eene vrome Gemeente behoort, welke in haar geloof omtrent de gewigtigste belangen der Menschheid in eenige stukken van den heerschenden Godsdienst in Europa verschilt en naar de eenige wet leeft: Hebt elkanderen lief en God boven alles! Zij weidt uit met vuur en geestdrift over de onderhouding van dezen grondregel; over hare Godsdienstoefeningen; over hare bezigheden - het bezorgen van hare huishouding, de opvoeding van hare kinderen, en de ondersteuning en oppassing van behoeftigen, zieken en zwakken in de Gemeente. Doch laat ons het bekoorlijk tafereel, dat zij van hare gelukzalig-
{==564==} {>>pagina-aanduiding<<}
heid ophangt, niet bederven door eene zwakke en onvolledige kopij. Het verdient in het oorspronkelijke en in zijn geheel beschouwd te worden. Wij kunnen ons echter niet wederhouden, om het slot van Cordelia's rede aan onze Lezers en Lezeressen mede te deelen. Zie hier hetzelve.
‘Eindelijk onze kinderen! Een meisje en twee knaapjes! Ach! vergeef het de moeder, wanneer zij te veel waarde hecht aan hunne kinderlijke bekoorlijkheden, of aan hunnen nog niet ontwikkelden aanleg! Voor hoe veel genoegens der liefde staan zij ons borg. Hoe verkwikt ons de gedagte: “Het zijn onze kinderen,” hoe strelen ons de bewijzen hunner teedere liefde, hunne ongekunstelde vrolijkheid, hunne zorgelooze boerterijen, de genoegens, welke wij hun kunnen verschaffen; de langzamerhand zich ontwikkelende vermogens, en eindelijk, hoe zalig zijn de uitzichten op hun toekomend geluk! ô! Wanneer ik zie, hoe dat schuldelooze, maar schrandere meisje, zoo nevens mij, haren kleinen vrouwelijken arbeid met ijver volvoert, de oudste zoon tegen over mij, al leerende, zich tot zijnen toekomstigen staat voorbereidt, en het jongste knaapje, een lief blondkopje, op mijnen schoot zittende, de poezelige armpjes om mijnen hals slingert, mijne goede moeder zich dan in haren armstoel oprigt, en mij met welgevallen toeknikt, mijn echtgenoot op mijn geroep zijne werktafel verlaat, en in stomme verrukking vertrouwelijk mijne hand drukt! - ô, dat mijne vreugdetranen en mijn dankbaar ten hemel gevestigd oog, dit tafereel voltooie!’
Wie zoudé dit tafereel niet bekoren - niet roeren? Ook onze nieuwsgierige Reiziger wordt er zoodanig door getroffen, dat hij, zijnen toestand vergetende, onwillekeuriglijk uitroept: ‘o Cordelia! o Cordelia!’
De luisteraar wordt ontdekt, bij de Dames gebragt, en, na gehoudene deliberatien, tot de straf verwezen, om te moeten zeggen, welk stelsel van de vier, die hij had hooren voordragen, hij voor het beste hield.
De Reiziger geraakt hierdoor niet weinig in verlegenheid; doch grijpt eindelijk moed, en redt zich, na een vrij uitvoerig gesprek met de Dames gehouden te hebben, met dit oordeel: dat de bepaling eener aardsche gelukzaligheid, welke voor alle menschen geschikt is, iets onmogelijks zij, en dat elk moet streven naar datgene, wat met zijnen inwendigen aard meest overeenkomt en voor zijne uitwendige omstandigheden best berekend is.
De Schrijver heeft hier bijgevoegd de geschiedenis van de opvoeding en het leven der vier Vrouwen. Ook deze geschiedenissen, die het grootste deel van het Werkje uitmaken, zijn onderhoudend geschreven, en overal ontdekt men den Man, die de wereld en het menschelijke hart kent. Onze aankondiging is reeds te uitvoerig geworden, om van deze geschiede-
{==565==} {>>pagina-aanduiding<<}
nissen een uittreksel te geven. Men begrijpt ligtelijk, dat het verhaal van den aanleg, de vorming en opvoeding der vier Dames over hare wijze van denken en gevoelen en naderhand gevestigden smaak veel lichts verspreidt en zeer belangrijk is. De geschiedenis van Cordelia nogtans heeft niet aan onze verwachting beantwoord. Vóór haar huwelijk is zij eene godsdienstige dweepster van de ergste soort, en haar aanleg en vorming strooken weinig met hare volgende gevoelens en denkwijze, zoo als zij die in het gezelschap der Dames aan den dag legt. Alle vier Vrouwen worden ongelukkig. Waarom moesten zij dat worden? Om gelegenheid te hebben, van te kunnen aantoonen, hoe zij zich in haar ongeluk hebben gedragen? Dan zouden wij liever gezien hebben, dat het ongeluk van de drie eerstgenoemde Dames zoo ware voorgesteld, dat het noodzakelijk uit hare gevoelens en levenswijze moest voortvloeijen, opdat hare geschiedenis tevens tot leering en waarschuwing voor andere had kunnen strekken. Doch nu zullen de Allegrina's b.v. zeggen: ‘ware onze voorgangster niet arm geworden, dan zou zij ook eenen gerusten en genoegelijken ouderdom gehad hebben, en hare armoede had zij geenszins aan zichzelve, maar aan het Schrikbewind van robespierre te wijten.’
En nu ons gevoelen over de zedelijke waarde van dit Werkje. Of de vier voorgestelde neigingen als hoofdneigingen van de schoone Sekse kunnen aangemerkt worden, willen wij thans niet onderzoeken. Er zou, onzes inziens, vrij wat tegen te zeggen zijn. Het zoude er voornamelijk op aankomen, wat men hier door neigingen te verstaan had, en of dezelve zich wel zoo laten bepalen en klassificeren. Doch zulk een onderzoek zou de grenzen eener gewone recensie te buiten gaan.
Dan - wij meenen, dat de leer van den Schrijver en zijn Roman, op die leer gegrond, eene onzedelijke strekking hebben, en hierover moeten wij een enkel woord zeggen.
Het gevoelen van den Heer van ramdohr is, dat er geene algemeene gelukzaligheidsleer bestaat, dat het hoogste goed betrekkelijk is en dus geene algemeene verpligting oplevert, - en dit gevoelen wordt hier op de Vrouwen toegepast. Iedere Vrouw leeft, derhalve, naar hare neigingen, die gewijzigd worden naar de omstandigheden, waarin zij geplaatst is; zij heeft geene verpligting, om een zeker algemeen geluk na te jagen: want er bestaat geen algemeen geluk. Deze leer is, naar het ons voorkomt, gevaarlijk en tevens valsch. Wat toch zoude de Vrouwen, die over het geheel tot zinnelijk genot overhellen en veelal daartoe eene oorspronkelijke neiging hebben, terughouden, om geene Allegrina's te worden? Men zegge niet: ‘de levenswijze en omstandigheden verschillen; zij hebben niet alle de schoonheid, de ligtzinnigheid en die versijnde zinnelijkheid, welke Allegrina bezat.’

{==566==} {>>pagina-aanduiding<<}
Dit is ook niet noodig. Wanneer men eerst tot zoodanig eene wijze van leven overhelt, laten de omstandigheden zich er wel naar schikken. Men kan ook onderscheidene wijzigingen aannemen, en bij minder schoonheid en minder loosheid wordt men dikwijls nog ongelukkiger dan Allegrina was. Zoo aan Vrouwen de vrijheid wordt gegeven, om de neiging tot zinnelijk genot anders dan op eene geoorloofde, op eene wettige wijze te bevredigen, waar zullen dan vrouwelijk geluk, het huwelijk en de heiligste betrekkingen plaats hebben? en moet het ons niet ergeren, den Schrijver aan de vier Vrouwen te hooren betuigen: ‘Zoo gij overeenkomstig uw karakter en uwe omstandigheden denkt en handelt, dan kan men geene uwer stellingen als valsch beschouwen’? Doch de leer van den Schrijver is ten eenemale valsch. Er bestaat wel degelijk een algemeen geluk voor alle Vrouwen. Het is gelegen in de beantwoording aan hare bestemming. Deze bestemming nu is algemeen - voor alle Vrouwen dezelfde, en kan geene andere zijn, dan de huisselijke kring. Daarin moet iedere Vrouw haar geluk zoeken, daarin kan zij het alléén vinden. Elke neiging, die haar tot iets anders voert, is een dwaallicht, dat zij niet vertrouwen mag. Zoo zij het volgt, geraakt zij op bijpaden, die ten verderve leiden. De Natuur heeft de Vrouw tot den huisselijken kring gevormd; de opvoeding moet er haar verder voor geschikt maken. Zij moet gade, huishoudster en moeder worden. Tot die betrekkingen roept haar de pligt - in die betrekkingen vindt zij het hoogste aardsche geluk. Het is eene schoone inrigting, dat pligt en geluk hier te zamen stemmen - één zijn. Wanneer de Vrouw haren pligt volbrengt, is zij gelukkig, en wanneer zij het geluk geniet, voldoet zij tevens aan haren pligt. Hetgene Allegrina najoeg, is geen geluk, - het is bloot zinnelijk vermaak. Het geluk, het wezenlijk hoogste goed der Vrouwen is
bepaald, zeker, algemeen; het vermaak is onderscheiden, toevallig, betrekkelijk, en zie daar de dwaling van onzen Schrijver.
Eenigzins anders ingerigt, zou dit Werkje ook zedelijk voortreffelijk hebben kunnen zijn. Zoo Allegrina, Fantastica en Altieri waren voorgesteld, als door opvoeding en omstandigheden van den weg des waren geluks afgeleid, het hoogste goed najagende, doch slechts vermaak vindende; zoo haar ongeluk met levendige kleuren geteekend en tevens aangetoond ware, dat dat ongeluk uit het botvieren aan hare verkeerde neigingen was ontstaan en noodwendig daaruit moest ontstaan; zoo het karakter van Cordelia eenigzins anders geschetst ware, ontdaan van die ellendige godsdienstige dweeperij, en zij dan, in tegenstelling van de drie andere, duurzaam gelukkig gebleven - gelukkig gestorven ware, - dan zou het boekje eene heerlijke zedelijke strekking hebben gehad, en dan zouden wij het met volle ruimte ter lezing hebben kunnen

{==567==} {>>pagina-aanduiding<<}
aanprijzen. Maar te zeggen: ‘er bestaat geen algemeen geluk; elk moet leven naar zijne zoogenaamde hoofdneiging, lust en driften gehoorzamen, en elk is gelukkig, die naar zijn karakter en zijne omstandigheden handelt,’ - dit is eene leer, die, wierd zij eenmaal aangenomen, alle aardsche gelukzaligheid zoude verwoesten.
De Vertaler vraagt verschooning voor de feilen, welke in deze zijne eerste proeve van overzetting uit de Hoogduitsche taal mogten gevonden worden. Over het geheel moeten wij erkennen, dat deze eerste proeve zeer wel is uitgevallen. Hier en daar hebben wij echter iets stootends aangetroffen. De uitdrukking: ‘zij stak hem een hart onder den riem.’ zal wel door overhaasting aldus gesteld zijn, of onder de drukfouten behooren. Daaronder kunnen echter niet worden gerekend onderscheidene slordigheden in taal en spelling. Trots voor trotsch, kon voor kende, trachte voor trachtte, zogtten voor zochten, overal als voor dan, en zij vernederd zich, hij veranderd, bekoord, behoord, vondt, Mogenheden, belangens voor Mogendheden en belangen enz. enz. - dit zijn feilen, die niet kunnen verschoond worden.




Gedichten van W.E. de Perponcher. Tweede Uitgave. Herzien, besnoeid en vermeerderd. Te Utrecht, bij J. van Schoonhoven. 1808. Voor rekening van den Autheur gedrukt. In gr. 8vo. 328 Bl.

Eenige mengelingen van onderscheidenen nuttigen inhoud; het eerste, Proeve over 's menschen bestemming, is een vrij uitvoerig stuk, en onder een ander, Zedelessen getiteld, trok eene Grondbelijdenis der Evangelieleer in zes artikelen, in eene aanteekening, onze aandacht; - voorts de zeeuwsche craanbouw, in drie Zangen, hebbende De Braake, Het Koolzaad en De Tarw ten opschrift, met zeer uitvoerige, deels ophelderende, deels leerzame aanmerkingen verrijkt; - hierop palemon, duingedicht, mede in drie Zangen, en gevolgd van aanmerkingen; - eindelijk Vertalingen en Navolgingen, waaronder het keurig gedicht van den beroemden haller, De Alpen, almede vergezeld van aanteekeningen, grootendeels dezelfde als in het oorspronkelijke: - ziet daar 't geen de Heer de perponcher ons in dezen bundel aanbiedt.
De geest van vlijt en opmerking, het godsdienstig gevoel, de zucht om nut te doen, en het dichtkundig talent van den edelen de perponcher, zijn onzen Landgenooten reeds genoegzaam bekend. Slechts enkele stukjes zijn in gebonden maat; meest alle rijmeloos. Hoezeer wij voor ons grooter

{==568==} {>>pagina-aanduiding<<}
beminnaars zijn van de eerste dan van de laatste soort van poëzij, vonden wij alomme schildering en leven. Zie hier eene kleine proeve, genomen uit het dichtstukje: De Verleiding.

Hoe zachtjes moet het fluitje spelen, 
Wanneer men 't vinkje lokt in 't net! 
Hoe weet men 't moedig ros te streelen, 
Wanneer men 't voor den wagen zet! 
Maar 't vinkje, gevangen, 
Wordt dood gedrukt; 
En 't paard, bij de stangen, 
In 't tuig gerukt. 
 
Zoo vleijen ons ook die Sirenen, 
Het driften - heir, dat ons misleidt, 
Terwijl zij stem met stem vereenen, 
En beurtlings elk ons vriendlijk vrijt! 
Maar laat ge u vervoeren 
Dan zie slechts om! 
Harpijen beloeren 
U van rondom! 
 
Hoe lieflijk zwelt de blanke boezem! 
Hoe strenglen de armen zich in een! 
Wat aêmt de mond al lente-bloesem! 
Hoe smelt het oog van wellust heen! 
Maar zijt ge eens gekluisterd, 
Uw kracht verdwijnt, 
Uw Geest wordt verduisterd, 
De Mensch verkwijnt! 
 
Zoo weet de drift zich te vermommen, 
Bij 't net, arglistig uitgespreid; 
Ja doet de wijsheid zelv' verstommen, 
Daar 't alles ons met vreugde vleit, 
Maar zijt ge eens gevallen, 
Dan knelt het juk; 
Dan storten ze u allen 
In druk op druk! 

De Opdragt van den Palemon moge tot eene andere proeve verstrekken, ten blijke tevens, hoe weinig aanspraak de Dichter in dezen zelf maken wil op uitbundigen lof.

Blijft elke Vogel niet 
In dat gewest des dampkrings, 
't Welk strookt met zijne kracht? 
En tracht hij ooit naar hooger? 

{==569==} {>>pagina-aanduiding<<}

De Grasmusch zweeft om laag, 
Of huppelt langs de beemden, 
En stort haar veld-gekweel 
Van tusschen madelieven, 
Viooltje en boterbloem; 
De toppen van 't geboomte 
Beklimt de Nachtegaal; 
De Leeuwrik stijgt nog hooger, 
En nadert tot aan 't zwerk; 
Daar boven klapwiekt de Adelaar, 
En ziet op allen neêr. - 
Men hoort toch ook de Grasmusch; 
Ja hij, die 't veld bemint, 
Beluistert hare klanken, 
Hoe needrig ook, hoe zacht, 
En loost, met haar, den Schepper. 

Wij twijfelen geenszins, of deze Gedichten vinden ook hun publiek, aan 't welk zij leering en vermaak geven.





Noäch in zijne Lotgevallen en Karakter beschouwd, in eene Verhandeling, voorgelezen bij het eerste Departement der Maatschappij Tot Nut van 't Algemeen, te Amsterdam, op den 17den van Grasmaand 1809. Door Franciscus Fock, Predikant te Amsterdam. Te Amsterdam, bij J. van der Hey. 1809. In gr. 8vo. 34 Bl.

De vroegere vooroordeelen tegen de Maatschappij Tot Nut van 't Algemeen houden grootendeels op, en wij kunnen des niet zien, welke noodzake een Hervormd Leeraar hebben kan, voor een van derzelver Departementen eene soort van Predikatie te houden, veel min dezelve uit te geven in druk. De watersnood van den vorigen winter herinnerde den Eerw. fock, voor 25 jaren ooggetuige en deelgenoot van soortgelijke ramp, aan den man, die de grootste van alle overstroomingen heeft bijgewoond; hij hield des op noäch eene Christelijke Lofrede, gevolgd van slichtelijke toepasselijke aanmerkingen en opwekkingen, voor den Christelijken leerstoel niet ongeschikt, en die Amstels Kerkgemeente, al staat er dan ook voorgelezen enz. bij 't Nut van 't Algemeen op den titel, zeer wel bij de verzameling van een groot aantal Leerredenen van hare vroegere en latere Predikanten voegen kan. Nieuws of bijzonders vonden wij er juist niet in; de verdediging van noäch, (hij kende den wijn niet, en Kanaän had welligt aan cham 't eerst den beschonkenen aangewezen; ook is de vloek profetie) waardoor noäch nagenoeg geheel onbe-
{==570==} {>>pagina-aanduiding<<}
rispelijk wordt, is dit toch voorzeker niet, alhoewel wij twijfelen of dezelve ook nu wel algemeenen bijval zal vinden. Wij hoorden den Leeraar fock altijd bijzonder als een welmeenend, hartelijk en godvruchtig Leeraar van het Christendom roemen, en werden in dit gevoelen door dit opstel volkomen bevestigd.

Leven en Bekeering van Neeltje Cijffers. Te Amsterdam, bij W. Brave. Ih gr. 8vo. 117 Bl.

Wachter, wat is er van den nacht? Wachter, wat is er van den nacht? - De Wachter zeide. De morgenstond is gekomen, en 't is nog nacht.

jesaia XXI:11, 12.

De Familie van Werning. Naar het Hoogduitsch van C.F. Vrijheer Van Bilderbeck. IIde Deel. Leeuwarden, bij de Wed. J.P. de Boy. 1809. In gr. 8vo. 390 Bl.

Het vervolg en slot van een Roman, die voorzeker de liefhebbers van deze soort van geschriften boven andere behagen moest, en waaromtrent wij ons gunstig gevoelen bij de aankondiging van het eerste Deel reeds hebben uitgedrukt. Wij lazen dit tweede met geene mindere voldoening; de verschillende karakters zijn uitnemend wel volgehouden, en de afloop der geschiedenis, de gelukkige afloop voor ieder voorkomend persoon, die bijzonder belang inboezemde, geeft een wezenlijk genoegen, terwijl het geheel der zedelijkheid zeer voordeelig is. Het is niet noodzakelijk, dat wij den verderen loop der geschiedenis opgeven; genoeg is het, Jenny en haar vader komen wederom te voorschijn, en Jenny wordt eindelijk de echtgenoote van den edelen Dannenberg, zoodat onze gissing, dat zij reeds vroeger haar hart elders had weggeschonken, niet is bevestigd; maar die verbindtenis had andere beletselen, die echter gelukkig nog werden opgeruimd. De jonge August krijgt Eveline, evenwel na vele maar al te wel verdiende zorg en beproevingen, waardoor hij een geheel ander, beter mensch geworden was. De Lezer herinnert zich zijne vroegere liefde voor Mina; dit meisje, in het eerste Deel meer beklagenswaardig dan ondeugend nog, naderhand, helaas! de openlijk bekende maitres van den Vorst, had hem weder aangetrokken, en, gelijk zij hem in het onheil stortte, voltooide hij het hare. Bijna zou men August

{==571==} {>>pagina-aanduiding<<}
de beminnelijke Eveline niet gunnen; maar er is zoo veel tot zijne verontschuldiging, en hij stond de zware beproeving op zulk eene wijze door, dat zelfs de beste Romandichter voor dat lieve meisje naauwelijks eenen beteren echtgenoot scheppen kan. Zoo als gezegd is, de geschiedenis loopt zeer gelukkig af, en, liever dan meer bijzonderheden aan te stippen, geven wij onze Lezers de klagt van den ouden August bij het lijk van zijnen broeder Fritz, dien wij uit het eerste Deel reeds kennen als een goed mensch, maar van zijne vroege jeugd af, tot zijnen grijzen ouderdom bijna toe, tusschen de schroef der etiquette van 't Hof gedraaid en verminkt.
‘Arme broeder! dus moest uwe ziel deze, in het aprilweder der vorstelijke genade uitgedorde mumie eerst afschudden, om eindelijk te ervaren wat het leven zij! Beklagenswaardig boompje, door de schaar der hoofsche staatkunde onmeêdoogend besnoeid en kort gehouden; geen takje mogt weliger uitspruiten, geen blaadje zich vrijer ontwikkelen, dan het u van wegen het Maarschalksambt vergund werd. Slechts geschorene, kort geschorene menschen en boomen worden daar, waar gij - niet geleefd hebt, bewonderd en bespot! Iedere vreugde - doch neen! - vreugde smaakte gij immers niet, - ieder genot werd u door de etiquette op eene gouden schaal met looden gewigten toegewogen - en gij achtet u reeds gelukkig genoeg, zoo slechts de verveling u niet drukte. - Armzalig beroep, betreurenswaardig lot! - De verachte, verbannen Paria, aan de oevers van den Ganges, geniet een rijker leven, dan zulk een vergulden asleider van het vorstelijk onweder. Wanneer hem slechts, bij zijn ontwaken, de zon aan den vrolijken hemel tegenstraalt, en moeder Natuur haren hoorn van overvloed voor hem uitschudt, is hij immers veel gelukkiger, veel vrijer, dan de augstvolle hoveling aan de vorstelijke tafel, wiens eetlust van den, dan verguizenden, dan weder begenadigenden blik zijner Doorluchtigheid afhangt! - Rust zacht! voor u is het koude graf warmer, dan het levenlooze leven! - In het land der vlinders bleeft gij - dank zij uw regtschapen hart! - altijd eene pop; doch ginds zult gij van nu af met onvergankelijke kleuren schitteren. - Dezen sleutel, die hier beneden slechts de pijnkamer des levens voor u open sloot, dezen gouden ongelukssleutel leg ik op uw graf! Moge de Almagtige Vergelder alle de zuchten, die hij u afperste, voor u in hemelsche vreugden veranderen!’


{==572==} {>>pagina-aanduiding<<}

Beeld eener volkomene Echtgenoote, geschetst naar het laatste Hoofddeel van de Spreuken Salomons. Eene Bijdrage voor de Schoone Kunne. Uit het Hoogduitsch, door Mr. Q. de Flines. Te Amsterdam, bij P.P. Bertram en Comp. 1809. In kl. 8vo. 91 Bl.

Het XXIIIste Discours en eenige volgende uit Le Philosophe Chretien van formey. Waar wij dit boekje ook opsloegen, overal vonden wij vertaling, niets dan vertaling, en wij namen nog al eenigen tijd tot deze vergelijking. De Hoogduitsche Schrijver, ‘zich te zwak bevindende om de schranderste Christenen en kenners van het menschelijk hart na te streven, kon echter de begeerte niet weerstaan om ook iets op te stellen,’ en stopte alzoo dit boekje het Hoogduitsch publiek, in 1784, als een ipse fecit, naar het schijnt, in de hand. Het werk van den Heer formey is intusschen van eene te vroege dagteekening, - (de uitgave van 1752, en deze was reeds de tweede, ligt thans voor ons,) - daarenboven te algemeen bekend en geacht, dan dat wij ons geroepen zouden vinden, het nu nog aan onze beöordeeling te onderwerpen. Wij maken evenwel geene bedenking, den Heer Vertaler bij deze gelegenheid op te wekken, ten behoeve van zijne lieve en waardige Echtgenoote, Vrouwe margaretha frederica de flines, geb. dabenis, zijne boekverzameling met Le Philosophe Chretien te verrijken; verzekerende, dat er, behalve dit Beeld eener volkomene Echtgenoote, vrij wat in gevonden wordt, 't welk der lezing en overweging ook van eene Dame van zoodanige uitmuntende hoedanigheden, als ons de Opdragt haar kennen doet, altijd nog wel waardig is. Bij het herlezen van die Opdragt maken wij den Heer en Mr. de flines over zijne Huisvrouw ons compliment! - dan, daar de aanteekeningen van onzen Landgenoot maar weinige zijn, en van zeer weinig belang, moeten wij onze Lezers berigten, dat men hier niets meer dan eene vertaling van eene vertaling vindt.




De Vriend der Kinderen, of een bundeltje Gedichten voor het opkomend Geslacht. Door D. Onderwater. Met 6 gekleurde Plaatjes. Te Leyden, bij P.H. Trap. In 12mo. 68 Bl.

Zes Plaatjes en twintig Gedichtjes, waarvan de laatste voor de eerste niet onderdoen, ofschoon wij ook dezelve juist niet met die van onzen van alphen gelijk stellen. Voor Kinderen van zes tot tien jaren houden wij toch dit boekje een aangenaam geschenk. De Voorrede is lief en hartelijk.


{==573==} {>>pagina-aanduiding<<}

Algemeene Vaderlandsche Letter-oefeningen.

Over de Zonde, en de Verlossing van dezelve door Jezus Christus, opgedragen aan alle Hoogleeraren, Leeraren en Beminnaars van den Christelijken Godsdienst, door een Old-Ouderling der Hervormde Kerk.

Tweede Verslag.

De tweede Afdeeling behandelt de verlossing door J.C. Jezus maakt den mensch van de zonde en derzelver droevige gevolgen vrij. Maar, hier komt het op aan, hoe doet Jezus dit? Geene van Jezus verrigtingen doet dit op zichzelve, maar alle te zamen hebben bij zijne vrienden deze uitwerking. De Apostelen hechten die verlossing, nu eens aan Jezus kruis, dan aan zijne opstanding, elders aan zijne voorbede, enz. Wanneer zij het eene noemen, sluiten zij alzoo het andere niet uit, en wij moeten, zoo veel mogelijk, alles onder één gezigtspunt brengen. God, deugd en onsterfelijkheid moesten ons meer verhelderd worden, van wege den invloed der zinnelijkheid; dit deed Jezus door leer, leven, dood, en opstanding. 1 Petr. I:3, 4. De eigenliefde is in lage eigenbaat ontaard; in Jezus leer wordt de liefde tot den naasten de grondslag van tegenwoordig en toekomend geluk; hij bragt die leer zelve in praktijk, en in hem werd zij door het loon aangeprezen. Overgegeven aan dierlijke zinnelijkheid, offerden de tijdgenooten van Jezus Godsdienst en geweten daaraan op; Jezus nam andere beginsels aan, en ging den weg van zelfverloochening; hij ligtte den Pharizeërschen hoogmoed het masker af, schoon hij hunne wraak enz. voorzag. Jezus vorderde die zelfverloochening, en de eerste Christenen gevoelden den nadruk van zijn kruis. Zoo is Jezus de Gekruiste eene behoefte voor iederen tijd, en wij moeten door hem betere begrippen erlangen en een beter karakter; daartoe moeten wij gemeenschap houden met Jezus bloed, d.i. door aandenken en be-
{==574==} {>>pagina-aanduiding<<}
peinzen zien op den oversten leidsman, naar het doel streven, om lief noch leed ons buiten het spoor laten brengen. De Schrijver beroept zich hier op Rom. V. wij zondigen in de gelijkheid der overtreding van Adam; het woord niet vs. 14 heeft in de oudste handschriften niet gestaan; een beeld van het
    toekomende zegt een voorbeeld van zondigen voor zijne nakomelingen. De uitdrukkingen H. VI. der zonde
        gestorven, in zijn dood gedoopt, met hem ééne plante geworden in de gelijkvormigheid zijns doods, enz. helderen elkanderen op, en beteekenen: door het Joden- en Heidendom te verlaten, zijn wij verpligt, naar Jezus voorbeeld, der zonde tegen te streven. In dien zelfden geest redeneert Paulus, 2 Cor. V:9 enz. zij zijn allen zichzelven gestorven. Gal. I:4. Philipp. III:4. regtvaardigheid door 't geloof in Chr. beteekent Evangelische heiligheid, zie vs. 12, vergel. Matt. V:8, 10, 20. Want wie wordt ooit om eene toegerekende geregtigheid vervolgd? De Apostel kon de vervolgingen ontgaan, zoo hij de Pharizeërsche deugden, bij welke de mensch in den grond ondeugend bleef, had willen begunstigen; maar hij wilde niets toegeven, omdat het Christendom een nieuw schepsel vereischt. 1 Petr. I:18, 19. Zoo verlost Jezus van de zonde; zijne Apostelen vormden de menschen door hunne redenering tot nieuwe schepselen, leerden de Joodsche goede werken als schade en drek verwerpen, planteden hetzelfde gevoelen dat in Ch.J. was, prezen eene verhevener geregtigheid aan, die voor God bestaan kan, en voerden steeds Jezus aan, om hen te bewegen tot denzelfden trap van zelfverloochening.
Jezus leert de zalige gevolgen der deugd; zijne vernedering in verband met zijne verhooging, een bewijs van Gods beloonende regtvaardigheid, is een voor den zinnelijken mensch zoo noodig beeld; de natuurlijke gevolgen toch zijn niet altijd en bij allen genoegzaam sterke drangredenen. In de Israëlitische geschiedenis vindt men stellige zegeningen, maar in het algemeen volgt God dien regel niet in zijn bestuur; integendeel, de regtschapene worstelt dikwijls met onheilen. Maar Jezus is een sterk sprekend leerzaam beeld. Hebr. XII:2, 3. 2 Tim. II:11, 15, 16. geschikt om de zinnelijkheid te dooden, ijver te verwekken, voor traagheid enz. Coll. III:12. In dezen zin moet men Jo. XII:32 almede opvatten. Bij dit voorbeeld heeft de mensch vooral in tegenspoed behoefte; dan is men minder voor redenering, meer voor

{==575==} {>>pagina-aanduiding<<}
een schitterend voorbeeld vatbaar; dit is Jezus jegens God en den medemensch. 1 Petr. II. Over 't geheel was onze zedelijke verbetering het doel van Jezus vernedering. 1 Petr. IV. Tit. II:14. Hebr. IX:14. Eph. II:10. V:25, 26. Jezus wilde Godsdienst, zedelijkheid, en het maatschappelijk leven onder alle volken verbeteren, en zijne leer, en leven, en sterven was geschikt ter bevordering van die liefde, welke den mensch deels aan 't beste Wezen meest gelijkvormig maakt, deels het maatschappelijk geluk op de beste wijze bevordert; dit doel heeft Jezus bij velen bereikt; getuige 't gedrag der eerste Christenen, de verbanning van veel onmenschelijkheid overal, waar men zijne leer aannam; en voor de toekomst mogen wij veel nog hopen.
Jezus bevrijdt de genen, die in hem gelooven, van de zonden, waaraan zij overgegeven waren; alzoo vermindert hij van tijd tot tijd zoo veel mogelijk de gevolgen van die misdaden, en doet die eindelijk geheel ophouden. Uit dien hoofde de benamingen Profeet, Koning, rantsoen, herder, deur der schapen, enz. waarvan de eene de zaak uit dit, de andere uit een ander oogpunt beschouwt, maar alle komen daar op neêr: hij bevrijdt de menschen van de zonden, die hen in meer- of mindere mate ongelukkig maken, en brengt hen tot de tegenovergestelde deugden en derzelver gevolgen. Voor zoo ver die spreekwijzen op God betrekking hebben, zijn zij van menschelijke dingen ontleend; men moet ze Godebetamelijk verstaan. Bij de Regtvaardigmaking spannen wij thans geene menschelijke vierschaar meer in den Hemel; zoo moesten wij ook op genoemde uitdrukkingen geene leerstukken bouwen; doen wij dat op die: ‘dat Jezus, door met zijn eigen bloed eenmaal in het Hemelsch Heiligdom in te gaan, eene eeuwige verlossing heeft te weeg gebragt,’ dan moesten wij er ook een hebben: Jezus de deur der schapen; Jezus armoede onze rijkdom, enz. Onze zonden worden bij geldschulden, bij beleedigingen, bij iets, dat ons verontreinigt, bij eenen last, bij slavernij, vergeleken: - moet men daar vijf Hoofdstukken van maken. Het bijzonder drukken van eene dezer figuurlijke uitdrukkingen veroorzaakt verwarring en verschil; op der Apostelen voetspoor, moeten wij alles tot één brengen.
Ten aanzien van de uitwerking der verlossing beging men denzelfden misslag. Regtvaardigmaking beteekent

{==576==} {>>pagina-aanduiding<<}
vergeving van zonden; nu of dan beteekent het, wel is waar, begenadigen, begunstigen, (daar het woord regtvaardig en regtvaardigheid, van God gebezigd, dikwijls zijne goedheid uitdrukt) doch in de meeste plaatsen, waar het tegen verdoemen over staat, is vergeving van zonden de hoofdbedoeling. Wil men de regterlijke daad van 't Goddelijk gemoed jegens den zondaar beschrijven, dan trekt men de vergelijking met een menschelijk regter, en geldschulden, te ver. God kan zich de zaak niet anders voorstellen, dan zij is; den schuldigen niet onschuldig verklaren; en overdragt van zedelijke schuld of verdienste is een onding. - God behandelt den zondaar als eenen onschuldigen, of de gevolgen zijner overtredingen houden op, zoodra en naar mate hij zich door 't geloof in J.C. van zijne zonden bekeert. Alzoo vervalt de vraag, of vergeving van zonden wel mogelijk zij? De H. Schrijvers plaatsen bekeering, regtvaardigmaking en heiligmaking in het naauwst verband. Uit ijver tegen de Roomschgezinden heeft men alle denkbeelden van ingestorte regtvaardigheid en inwendige vernieuwing te zeer verbannen; gematigder Godgeleerden, b.v. grotius, hebben dit reeds lang opgemerkt. Wanneer de H. Schrijvers de regtvaardigmaking doen voorkomen als eene daad van God omtrent den mensch, nemen zij, volgens hun taalgebruik, de oorzaak voor de uitwerking. God veroordeelt, beteekent, dat hij strajt; hij regtvaardigt, d.i. hij neemt de straf weg. Door de regterlijke gedaante van menschelijke vierscharen maakt men de zaak duister. Een booswicht moet zich toch eerst verbeteren. Gesteld, God hield zijne misdaad als niet begaan, en plaatste Jezus dengden op zijne rekening, toch bleef hij rampzalig, bij God en menschen veracht; al naar mate hij zich betert, verandert dit. De eerste Christenen waren vóór
hunne bekeering groote zondaren, maar de kracht der verlossing veroorzaakte eene groote verandering. 1 Cor. VI:11.
De bekeering is niet gelegen in één punt, maar is eene gestadige verbetering; zoo is het ook met de regtvaardigmaking; wij hebben die dagelijks noodig, en moeten er dagelijks om bidden; 't kwaad der zonde is als een langzaam werkend vergif; de bekeering is geen toovermiddel. Bij de H. Schrift moet men acht geven op de kracht der leenspreuk. God geeft den jonge raven voeder. De H. Schrijvers leiden alles onmiddellijk van God af,

{==577==} {>>pagina-aanduiding<<}
omdat God de gansche inrigting, zoo wel in de natuur als in de genade, gemaakt heeft; doch zij willen tevens aan de werking der middeloorzaken gedacht hebben. De Tollenaar ging geregtvaardigd henen, d.i. hij behaagde God; de Pharizeër niet. Zonden vergeven, en derzelver gevolgen wegnemen, is bij Jezus 't zelfde. Matth. IX. Jo. V:14. De regtvaardigmaking wordt van het geloof afgeleid, maar 't welk de bekeering in zich sluit. Paulus en Jacobus hadden geen verschil. Oude Godgeleerden, ook de Heidelb. Catechismus, behandelen zeer verkeerd eerst de regtvaardigmaking en dan de bekeering. Jezus ontzegt de regtvaardigmaking aan de werken, namelijk vasten, tienden geven enz., bedevaart, zelfkastijdingen, enz. Zedelijke verbetering is de grond van de regtvaardigmaking. Hand. XIII:39. De inzettingen, die veelal ten koste der ware deugd werden waargenomen, konden niet regtvaardigen. De krachteloosheid der wet wordt nergens daarin gesteld, dat zij geen offer van oneindige waarde had, Rom. VIII:3. maar door de zinnelijkheid van het vleesch (eene andere wet in onze leden, Rom. VII:21, 23.) schrikte zij, niettegenstaande hare beloften en bedreigingen, niet genoegzaam van het kwade af. God heeft de zonde in 't vleesch (niet: strafwaardig gerekend, dit was reeds door de wet geschied, maar) veroordeeld, d.i. onderdrukt, verstoord, hare magt benomen. 2 Petr. II:6. De wet des geestes des levens in Ch.J. had Paulus vrij gemaakt van de wet der zonde en des doods, d.i. 't Evangelie, 't welk de belofte heeft van een eeuwig leven, doet over de zinnelijke hartstogten zegepralen, en verlost van de heerschappij der zonde en des doods. Hebr. VII:18, 19. vs. 11. zegt volkomenheid zedelijke volmaaktheid; verg. Matth. XIX:21. De betere hoop en belofte, door Jezus leer en verhooging bevestigd, en zijn onschuldig grootmoedig lijden, gaven
aan 't Evangelie eene kracht tot zedelijke volkomenheid, welke de wet niet had. Hebr. II:10. V:8, 9. Aan de zedelijke wet, als door allen overtreden, en daardoor slechts een spiegel der zonde, wordt Rom. III:20, en aan de ceremonieele III:28, 't vermogen tot regtvaardiging ontzegd, zie Gal. II:16, verg. 19 en 20. 1 Jo. III:7. ‘die de regtvaardigheid doet, is regtvaardig gelijk Jezus,’ enz.
Door zijn bloed geregtvaardigd te worden, en zijn bloed reinigt van alle zonde, is 't zelfde. Rom. V:9.

{==578==} {>>pagina-aanduiding<<}
1 Jo. I:7. Om niet, uit genade; de zending en het doen van Jezus hebben die uitwerking; wat hebben wij dus, dat wij niet ontvingen? God regtvaardigt den Goddeloozen. Rom. V:4. verg. de blinden zien, Matth. XI:5. Men moest zich in die plaatsen, waar van verlossing en regtvaardigmaking gesproken wordt, niet zoo angstig aan de letter binden, en meer herinneren aan die denkbeelden, welke de Apostelen elders duidelijk voordragen. b.v. Rom. VII:1-4. Ephes. II:15, 16. Coll. II:14. Hoe heeft Jezus de wet aan 't kruis gedood? het handschrift der ceremonien er aangehecht? vijandschap tusschen Jood en Heiden vernietigd, en hen tot één ligchaam met God verzoend? Om eenen reinen Godsdienst voor allen daar te stellen, moest Jezus den Joodschen eerdienst afschaffen, de oorzaak van verwijdering en vijandschap; hij deed dit niet in zijn leven, onderhield dien zelf, gaf slechts nu en dan een wenk, Jo. IV:21, 23, en was bijzonder streng tegen de handhavers der wet. Dit een en ander bragt hem aan het kruis; nu riep de Jood: gij afbreker van den tempel! De Hoogepriester met de wet of het handschrift hing dus niet aan het kruis; maar God wekte Jezus op, drukte dus het zegel op Jezus woord, en veroordeelde alzoo den Hoogepriester, verbrak het handschrift, enz. Jezus gaf toen dadelijk bevel om de Heidenen te roepen tot Gods Kerk; - daarom waren Paulus en zijne medegeloovigen niet meer gebonden aan de wet, als zijnde die met Christus gestorven; zij waren nu aan een anderen verloofd en verbonden, namelijk aan dien, die van den dooden was opgewekt, Rom. VII:7, en die alzoo zijn gezag tot afschaffing van de wet had gewettigd. Dus ook was 't handschrift aan het kruis genageld, Coll. II:14, 15; onmiddellijk toch daarop wordt gezegd, dat aan de Overheden en Magten, d.i. den Hoogepriester met zijnen Raad, als overwonnene vijanden, hunne grootheid was ontzegd. Door het kruis van Jezus zijn Jood en Heiden met God en
onderling verzoend. Ephes. II:16, 13, 18, 22. Duidelijk is nu Gal. IV. 4, 5 en soortgelijke plaatsen; de wet nu alzoo openbaar ingetrokken zijnde, hield de verpligting tot onderhoud van dezelve op, waartoe zij te voren op straf des doods verbonden waren; Jezus had zoo wel van den vloek der wt als van de wet zelve verlost, Gal. III:13. En daar dat stelsel van plegtigheden waargenomen werd ten koste der

{==579==} {>>pagina-aanduiding<<}
deugd, de Pharizeen doorgaans de slechtste waren, en dat stelsel de zonde zoo zeer begunstigde, wordt Jezus gezegd de zijnen van de zonde te verlossen. Ik ben door de wet der wet gestorven, Gal. II:19, 20, zegt: toen de wet aan het kruis gedood werd, ben ik van haar ontslagen, om voor God te leven; en vond mijne zondige natuur in dat stelsel begunstiging, ook die is toen weggenomen, want ik ben met Christus gekruist, en nu leeft Christus in mij; ik geloof 't geen hij mij leert, ik wil en doe wat hij gebiedt.
Tot dus verre de Schrijver, (bij verkorting.) Hoezeer wij ver af zijn zijne gevoelens volstrekt nieuw te noemen, zoo verdienen dezelve voorzeker opmerking, en wij durven dezelve wel ter toetsing aanbevelen van ieder' Hervormden Leeraar, dien het om waarheid te doen is, en die door eene bescheidene en oordeelkundige voordragt van eenen andersdenkenden niet verbitterd wordt. Wij voor ons, die den Schrijver in het bijzonder voor eene en andere opheldering van dezen en genen tekst onzen dank betuigen, moeten echter den Broeder Old-Ouderling hier weder een paar bedenkingen maken. Bij die zoo volstrekte zedelijke noodzakelijkheid der zonde, uit hoofde der onvolkomenheid onzer natuur, die hij beredeneerd heeft, en zijn stellig verklaard gevoelen omtrent Gods voorwetenschap, op zijn plan of vroeger genomen besluit gegrond, twijfelen wij zeer aan de voldoende kracht der door hem gestelde verlossing; en wanneer wij even zeer praedestineerden, en de zonde even zeer noodzakelijk hielden uit hoofde onzer natuurlijke onvolkomenheid, zouden wij al ligt tot de gedachte vervallen van de noodzakelijkheid eener onmiddellijke Goddelijke werking, het scheppen van eenen nieuwen zin, als ter onzer verbetering een volstrekt vereischte: dit gevoelen, dat, niet zeer lang geleden, zoo als het in het bekende Werk van den Doct. en Zendeling van der kemp werd voorgedragen, vrij wat opzien maakte, is in ons oog consequenter; hoezeer wij wel ver af zijn van aan hetzelve onze toestemming te geven. Dan dit is onze bedoeling: in de eerste Afdeeling is de zonde uit hoofde onzer natuur zoo volstrekt noodzakelijk, lag in het bestek van den Schepper, de mensch moest wel, alhoewel vrijwillig, zondigen: maar in de tweede, daar de verlossing be-
{==580==} {>>pagina-aanduiding<<}
handeld wordt, gaat alles zoo verstandig, zoo redelijk; leer, voorbeeld, redenering - het is ons niet duidelijk, hoe eene zoo noodzakelijke zonde op die wijze weg komt. In de
eerste Afdeeling (de waarheid daar gelaten) gaat alles zeer gemakkelijk en begrijpelijk; maar in de tweede voelen wij eene gaping: het bederf, zoo gesteld als de Schrijver doet, vereischt dan toch een niet enkel verstandig en redelijk, maar krachtiger middel. Wij rekenen het onze taak niet, den Schrijver te weêrleggen, en alle zijne uitleggingen te toetsen; de Lezer beproeve zijne woorden, en behoude het goede; 's mans uitleggingen en redenering zijn genoeg bevattelijk.
Eene andere bedenking hadden wij tegen de kracht van het voorbeeld van Jezus: - waarvoor houdt Hem de Schrijver? had Hij met ons die zelfde onvolkomene natuur? moet Hij dan ook zelf niet zondig geweest zijn? en gelden dan nopens Hem ook niet alle die zelfde redeneringen, waarmede de Ouderling betoogd heeft, dat de mensch volstrekt zondigen moet? - of had Jezus die natuur niet, dat zwakke en onvolkomene? beneemt dit dan zijn voorbeeld niet zeer veel van deszelfs invloed en kracht? - De Schrijver, wiens taak denkelijk nog niet geheel is afgewerkt, (hij spreekt toch ergens nog, dat uit de leer der Hervormden in den grond een Driegodendom voortvloeit,) zal ons misschien in het vervolg hieromtrent wel eenige opheldering geven, en wij zullen hem gaarne en onbevooroordeeld hooren. Hier had hij nu liefst de pen neêrgelegd, en hetgeen nu volgt, had, naar onze gedachte, voegezaam kunnen achterblijven; dan hij meende, dat men misschien rekenen zou, dat hij de zaak maar ten halve voldongen had; hij voegde er daarom eene derde Afdeeling bij, regelregt tegen het gevoelen der Hervormden gerigt, dat Jezus in de plaats der uitverkorene zondaren zij gestraft. Die in de plaats stelling trekt men meer of minder ver; spreekt zelfs reeds (en dit belooft, zegt hij, veel voor de toekomst) van de verdienste van Jezus leer, voorbeeld en verhooging; betwijfelt de noodzakelijkheid der voldoening, nadat dezelve door c. vitringa niet van Gods regtvaardigheid, maar van Gods welbehagen, werd afgeleid; (wij meenen, dat calvinus dit reeds deed;) echter men beweert, dat God niet vergeeft, dan met betrekking tot het lijden en den dood van zijnen Zoon; en dat Jezus

{==581==} {>>pagina-aanduiding<<}
dat lijden en dien dood ondergaan hebbe, om voor de menschen vergeving van zonden te verwerven. De Schrijver wil dit toegeven; maar dat verband stelt hij middellijk: Jezus lijden, even als zijne leer, voorbeeld en verhooging, werkt tot onze zedelijke verbetering, en maakt ons daardoor vatbaar voor de onthesling van de gevolgen der zonden. - Wij zouden het wel gevoeld hebben uit het vorige, al had de Schrijver dit niet nu nog afzonderlijk beredeneerd, het lijden als in een bijzonderen zin strafdragend houdt hij voor een menschelijk bijvoegsel, en het denkbeeld van Jezus als schuldbetaler voor Pharizeërschen zuurdesem in de Christelijke leer. Accommodatie naar Joodsche dwaling geldt bij hem niet; tot afschrik bij de aankondiging van kwijtschelding kan 't mede niet dienen; God behoefde noch voldoening, noch opheldering van zijne regtvaardigheid. - Jezus dood wordt een offer genoemd; maar offeranden waren slechts middelen om met de burgerlijke Maatschappij verzoend te worden; tot vergiffenis bij God behoorde een boetvardig hart bij het offer. Had David geloofd dat zij Jezus lijden afschaduwden, zoo had hij Ps. LI van den Messias, en niet van een gebroken en verslagen hart, gesproken. Schaduw zegt, dat, 't geen in 't O.V. zeer gebrekkig was, in 't N.V. volmaakter zou zijn. Wie kan uit Jo. III en VI. bewijzen, dat de Jood bij het manna of de koperen slang aan den Messias moest denken? er is in doel en strekking eenige gelijkheid, maar in 't wezen groot verschil. En, (hierin geven wij den Schrijver gaarne gelijk,) vinden wij 't denkbeeld van schuldbetaling niet in 't N. Verbond, dan zoeken wij het te vergeefs in het Oude. - Voorts is het dagelijksch offer van onze tegenvoetelingen in het Christendom, in zijn oog, consequenter, dan het gevoelen van eene bij voorraad uitgewischte, doch na vele eeuwen geboete schuld, voldoening en betaling van nog onbegane misdaden! - Dat de vergeving
van Jezus dood wordt afgeleid, vindt in het boven aangevoerde voldoende reden; bij de vergelijking met een offer wordt niets uitgesloten van hetgeen van 's menschen zijde tot bekoming dier vergeving noodig was. Die vergeving wordt ook niet overal van Jezus dood afgeleid, Hand. V:31. Rom. VIII:34. Rom. V:10. (NB. ja dat meer is - veel meer) 1 Cor. XV:17. Rom. IV:25. X:10. Hebr. VII:25. Het denkbeeld van Jezus voorbede redeneert men misschien te veel

{==582==} {>>pagina-aanduiding<<}
wijsgeerig weg, 1 Jo. II:1; maar waarom neemt men offer, rantsoen, losprijs zoo geheel eigenlijk? De Schrijver erkent, dat het gevoelen der Hervormde Godgeleerden redelijker geworden is; maar voldoening door het dragen der straf strijdt bij hem tegen genadige kwijtschelding. Gods regtvaardigheid begunstigt, volgens 't boven beredeneerde, die kwijtschelding. Summum jus zou hier summa injustitia zijn. Men moet 't geen geschieden kan niet verwarren met hetgeen geschieden moet Matt. XX:15. Zonden zijn geene eigenlijke beleedigingen, en God is geen menschelijk schuldeischer. Ontoegeeflijke straffende regtvaardigheid neemt de trappen bij de straffen weg, en de toerekening van Jezus verdiensten aan zoo velen. De Godheid kon niet lijden, en Jezus dood had zoo min eene oneindige waardij als zijn eten en drinken. Heeft de Godheid der Godheid voldaan? en zorgt men voor de regten van den tweeden persoon even zeer als voor die van den eersten? - Leidt men de noodzakelijkheid der straf van Gods vrijen wil af, bedreigingen zijn geene voorzeggingen, zij zijn altijd voorwaardelijk. 1 Cor. III:17. Gal. V:10. En bij zulk eene in de plaatsstelling, als men beweert, moest de wil van den Regter voor 't minst duidelijk zijn uitgedrukt; maar de Bijbel spreekt in eenen anderen toon over 't Joodsche wanbedrijf; zij zullen evenwel mijn' Zoon ontzien. - Hand. II:23. V:30. IV:25. VII:51, 52. Dat lijden was naar Gods raad, d.i. God heeft het om wijze redenen toegelaten. Bij zulk eene strafoefening zouden de H. Schrijvers de werktuigen anders genoemd hebben, (zaag, bijl, geesel enz.) In Jozefs geval is het: God heeft mij herwaarts gezonden om een groot volk in 't leven te houden; maar hier zeggen de Apostelen: Gij hebt hem vermoord, maar God heeft hem
opgewekt. Jezus zegt, dat zijn bloedvergieis tot vergeving, niet tot straf, van de zonde; en de zending van Gods Zoon wordt overal als een bewijs van liefde, niet van regtvaardigheid, geroemd. Rom. I:17. III:25. beteekent regtvaardigheid de barmhartigheid en goedertierenheid Gods. De liefde van God in onze kwijtschelding moet ons voorbeeld zijn. Ephes. V:32. Matt. VI:11, 15. V:44 enz. God betaalt het rantsoen, den prijs, maar ontvangt dien niet. 1 Cor. VI:20. 1 Petr. I:18. 2 Petr. I:9. De oude Kerkvaders meenden, dat de prijs aan den Duivel betaald was. Op

{==583==} {>>pagina-aanduiding<<}
leenspreuken (borg, middelaar des verbonds) mag men geene leerstukken bouwen. Hoe die strafoefening voor 't zedelijk bestuur der wereld noodzakelijk zij, ziet de Schrijver niet door, en spreekt van 't schromelijk misbruik dezer leer. Het volgende willen wij afschrijven; het verdient in ons oog bijzondere opmerking: ‘De liefde tot God, het édelste en sterkste beweegrad tot eene ware en bestendige godzaligheid, verflaauwt, naar mate de zondaar minder durft gelooven in Gods vrije genade, of zich Gods vergevende liefde voorstelt, als iets dat bezwaarlijk te verkrijgen is, of waarvan hij zich voor zichzelven bezwaarlijk kan vergewissen; vooral wanneer de leer van Gods bijzonder raadsbesluit hierbij wordt ter baan gebragt, en nog daarenboven geleerd, dat de zondaar van zijn aandeel aan Jezus, dat zijne individueele schulden door hem zijn betaald, niet kan vergewist worden, ten zij hij Evangelisch deugdzaam zij, en, aan den anderen kant, niet Evangelisch deugdzaam zijn kan, ten zij hij vooraf van zijn aandeel aan Gods genade verzekerd, en daarvoor dankbaar zij; welke knoop dan veelal zich verliest in een lijdelijk en werkeloos Christendom, 't geen van geene waarde is.’ Nu spreekt de Schrijver van sommige nieuweren, (seiler enz.) die, schoon in eenige bijzonderheden verschillende, willen, dat Jezus lijden dient om voor te komen dat de leer van vergeving de losbandigheid niet begunstige; God is barmhartig, maar teffens regtvaardig, blijkens den dood zijns Zoons. De Schrijver houdt den dood van eenen onschuldigen hiertoe niet geschikt, en wil het hoe aangewezen hebben, hoe Jezus dood Gods regtvaardigheid opheldert. Dat verband tusschen Jezus lijden en onze vergeving is duister. Als wij Jezus lijden enz., naar onzen Schrijver, beschouwen als een middel ter bekeering en kwijtschelding, heeft men een
duidelijk verband. Jezus lijden kan, op zichzelve beschouwd, nooit Gods regtvaardigheid prediken; het kan dit alleen, wanneer men het zoo beschouwt; maar de H. Schrijvers beschouwen het overal als een bewijs van Gods liefde. Nu oppert en weêrlegt de Schrijver nog eenige meer of min belangrijke bedenkingen: dat Jezus persoon te groot zou zijn voor zulk een oogmerk, - dat Mozes of Elias even zeer aan het plan had kunnen voldoen, - dat Jezus te kort op aarde was, - dat Jezus met gezag en aanzien, zonder lijden, hetzelfde had kunnen uitrigten, - dat

{==584==} {>>pagina-aanduiding<<}
hij alzoo den martelaren, of wel Socrates, wordt gelijk gesteld. - Dan wij moesten niet verzuimen, met des Schrijvers eigene woorden, het verschil tusschen hem en de (tegenwoordige) voorstanders van het oude gevoelen op te geven. Het oude is: God kon de zonde niet kwijtschelden zonder voldoening, moest die dus in eenen anderen straffen, opdat de menschen de heiligheid en regtvaardigheid Gods zouden erkennen: Jezus droeg die straf, en zij, die in hem gelooven, erkennen nu, dat hij dus Gods regtvaardigheid opluisterde; zij bekeeren zich nu, en betrachten de deugd uit dankbaarheid voor die verlossing van Jezus, die voor hun aan Gods regt voldeed. Het zijne is dit: Het lijden, sterven en weder opstaan van Jezus is een allergepast middel om de menschen te brengen tot geloof en bekeering, waarbij zij de heiligheid en regtvaardigheid Gods erkennen, en dan vergeving van zonden erlangen. Wij twijfelen intusschen zeer, of zij, die van den Schrijver verschillen, dit verschil zoo weinig belangrijk zullen houden, dat de vereeniging aanslonds volge, en of niet menigeen den staat des geschils aanmerkelijk anders zou opgeven. De uitkomst zal dit leeren; de Broeder Old-Ouderling heeft nu den handschoen geworpen. Opzettelijk gaven wij den loop van des Schrijvers denkbeelden meer uitvoerig op, ter gemakkelijke herinnering voor onze Lezers, bij het aantal Tegenschriften, die wij te gemoet zien, en die wij wenschen dat in den geest van gematigdheid en liefde zullen zijn opgesteld. Wij wenschten wel, dat men niet twistede, waar de gevoelens verschillen; men schrijve dan naar zijn eigen gevoelen, en de vriend van waarheid toetse! Daarom vooral zagen wij ongaarne, dat dit Werkje zoo regtstreeks en met name de Hervormden aanvalt; en, dit kunnen wij
niet ontveinzen, de Narede hindert ons; zij is aan de Hoog- en zeer geleerde Heeren onder de Hervormden gerigt, en hier en daar niet vrij van een weinig spots; het oud Hervormd stelsel komt daarin voor in zoodanige bewoordingen als misschien velen thans het niet gaarne zien voorgesteld; - men gebruikt andere woorden, verzacht het een en ander, - maar met pleisterwerk is het hier, zegt de Old-Ouderling, niet te verhelpen; - had men bij de Hervorming toegegeven, wat men moest, de Kerk zou in de Kerk hervormd zijn. - Het schijnt, de Schrijver wil de Formulieren weg, of naar zijne gevoelens veranderd hebben. Hij denkt, dit zal gemakkelijk gaan. Als

{==585==} {>>pagina-aanduiding<<}
de leeken in staat gesteld worden tot onderzoek, zullen velen zich over hunne belijdenis schamen. Ten allen tijde geloofden de Christenen, wat hunne Leeraars wilden dat zij gelooven zouden. En blijft 't zoo als nu, dan worden de geleerdste en verstandigste Leeraars genoodzaakt de rol van huichelaren te spelen. Men kan met alle de Formulieren de Uitlegkunde niet aan banden leggen. En 't schijnt, dat de Eerw. Broeder Old-Ouderling uitzigt heeft, dat het werk der beroeping van Predikanten, misschien al binnen kort, minder zal afhangen van de Gemeenten, dan van hun, die godgeleerde kundigheden, oordeel en bekwaamheid weten te waarderen en te bevorderen, wanneer er met den alarmkreet van ketterij niets meer zal te verdienen vallen. Pia desideria! - Geheel deze Narede, en de herhaalde aanhaling vooral van eenen beroemden Godgeleerden onder de Hervormden, dien de Ouderling, en dat met regt, den Hollandschen ernesti noemt, dien hij nu en dan tegenspreekt en tevens uitlokt, houden wij, om niet meer te zeggen, onvoorzigtig. - Maar genoeg! Intusschen verblijden wij ons over de toenemende verdraagzaamheid in het Kerkgenootschap der Hervormden: deze Broeder komt ons voor, uit dit zijn geschrift, geenszins de man te zijn, die zijne gevoelens voor zich hield, en, daar wij in langen tijd van geene Kerkelijke ontzetting eens Ouderlings wegens onregtzinnigheid iets vernamen, zoo vertrouwen wij, dat men hem en zijne gevoelens met Christelijke liefde droeg, tot dat hij zijnen tijd had uitgediend; alhoewel wij twijfelen, of men hem, wordt zijn naam als Schrijver van dit boek bekend, wederom tot die eerwaardige bediening zal durven inkiezen; ofschoon het moeijelijk wezen mogt, daartoe eenen even geleerden en ijverigen Broeder (rari quippe boni!) in die Gemeente te vinden.




Leerredenen van Jacob Nieuwenhuis, Leeraar der Ev. Luth. Gemeente te Utrecht, en Lid der Maatschappijen van Wetenschappen te Utrecht en te Rotterdam. Te Zutphen, bij H.C.A. Thieme. In gr. 8vo. 244 Bl.

In het kort, maar zaakrijk en lezenswaardig Voorberigt zegt de Eerw. Schrijver: ‘Vindt men in dit

{==586==} {>>pagina-aanduiding<<}
mijn werk eenige schoone plaatsen, deze of gene gedachte gelukkig ontwikkeld en treffend voorgesteld, het zal mij aangenaam zijn. Maakt de bevoegde beoordeelaar, op eene bescheidene wijze, als sprekende tot eenen Leeraar van den Godsdienst, wiens gezag en invloed op de Gemeente mede afhangen van de beoordeeling zijns werks door deskundigen, mij op deze of gene gebreken, betrekkelijk den inhoud en de manier van behandeling dezer Leerredenen, opmerkzaam; ik zal zijne aanwijzing met dank aannemen, en, zoo veel ik kan, mij ten nutte zoeken te maken.’ - Dit lezende, zouden wij waarlijk bijna schroomvallig geworden zijn, een werk van zoo kieschen aard ter hand te nemen. De invloed, zoo al niet het gezag van eenen Leeraar is belangrijk en teeder, en moet voorzeker een' ieder heilig zijn. Ongaarne, zeer ongaarne zouden wij dien, al ware het middellijk, te na willen treden.
Maar, hervatteden wij weldra, zou dit dan wel van eene onpartijdige en bescheidene beoordeeling het gevolg kunnen zijn? en zoo ja, ware het dan niet veeleer aan hem te wijten, die, vrijwillig buiten den kring zijner Gemeente tredende, zich der algemeene, stille en openlijke, beoordeeling bloot geeft? Is daarenboven de invloed van eenen Schrijver, eenen Schrijver vooral over Godsdienstige onderwerpen, en wel van Leerredenen, op het Publiek, 't welk hij daardoor als 't ware tot zijne Gemeente maakt, - is die invloed, zeggen wij, dan minder kiesch en belangrijk? Maar kan en mag hier eenig ander gezag plaats hebben, dan dat der waarheid zelve? en kan en moet men van een' zoodanigen niet vorderen, ja verwachten, dat hij nu zijnen eigen persoon vergete, en bedenke, dat, in eene openlijke beoordeeling, men niet tot, maar over hem, of liever over zijn werk, en tot het Publiek spreke?
Dit tot onze eigene geruststelling, en geenszins ter inleiding tot eenig ongunstig oordeel. In de daad, de Schrijver had zichzelven en ons die moeite kunnen sparen. Zijn werk zelve moest ons van 's mans bekwaamheden, ook als Redenaar, gunstige, ja hooge denkbeelden inboezemen; al ware het, dat wij op inhoud of manier van behandeling dezer Leerredenen eenige aanmerking meenden te hebben. Niet alleen toch vonden wij in hetzelve, ja in elke Leerrede, menige schoone plaats, menige belangrijke, zelfs nieuwe, gedachte gelukkig

{==587==} {>>pagina-aanduiding<<}
ontwikkeld en treffend voorgesteld; maar, wat meer is, het geheel komt ons voor een in zijne soort nieuw verschijnsel en eene belangrijke bijdrage te zijn tot de predikwijze in ons Vaderland. Daarom ook meenen wij het een weinig naauwkeuriger te moeten karakteriseren; alzoo wij het voor het hoofddoel van openlijke beoordeeling, en dus ook van dit Maandwerk, houden, dat men elk voortbrengsel der letterkundige wereld in deszelfs eigen wezen en individualiteit of karakter, zoo het die heeft, als ook in zijne betrekking tot het geheel, doe kennen; ten einde den Lezer zoo veel mogelijk in staat te stellen, om, naar eigen smaak en vermogen, zoo wel het werk zelve, als de beoordeeling te beoordeelen, en, alles beproevende, het goede te behouden.
De Eerw. nieuwenhuis, behoorende tot het Ev. Luth. Kerkgenootschap, 't welk, uit hoofde van zijnen oorsprong uit, en zijne duurzame gemeenschap met Duitschland, de natuurlijke bestemming heeft van als 't ware middelaar te zijn tusschen het Vader- en Moederland, mag bij uitstek gezegd worden aan die bestemming te beantwoorden. Op het spoor zijner overige Geloofsgenooten, volgt ook hij wel in 't algemeen dien prediktrant, welken men, in tegenoverstelling van den eigenlijk Hollandschen uitlegkundigen, zoo wel als Engelschen, den Duitschen wijsgeerigen noemen kan; dan juist binnen dezen kring is het, dat hij zich bijzonder onderscheidt. Terwijl, namelijk, anderen, het zij uit overtuiging, het zij meer werktuigelijk, zich aan die predikwijze houden, welke zij eenmaal op de Akademie hebben aangenomen, is hij daarentegen in de Wijsgeerte met zijnen tijd, gelijk men zegt, voortgegaan. Overal dragen zijne Leerredenen de zigtbaarste blijken, niet slechts van eenen zelfdenkenden, maar zelfs wijsgeerigen geest, die de tegenwoordige hoogte der Philosophie in Duitschland niet alleen historisch kent, maar zelf beklommen, en hare resultaten, met betrekking tot het Godsdienstige, geheel tot zijnen eigendom gemaakt heeft.
Op dit hooge, ideale of speculative, standpunt, 't welk voor den kundigen geene nadere ontwikkeling behoeft, noch ook hier gedoogt, weet hij zich met kracht en zekerheid te handhaven, en ziet van hetzelve met een helder oog naar alle zijden rond, zelfs tot in de laagte der gewone denk- en handelwijze. Tevens vereenigt hij hier-
{==588==} {>>pagina-aanduiding<<}
mede juistheid van oordeel, natuurlijk gevoel, levendigheid van verbeelding, en dien dichterlijken aanleg, die een zoo noodzakelijk vereischte is der gewijde welsprekendheid. - Van hier heerscht, wel is waar, in zijne Leerredenen de geest der Wijsgeerte, maar kunnen zij nogtans geenszins onpopulair genoemd worden. Veeleer moeten wij hem, die zoodanige zaken, zulke afgetrokkene denkbeelden en hooge Idealen, door zulke klare ontwikkelingen en zoo gepaste beelden weet uit te drukken en als aanschouwelijk te maken, eenen Meester in de ware Populariteit noemen. Deze toch moet wel tot het volk afdalen, doch niet om zich met hetzelve te vermengen, maar om het te verheffen. - Wij twijfelen daarom geenszins, of de Eerw. Redenaar wordt van dat gedeelte zijner hoorderen, 't welk gewoon is hem met eenige inspanning te volgen, doorgaans wél verstaan; te meer, daar hij niet zelden op eene meesterlijke wijze den toon des harten weet te treffen: men leze b.v. de toepassingen, de aanspraken aan de Avondmaalgangers, die bij de bevestiging van zijnen Ambtgenoot, en bovenal die bij de openbare aanneming van Catechisanten. Ook in de hier en daar bijgevoegde gebeden heerschen, bij al het hooggespannene en verhevene, nogtans ware eenvoudigheid en hartelijke ernst, - met name in het nagebed van de VIIde, eene Nieuwjaarspreek, over den zeer welgekozen tekst, Marc. X:35-40; welk gebed tevens de toepassing uitmaakt, en waarin wij meer Godsdienstig voedsel vonden, dan in de geheele Rede zelve. Hier en daar echter zweemen zij wel iets naar die
soort van Duitsche voorgebeden, welke, in plaatse van de hoogste uitdrukking eener algemeene of bijzondere Godsdienstige stemming, veeleer schetsen zijn der te houdene Leerrede, in den uitwendigen vorm van een gebed gebragt.
Uit het bijgebragte blijkt, waarom wij den Eerw. nieuwenhuis bij uitstek geschikt en als geroepen achten, om tusschen de twee natuurlijke Broedervolken, de Duitschers en Hollanders, ook die echt-broederlijke gemeenschap te handhaven, die hun wederkeerig beter betaamde en nuttiger zijn zou, dan die verachting, uit trage onkunde of lagen naijver geboren, welke thans meer dan ooit den toon schijnt te geven. Dan, om dien schoonen en eervollen post van bemiddeling allezins naar eisch te bekleeden, zoude hij ook nog meer in het midden moeten staan. Van de diepe navorschin-
{==589==} {>>pagina-aanduiding<<}
gen der nieuwere Wijsgeeren, van kant b.v. tot op schleiermacher, in het gebied der bespiegelende Godgeleerdheid en hoogere Zedekunde naar welgevallen gebruik makende, zoude hij die meer naar Hollandschen smaak en trant moeten voordragen; met één woord, hij zoude, als tot Hollanders, ook geheel Hollandsch moeten spreken. Immers tot het echt populaire behoort ook noodzakelijk het nationale, het denk- en taal-eigen van een Volk. Zoo sprak zelfs de Heiland, schoon over geheel andere zaken, nogtans tot Joden Joodsch. Niet alleen zoude hij dus zich moeten onthouden van alle eigenlijke Duitsche woorden en uitdrukkingen (als aanstrenging, zonderbaar, opnemen in zijnen wil, en dergelijken) en zamenvoegingen, (als verdeelingsgrond, lichtnatuur, enz.) of ook Onduitsche, (b.v. ideaal, sympathetisch, sentimenteel, en dergelijken) - niet alleen wezenlijke taalfouten vermijden, den taak, den bron, enz. dat meermalen voorkomt, echter ook eens onder de drukfeilen wordt gerekend) - maar ook alle wijsgeerige kunsttermen of onpopulaire spreekwijzen, die, zoo niet onverstaanbaar, althans stootend zijn voor het Nederlandsche
oor, en in allen gevalle te duidelijk het merk hunner afkomst dragen, (b.v. wereld der verschijnselen, vloed der verschijnselen; het tijdelijk en persoonlijk leven stroomt weg in het meer des eeuwigen, allesomvattenden levens; den Vaderlijken wil in zijne kinderlijke gezindheid opnemen; de verschijning der deugd door de stoffelijke handelingen heen, enz.) Het moge soms moeijelijk vallen, zoodanige spreekwijzen, die op onze wijsgeerige denkwijze gegrond zijn, met andere te verwisselen of te omschrijven, indien men de zaken wil behouden; maar wij houden ons verzekerd, dat de Heer nieuwenhuis hiertoe in staat zijn zou.
Verder behoort tot dat echt populaire, 't welk wij bedoelen, eene groote duidelijkheid en juistheid in beelden en overdragtelijke spreekwijzen, welke ons hier en daar schijnt te outbreken; b.v. bl. 9: ‘Overal ziet de Godsdienstige mensch zich de werken van God, en het groote vraagstuk, derzelver verband en bedoeling, voorgehouden, om in deszelfs beantwoording de stralen der Godheid als in een brandpunt vereenigd te zien; en wederom uit dit de streeklijnen op te sporen van de werking der Goddelijke volkomenheden, gelijk ze uit dit eene middelpunt, als de bron des lichts, in allerlei rigtingen uitstroomen door het

{==590==} {>>pagina-aanduiding<<}
rijk der natuur en geesten, maar alleen van de laatsten met klare bewustheid onderschept kunnen worden.’ In de daad meer eene wis- en natuurkundige operatie, dan eenvoudige Godsdienstige beschouwing! - Bl. 57: ‘De natuur vergunt ons van ter zijde eenige raderen in het werk der schepping te bespieden; maar zij verbergt ons plaat en wijzer, als wij de bedoeling willen opzoeken.’ - Bl. 107: ‘Het zedelijk gevoel is een verterend vuur, dat dag en nacht den zondaar pijnigt, zoo hij met schuldbesef zijne gezindheden en daden aan den toetssteen des gewetens aanstrijkt.’ - Bl. 116: ‘Waar helsche razernijen huisvesten en Duivels zamenwonen.’ Razernijen (Furien) behooren tot de Poëzij, maar niet op den Kansel, en de Duivels dienden er, althans in dezen zin, ook wel af te blijven. Naar ons gevoel ten minste strijden dergelijke harde uitdrukkingen of uitvallen met die kieschheid en gematigdheid, welke de Godsdienstleeraar zichzelven en zijnen hoorderen schuldig is. Van dien aard is ook de uitdrukking, bl. 8: ‘Gelddorstigen, die verdienden, dat hun het goud en zilver gloeijende in den hals wierd gegoten.’ De geheele periode, of liever het beeld, waarin zij voorkomt, schijnt ons duister of verward: hoe toch kan men zich dat alles, wat hier vermeld wordt, als op eenen stroom gebeurende, voorstellen?
Dan onze sterkste aanmerking zou vallen op het slot van de aanspraak bij het Avondmaal, achter Leerr. II, die in eene soort van Parabel is ingekleed: een kring van kinderen, om de bedsponde van hunnen stervenden Vader geschaard, die hen nog eenmaal met veege lippen tot deugd en godsvrucht vermaant, en hun het aandenken aan hem en de herinnering aan dit oogenblik, als eene krachtige aansporing daartoe, aanbeveelt. Van de gelijkenis willen wij niet spreken; zij is treffend en met gevoel voorgedragen, - maar nu het slot: ‘Verbeeld u,’ dus vervolgt de Redenaar, ‘dat hierop de in diepen rouw gedompelde kinderen zich plegtig verbinden, om, zoo lang zij leven, zekere dagen, ter herinnering aan hunnen gestorvenen Vader, statiglijk af te zonderen: dat zij zich dan vriendschappelijk vereenigen; onder zich van den zaligen spreken; zijn beeld voor den geest vertegenwoordigen; de daden, die hij deed, herinneren; de woorden, die hij sprak, herdenken: en dat dan een der oudsten eenen drinkbeker opvat,

{==591==} {>>pagina-aanduiding<<}
en aan den anderen toereikt met te zeggen: Neemt, Broeders en Zusters! deze teug is ter gedachtenisviering van onzen nu zaligen Vader! lang leve zijn beeld in onze harten, zijne daden in onze handelingen!’ - Zou het iemand kwalijk te nemen zijn, indien hem hierbij een geheel ander Gezelschap voor den geest kwame, en dus bij hem ook eene geheel andere stemming bewerkt wierd, dan hier bedoeld wordt? - behalve dat hier de kinderen, d.i. de Discipelen, en niet de Vader, d.i. Jezus, de insteller is.
Onregt zouden wij vermeenen den Heere nieuwenhuis aan te doen, zoo wij niet ook nog met lof gewaagden van de oorspronkelijke Verzen, waarmede hij sommige zijner Leerredenen sluit. In de daad schoone proeven van 's mans dichterlijken aanleg! Jammer maar, dat ook deze ontsierd worden door die zelfde vlekken, welke wij in het geheel hebben aangewezen. Het eerste, achter de eerste Leerrede, vinden wij waarlijk voortreffelijk.
Ziet daar ons oordeel, of veeleer onze karakterschets van dezen allezins belangrijken bundel, zoo wij meenen uit het standpunt van den Schrijver zelven opgemaakt. Wij vreezen niet, dat dezelve zijnen heilzamen en betamelijken invloed op de Gemeente eenigermate zal benadeelen; veeleer vertrouwen wij het tegendeel.
Wij voor ons gelooven intusschen, dat er een veel eenvoudiger en zekerder weg is, dan de hier ingeslagene, om het hoofddoel der Christelijke prediking - algemeene stichting - te bereiken; een weg, die noch door de dorre heiden der letterlijke Uitlegkunde, noch langs de doolpaden der Dogmatiek, noch in de diepten en afgronden der Bovennatuurkunde loopt, maar regtstreeks tot de eenige en zuivere bron leidt, waar het water des levens stroomt. 't Is het hart alleen, 't welk dien weg te vinden en uit die Goddelijke bron te scheppen vermag, zoo als zij in het Evangelie in de volheid des tijds is geöpend. Hier, en hier alleen, is die schat, waaruit een iegelijk Schriftgeleerde, in 't Koningrijk der Hemelen onderwezen, oud en nieuw kan voortbrengen. Doet hij dit met heilige handen, dan zal het oude altijd nieuw en het nieuwe altijd het oude zijn; hij zal zeker van allen, die ooren hebben om te hooren, gehoord en verstaan worden; hij zal allen, zoo niet behagen, althans nuttig zijn, en zij zullen, al is het huns ondanks, moeten uitroepen: Waarlijk, ook deze leert als magthebbende, en niet als de Schriftgeleerden!






{==592==} {>>pagina-aanduiding<<}

Joannis Mulder Oratio de meritis Petri Camperi in Anatomiam Comparatam, &c. accedunt annotationes biographicae et literariae atque descriptio Musei Camperiani. Groningae apud T. Spoormaker. 4to.

In meer dan één opzigt verdient de hier aangekondigde Redevoering, door den Hoogleeraar mulder bij de aanvaarding van zijne waardigheid als Hoogleeraar in de Natuur-, Ontleed-, Heel- en Vroedkunde aan de Groningsche Hoogeschool uitgesproken, onze billijkste lofspraak, en de Redenaar zelf voor zijnen arbeid, waardoor hij ons den rijksten schat, en alles, wat, tot lof van den grooten camper, der vergetelheid moest onttrokken worden, heeft leeren kennen en behouden, den wezenlijksten dank. Het onderwerp niet slechts, maar de veelvuldige aanteekeningen, met de beschrijving van het Natuurkundig Kabinet van wijlen dezen grootsten Ontleedkundigen, handigsten Heelmeester, bedrevensten Vroedkundigen, en in vele andere opzigten hoogst verdienstelijken Man, moeten bij de lezing deze lofspraak wettigen.
Eene levensschets van den weleer Franeker, Groninger en Amsterdamschen Hoogleeraar te geven, kon geenszins het oogmerk des Redenaars zijn; hieraan was reeds op de voldoendste en gepastste wijze door 's Mans eigen verdienstelijken Zoon, den Ridder a.g. camper, en ook elders voldaan: maar aan te toonen, wat de wel onderrigte Arts, die zich met alles heeft versierd, wat langs het uitgestrekte veld der kunsten en wetenschappen is op te zamelen, kan uitwerken, niet alleen tot uitoefening en verrijking der Geneeskunde, maar tot den luister van bijna alle wetenschappen en kunsten; daartoe den grooten camper tot voorbeeld te stellen; zijne onvermoeide pogingen en vlijt in het onderzoek naar de gesteldheid van het dierlijk ligchaam, en zijne verdiensten, vooral met betrekking tot de vergelijkende Ontleedkunde, te doen kennen en door vele voorbeelden te staven, - dit was zijn doel. Hiertoe bepaalt zich opzettelijk de Hoogleeraar, vooreerst, tot de beschouwing van de structuur van het menschelijk ligchaam, door camper's onderzoek naar die der dieren in het helderst licht geplaatst; - vervolgens tot het onderzoek, welke vorderingen de natuurlijke geschiedenis

{==593==} {>>pagina-aanduiding<<}
der dieren door zijnen arbeid gemaakt hebbe; - voorts, hoedanig uit deze zelfde bron de overweging van den ziekelijken toestand van mensch en dieren afgeleid, oude Schrijvers verklaard, kunsten en wetenschappen door hem luister bijgezet, en eindelijk, hoe opgedolven beenderen en tanden tot derzelver geslachten en soorten gebragt zijn; alles ter stavinge, wie en wat camper was, hoezeer hij noch oefening noch kosten gespaard heeft, om alles tot het volledigste en rijkste Kabinet bijeen te verzamelen, wat slechts dienstbaar zijn kon ter versieringe der ontleedkunde, of met nieuwe uitvindingen vermeerderen, of andere kunsten en wetenschappen luister bijzetten, of eindelijk tot de verklaring der opgedolven dieren iets kon bijdragen.
Ware de Redevoering voor eenig uittreksel vatbaar, gaarne zouden wij onze Lezers eene proeve van de behandeling mededeelen. Liever bevelen wij dezelve, in haar geheel, en vooral ook de hoogst belangrijke Aanteekeningen, die een' rijken schat bevatten, alle beminnaars der ontleedkunde, der natuurlijke geschiedenis, en alle vereerders van de uitmuntendste bekwaamheden, ter herhaalde lezing aan.

Φιλομαθιαε τα. Εποραδην. α. Miscellaneae Doctrinae Liber Primus. Amstelodami, apud P. den Hengst. 1809. 8vo. pp. XII. 212.

Onder dezen titel van Letterkundig Mengelwerk, achtervolgt de Hoogl. wyttenbach zijn vorig Tijdschrift, onder den naam van Bibliotheca Critica, sedert tweeëndertig jaren, uitgegeven, en thans geëindigd. Ieder letterminnaar zal zich in de voortzetting van dezen arbeid verheugen, die gewisselijk, door des Hoogleeraars erkende verdiensten in dit vak, zeer veel bijdraagt ter stavinge en uitbreidinge der ware geleerdheid, en zal hem alzoo gaarne alle gezondheid en lust toewenschen, om deze taak, te midden van nog vele andere geleerde bemoeijingen, in zijnen reeds ver gevorderden leeftijd, voort te zetten. De verdeeling is dezelfde, als de voorgaande, in Beoordeelingen, bijzondere Bijdragen, en een kort Verslag van merkwaardige Voorvallen en Boeken, die de letterkunde betreffen.

{==594==} {>>pagina-aanduiding<<}

Het eerste vak der Beoordeeling is bijzonderlijk gerigt ter wederlegginge van den bekenden Latijnschen Brief van den Hoogl, p. van hemert, door ons in No. XI. van ons Tijdschrift opgegeven. Een tweede Druk van den laatstgemelden Brief behelsde een Voorberigt, waarin de Schrijver, nadat hem ter ooren was gekomen, dat de Hoogl. wyttenbach niet zoude antwoorden, denzelven op nieuw uitdaagt tot redding van zijne eer. Deze uitdaging heeft dan ook niet te vergeess gewerkt. De wederlegging bedraagt niet minder dan 155 bladzijden. Haar opschrift voert den Griekschen titel: καθαρειον of middel tot verzoening. In hoe ver dit middel geschikt zij om het gezegde doel te treffen, zal de Lezer welligt uit den inhoud zelf het beste opmaken Het stuk is verdeeld in 29 gesprekken, gelijk aan die, welke in de Bibliotheca Critica Vol. III. Part. IV. tusschen den Hoogleeraar en zijne Vrienden, onder de verdichte namen van Critobulus en Philalethes, voorkomen. Dezelven, ieder afzonderlijk, volgens den ganschen inhoud, te vermelden, laat ons bestek niet toe. De eerste drie dienen, als het ware, ter inleidinge; het 4de handelt over het motto, door van hemert op den rug des titels uit eene Redevoering van Ruhnkenius overgenomen; het 5de over de inleiding van van hemert's Brief; het 6de over het algemeene oordeel wegens van hemert, en deszelfs bemoediging tot antwoorden door de Kantianen; het 7de, na eenen zijdelingschen uitval op de beoordeeling van wyttenbach's geschrift in een ander Maandwerk, een algemeen overzigt van van hemert's Brief; het 8ste eene verdediging van een gezegde wegens Kant, als onkundig in de letteren en de geschiedenis der
wijsgeerte; het 9de tot het 18de eene verdediging, dat de opgave van het Kantiaansche stelsel, als uit de schriften van Kant zelf genomen, in de Bibl. Crit. naauwkeuriglijk is geschied; het 19de over de vereering der Kantiaansche wijsgeerte; het 20ste en 21ste over de beoordeeling van wyttenbach's dolingen in den Schouwhurg der Nederlandsche Letterkunde; het 22ste en 23ste, welk laatste getal, bij vergissing, tweemaal gesteld is, over van hemert's Grieksche aanhalingen, beschuldiging tegen wyttenbach wegens ongrieksche uitdrukkingen, en onzuiver latijn; het 24ste over eenige aantijgingen omtrent wyttenbach's vergissingen in de opgave van van hemert's studiën, en des eersten nijd te-
{==595==} {>>pagina-aanduiding<<}
gen wijlen den Hoogl. Luzac; het 25ste over de beschuldiging van wyttenbach's fouten tegen de versmaat; het 25ste nogmaals, (verkeerdelijk dus gesteld,) over de aanklagt tegen wyttenbach wegens van hemert's vleijerij van den Hoogl. van der Meersch, en het noemen van H. de Bosch; het 26ste over van hemert's onbezonnene uitdaging; de 27ste en 28ste Afdeeling behelst eenen goeden raad aan van hemert, om hem te doen bedaren en te genezen; wordende zulks eerst door Critobulus, bij wijze van gesprek, en daarna door wyttenbach zelf briefsgewijze medegedeeld; het 29ste, eindelijk, behelst het slot ter verontschuldiging en tot afscheid aan den Lezer.
Zoodanig is de inhoud van deze uitvoerige wederlegging. Een ieder, die met wyttenbach's letterkennis bekend is, zal natuurlijkerwijze in deze voordragt al dat vernuft, alle die vinding, al dat boertige, al dat scherpe vermoeden, welk, volkomen in den geest der Ouden, slechts eenigzins tot het oogmerk dienen kan. Ook levert de form van gesprekken, en laatstelijk van eenen brief, eene natuurlijke aanleiding, om elke afzonderlijke aanmerking te doorspekken met het echte Attische zout, dat het verhemelte prikkelt: dan, of de Hoogl. van hemert zich daarmede voldaan zal vinden? of de wederlegging, vooral omtrent het regte verstand en de juiste voordragt van het Kantiaansche stelsel, volkomen zal geoordeeld worden? en bijzonderlijk, of de overal voortgaande scherts als middel ter bevrediging zal dienen? moet de Recensent zeer betwijfelen. Hij verlangt alleenlijk van den Hoogl. van hemert, indien dezelve nogmaals zal schrijven, een bezadigd antwoord, met weglating van alle boerterij, als welke het vernuft, maar geenszins het oordeel bevredigt. Het geleerde Publiek kan, onzes inziens, uit de gedrukte Latijnsche stukken het geschil genoegzaam kennen en beslechten. Voor den Hollandschen Lezer zal welligt eene korte beantwoording, in een of ander Tijdschrift, met des Schrijvers naam voorzien, genoegzaam wezen. Langs dezen weg zoude inderdaad een twist worden geëindigd tusschen een tweetal mannen, ieder in zijnen kring beroemd en verdienstelijk, wier aanhoudende en dikwerf onverzoenlijke veete voor menschheid en letteren niet dan schadelijk moet werken. Beide zullen zij de les van Seneca indachtig zijn: Omne hoc quod vides, quo divina

{==596==} {>>pagina-aanduiding<<}
atque humana conclusa sunt, unum est: membra sumus corporis magni. Natura nos cognatos edidit, cum ex iisdem et in eadem gigneret. Haec nobis amorem indidit mutuum, et sociabiles nos fecit: illa aequum justumque composuit: ex illius constitutione miserius est nocere, quam laedi. - Magna laus est, si homo mansuetus homini est. Epp. 95.
Onder de Bijdragen behooren een tweetal Grieksche Verhandelingen van den Stoicijnschen musonius, die ten tijde van Nero leesde, over de vrouwelijke Opvoeding, en eene Levensschets van wijlen den beroemden Franschen Geleerden, den Baron de sainte-croix, op den 11den van Lentemaand dezes jaars 1809 te Parijs overleden; waarvan het eerste stuk met verbeterde lezingen verrijkt, het laatste met alle de gewone kunst-eenvoudigheid des volkomenen letterkenners geschreven is.
Het kort Verslag van Boeken en Zaken behelst de opgave en beoordeeling 1) van g.l. mahne Epicrisis Censurarum Bibliothecae Criticae Vol. III. Part. III. 2) van j.th. netscher Disputatio Jurid. Literar. Inaug. de M. Tullii Ciceronis Oratione pro A. Lic. Archia Poëta. 3) berigt wegens den Heidelbergschen Hoogleeraar creuzer, in de plaats van wijlen den Hoogleeraar Luzac, aan Leiden's Hoogeschole beroepen, als die, zijnen post hebbende willen aanvaarden, door verandering van klimaat en zwakheid, naar zijne vorige standplaats is terug gekeerd. 4) van nonni Dionysiacorum Libri 6, uitgegeven door g.h. moser, met eene Voorrede van f. creuzer, Heidelb. 1809 5) van a. mureti Scripta Selecta, curavit c.ph. kayser, met eenen Brief van creuzer aan den Uitgever, Heidelberg. 1809. 6) van j. morell's aan den Hoogl. wyttenbach toegezondene Schriften, waarvan de laatste in de volgende stukken dezer Letterkundige Mengelingen breeder denkt te gewagen, en eindelijk 7) eene herhaalde Aanvrage wegens de Brieven van Ruhnkenius en deszelfs Handschrift van Plutarchus Zedeschriften, en uitnoodiging van alle uitlandsche Geleerden, om zich de Boekerij der Leidsche Hoogeschole ten nutte te maken: alle welke korte voordragten in des Hoogleeraars gewonen trant meesterlijk geschreven zijn.





{==597==} {>>pagina-aanduiding<<}

Zedekundige Schoonheden der Ouden, of keur van Spreuken, Gezegden en Verhalen, getrokken uit Latijnsche Schrijvers, door N.G. van Kampen. Hde Deel. Te Haarlem, bij F. Bohn. 1808. In gr. 8vo. 280 Bl.

Met dubbel verdienden lof hebben wij het Eerste Deel dezes Werks aangekondigd, en te dier gelegenheid des Heeren van kampen's geheele plan ontvouwd. Wij mogen overzulks onze Lezers derwaarts henen wijzen (*). - De voortzetting ligt hier voor ons.
Met lof gewaagden wij van de korte, fraaije en doelmatige Levensberigten der Schrijveren, door hem gebezigd; en aangemerkt de Opsteller, in het thans uitgegeven Deel, zich bediend had van drie Schrijvers, bij het voorgaande niet gebezigd, te weten suetonius, quintilianus en aulus gellius, oordeelde hij het gepast, ook zijne Lezers, in een Berigt voor dit Tweede Deel, met die Mannen bekend te maken. Hij doet zulks met die kortheid en doelmatigheid, welke wij, ten aanzien van de Levensberigten voor het Eerste Deel, prezen.
De Hoofdinhoud van het voorhanden liggend Deel heeft ten opschrift: Verpligtingen van den Mensch in 't algemeen. Voorts handelt hij over de Gronden der Zedelijkheid; over de Verpligtingen van den Mensch aan het Opperwezen; over den Lust tot Wijsheid en Wetenschap. Verder zamelt hij op, wat de Ouden gezegd hebben over Arbeidzaamheid, Regtvaardigheid, Oorlogsregten, Goede Trouw, Waarheidsliefde in doen en spreken; geeft eene vergelijking op van gestrenge en zachte Deugd; laat zich bepaald hooren over Menschlievendheid, Goedertierenheid, Weldadigheid, Verzoenlijkheid, Medelijden en Dankbaarheid. Op deze Deugden volgen de zwarte Ondeugden, Ondankbaarheid, Wreedheid, Onverzoenlijkheid, Valschheid, Trouweloosheid en Verraad.
Meer Geschiedenissen in dit, dan in het voorgaande Deel, voorkomende, waren er eenige onder, welker aanhaling meer ophelderings, uit de gelegenheid en omstandigheden ontleend, vorderde, dan voegelijk in eene korte aanwijzing aan den voetder bladzijde kon geschieden. In die gevallen dient eene tusschenvoeging, wel-
{==598==} {>>pagina-aanduiding<<}
ke den Lezer in het standpunt brengt, noodig, om het bedoelde geval, en het te dier gelegenheid gezegde of gebeurde, regt te doen bevatten. Dan in dit alles heeft hij de kortheid zeer in acht genomen, om den Lezer te onderrigten, zonder hem van het doel te verwijderen. Eene handelwijze, welke nuttig is en lof verdient, wanneer men in aanmerking neemt, voor welke personen hij zijnen arbeid voornamelijk heeft ingerigt, in de Voorrede des Eersten Deels ontvouwd, en door ons in de Aankondiging overgenomen.
Het lijdt geen tegenspraak, of de Deugden, hier aangeprezen, en de Ondeugden, hier gewraakt, door de stem der oude Wijsgeeren en de pen der Geschiedboekeren, zijn van dien stempel, dat hunne gezegden deswegen, in onze tale, eene meerdere bekendheid hebben, dan over 't algemeen de stoffe, in het Eerste Deel behandeld; doch zij vielen in des Schrijvers plan, en heeft hij op een' oordeelkundigen trant dezelve bijgebragt. Alleen zullen sommige aangetogene plaatsen, van seneca inzonderheid, wat lang vallen; doch deze Schrijver moest bijgebragt worden, gelijk hij schreef.
Voorbeelden aan te halen van de hier aangevoerde plaatsen, spreekt van zelve, behoort tot het plan onzer Letteroefeningen niet. Onvermeld kunnen wij niet laten, hoe van kampen zich een warm vriend van het Christendom betoont, en in dit Deel, even als in het vorige, veelvuldige gelegenheden aantreft, om des blijk te geven; doende zulks op eene ongedwongene wijze, en in eenen trant, die aanduidt, hoe hij uit volle overtuiging zijns harten spreekt. Het schoone, het treffende der Heidensche Wijzen verdonkert en verzwakt hij niet, en soms strekken zijne korte aanmerkingen, om Christenen, die de Leer des Christendoms verbasterd en misvormd hebben, of slecht beleven, naar verdiensten te gispen; doch altoos met die zedigheid en behoedzaamheid, welke beide zoo zeer de pen van van kampen besturen.
Een gunstig ontvangen van zijnen verdienstelijken arbeid moedige den jeugdigen Schrijver aan, die bij beide de Genootschappen van teyler zich met zoo veel lofs heeft bekend gemaakt, en met Eeregoud en Zilver werd bekroond.





{==599==} {>>pagina-aanduiding<<}

Gedichten van Jan-Frederik Helmers. Iste Deel. Te Amsterdam, bij Immerzeel en Comp. 1809. In gr. 8vo.

Vruchtbaar waren menigmaal de verschillende tijdperken onzes Vaderlands, van deszelfs eerste beschaving tot op heden, in vernuften, die der Goden kunst, hetzij dan met minderen of meerderen smaak, beoefenden: doch nooit was een tijdperk aanwezig, als het tegenwoordige, waarin een aantal mannen, vol van echten dichtgeest, gevoel aan smaak, smaak aan kunde, en dezen aan de grondbeginselen van het ware en schoone in het naauwst verband wisten te paren. Onder dezen verdient gewis de Heer helmers geene geringe plaats. Waar men zijne verzen gadeslaat, overal vindt men vuur en kracht van voorstelling, waardoor het onderwerp aan alle zijden levendig schittert; wij ontmoeten eene taal, welke zich ver boven het onrijm verheft, vol van allerlei vergelijkingen, tegenoverstellingen, figuren en sieraden, die overal afsteken; de vinding huwt zich aan den smaak; de versmaat is, naar den aard des onderwerps, doorgaans wel gekozen; de plaatsing der woorden is welluidende, en, hetgeen niet altijd het geval is bij andere Dichters, men ontwaart in hem eene ongemeene belezenheid, kennis en goed gebruik van de voorstellingen der oudheid, weleer tot wansmaak overdreven, en doorgaans eene keuze van onderwerpen, die of door hunne nieuwheid verrassen, of door hunne belangrijkheid boeijen: in één woord, in alle zijne stukken, doorgaans aan den hoogen ernst gewijd, heerscht eene beoefening van het schoone en verhevene, welke het oogmerk van alle dichting bereikt, door, in den volsten zin des woords, te behagen.
Dit vonnis oordeelen wij te moeten vellen over dit eerste Deel van des Heeren helmers Gedichten. Deszelfs inhoud verdeelt zich in Leerdichten, Lierzangen en Mengeldichten, omtrent wier aanleiding, in de Voorrede, gewaagd wordt. De eerste behelzen eene beschouwing van het Zonnestelsel, de Drukkunst, den Wereldburger en Apollo.
Dat van het Zonnestelsel bevat eene wijs geerige voorstelling van de wording, de verwisselingen, het verband, de orde en schoonheid der wereld, van bijzondere oogpunten ontleend, waarin een vrij geregelde gang van denkbeelden de beschrijving verzelt; doch bij uitnemendheid onderscheiden door het levendige tafereel, dat overal werkt, door het vuur der welsprekendheid, dat overal warmte verspreidt, en het gevoel des lezers alom verrukt, vermeestert. Of het stelsel van Buffon of van De Luc in deze voordragt gevolgd zij; of deze zich, van alle zijden, door eene gestrenge waarheid aanbevele; dan of de lezer, hier en daar, van des Dichters gevoelen verschille:

{==600==} {>>pagina-aanduiding<<}
dit alles doet niets ter zake; hij wilde door dichterlijke leering behagen, en dit oogmerk wordt door hem bereikt: het gevoel van het schoone en verhevene, en daarbij tevens van het goede, wordt in den lezer opgewekt en gevoed. Zelfs daar, waar de Dichter eindigt, ontlast zich het nadenken in eerbiedige bewondering.
De Drukkunst is een meesterstuk van schilderingen, in de ontvouwing van haren bijkans onbegrensden invloed op de maatschappij; en, hoe beschrijvende zulk een vers uit zijnen aard ook zoude mogen gerekend worden, de Heer helmers voert deze beschrijving tot eene hoogte, welke het verstand bevredigt, het hart roert, den lust tot wetenschap aanvuurt, en het onderwerp alzoo in alle zijne kracht doet uitkomen en werken. Meesterlijk, herhalen wij, zijn de vergelijkingen en beelden, waarmede dit stuk versierd, niet overladen is.
Het gedicht, getiteld de Wereldburger, is vol van krachtige voorstellingen, daar het de uitspraak en den eisch der rede schetst, in tegenoverstellinge van den woesten mensch en de bedorvene maatschappij, en deze laatste wederom in eenen beperkten zin, bij tegenzetting van de gansche redelijke wereld als één huisgezin, waartoe alle menschen, en dus ook ieder mensch op zich zelf als lid, behooren. Alleenlijk zouden wij alhier het uitgerekte van den aanvang afkeuren, die bijkans vijf bladzijden beslaat. Ook behaagt ons minder de gang van denkbeelden, die ongelijkmatige sprongen heeft, zoo als op bl. 56 en 57, alwaar eerst de moedige dood, en daarna de standvastigheid, des Wereldburgers voorkomt. Nog zoude, naar onze gedachten, het beeld des Wereldburgers beter uit den mensch zelf, die naar vaste begrippen handelt, meer uit den wijsgeerigen menschenvriend geput worden, die overal den mensch zoekt, vindt en bemint, dan uit de woelige staatkunde, of het bloedige oorlogsveld.
Het vers, dat den titel van Apollo voert, draagt mede overal kenmerken van eenen geoefenden dichterlijken geest, die de hooge oudheid doorkruist, om uit dezelve telkens nieuwe stof voor zijn tafereel en deszelfs bijkomende sieraden op te delven: doch ook hier steekt het lange verwijl bij één gedeelte, als dat van het nedervellen des Pythons, te veel af bij de overige deelen, die daardoor min belangrijk voorkomen. De telkens veranderende versmaat geeft aan dit beschrijvende gedicht eene zonderlinge levendigheid en zwellende verheffing, waardoor het tot de Dithyrambe nadert. Daar de Dichter zelf, in zijne Voorrede, zulks slechts als fragment opgeeft, moge ook dit onvolledige alhier gelden. Wij durven echter den Heer helmers verzoeken, om datzelfde onderwerp bij nadere gelegenheid in zijn geheel te behandelen, als ongemeen uitlokkende voor de verhevene vlugt van zijn dichterlijk genie.
De vijftien Lierzangen, waarmede het eerste Boek in dit

{==601==} {>>pagina-aanduiding<<}
Deel aanvangt, zijn gewijd aan de Vaderlandsche Dichters; aan Willem den Eersten; aan de Zedeleer; aan den Geest des Kwaads; aan Nederland, in 1672 en 1678; aan het Museum van aloude Standbeelden en Schilderijen te Parijs; aan de Roos; aan mijne Landgenooten; aan den Keizerlijken Plantentuin te Parijs; aan het Vaderland; aan Antoninus Pius; aan Cata te Utika; aan het Vaderland, en aan God. Ieder derzelven heeft eene onderscheidende waarde; niet één is middelmatig; overal verheft zich de kunst, en zij werkt met vollen nadruk op het hart. Bij uitzoudering, echter, behaagden ons de schetsen der Musaea en van den Plantentuin te Parijs, en de afbeelding der Roos, als waarin de Dichter, naar ons gevoel, zich zelf heeft overtroffen, te meer om dat schilderachtige en bevallige van natuur en kunst, hetgeen alhier bij den hoogen ernst der overige stukken zoo zeer afsteekt. Slechts ééne aanmerking houde de Dichter ons ten goede; zij betreft de fout der meeste Lierdichters; namelijk, dat de zangen veel te lang zijn, als mogende zich op het hoogst tot 9 of 10 strophen bepalen.
Het slot dezes Deels behelst de Mengeldichten, getiteld: Lijkzang op het Graf van Nederland, 1795; Zucht naar Italiën; Aan eene Tooneelkunstenaresse, na het spelen van de Antigone in het Zangspel Edipus, en Aan het Publiek in den Amsterdamschen Schouwburg, ter sluiting van het Tooneel den 9den van Bloeimaand 1801. Ook van dezen geldt een zelfde oordeel, als te voren wegens de andere stukken. Vinding en kracht openbaren zich allerwegen. De gansche voorstelling rijst telkens in nieuwe gedaanten, door de afwisselende kunst, welke hare vergelijkingen, tegenstellingen, uitroepingen enz., gepastelijk bezigt, om de aandacht te boeijen, en het hart te vermeesteren.
Dank zij alzoo den Heer helmers voor dit geschenk, hetgeen de Hollandsche Dichtkunst op nieuw verdedigt tegen de blaam, waarmede niet zelden onkundige en verwatene Vreemdelingen haar bezwalken. De gebreken, die wij daarin aanstipten, betreffen meestal, niet het wezen, maar de form. Eene enkele keer misten wij eene goede ordonnantie. Meermalen mishaagde ons de Inleiding; als te lang en ook wel eens van een te ver verwijderd voorwerp ontleend, zoo als in het gedicht van den Wereldburger, welk met eenen treurigen aanhef van Neêrlands verloren roem begint. Ja, hoe zeer ook het eigen gevoel des Dichters, ten aanzien zijner gekozene stoffe, zich niet gemakkelijk laat bepalen, smart het ons echter, dat dit gevoel in den Heer helmers aldaar, bijkans altijd, tot een uiterste gedreven wordt, wanneer hij verschillende tijdperken zijns Vaderlands bezingt, waarin de staatkunde eenen anderen gang hield, dan

{==602==} {>>pagina-aanduiding<<}
wel met zijne denkwijze scheen te strooken. De Lijkzang, bij voorbeeld, op het Graf van Nederland in 1795, moet het zedelijke gevoel kwetsen dier edele mannen, die, naar hunne overtuiging van pligt, gedacht hebben, het toenmaals reeds diep gezonken Vaderland te moeten redden. Waar is hier de maatstaf, welke de waarheid des oordeels beslist? En de Dichter althans, die het schoone gevoelt en verheft, moet zich zorgvuldiglijk hoeden, om het goede, dat hij in zich zelven toont te waarderen, in anderen zijner natuurgenooten niet te verloochenen. Van daar hadden wij gewenscht, dat die gispende toon omtrent staatkundige denkwijze en handelingen, die zoo vele gedichten in dezen bundel ontsiert, na het verloop van zoo vele jaren, waarin de eerste drift eener vurige verbeelding gewisselijk moet bekoeld zijn, bij de herziening vóór de uitgave ware gematigd geworden. Wij nemen alzoo deze gelegenheid waar, om zulks ter behoedingen aan te prijzen aan alle andere, bovenal jongere, Dichters, die zich gaarne eenen meester kiezen ter navolginge; daar elke zwartgallige voorstelling van een donker voorledene en tegenwoordige, elke schok van hartstogt, die het oog van het voorwerp verwijdert, niet alleen niet behagen kan, maar ook gansch en al buiten de harmonie der geheele kunst ligt. Liever prijzen wij de overige schoonheden dezer kunstverzameling aan alle jonge beoefenaren aan, als voortreffelijke modellen, om daaruit de kunst zelve af te zien, bovenal in het vak der geschiedenis en oudheidkennis, waarin de Heer helmers door en door ervaren is, en waarvan hij een zoo treffelijk gebruik weet te maken. De Lierzang, getiteld: de Roos, deelen wij, ter proeve, in zijn geheel mede.

	De roos.
Lente, kom met uw gespelen; 
't Roosje zal de schepping streelen, 
't Roosje brengt en vreugd en min. - 
Kom, hoor 't schateren der velden 
Met gejuich uwe aankomst melden, 
Schoone Bloemenkohingin! 
 
In een' gloed van zonnestralen 
Deed Natuur de schepping pralen, 
Bij het uur van uw' geboort'; 
Allerwegen hingen kransen; 
Bij der Veldgodinnen dansen 
Werd alom uw lof gehoord. 

{==603==} {>>pagina-aanduiding<<}

Libans kruin boog' op zijn' Ceder, 
Zie van daar op 't aardrijk neder 
Rookend in den ochtenddauw; 
Maar bij al het bloemgemengel 
Prijkt gij op uw' groenen stengel, 
En schiet aller glansen flaauw. 
 
Toen gij met een schuchtig beven 
Uit uw knopje tradt in 't leven, 
Juichten u de Nimfen toe; 
Blijde nachtegalen zongen; 
't Bosch kreeg ooren, 't woud kreeg tongen, 
Uwen lof nooit zingensmoe. 
 
Gouden zomervogels sloegen 
Blij de vlerkjes, windjes droegen 
Door de lucht uw' balsem rond; 
't Hart der meisjes sloeg u tegen, 
Paarlen, door heur haar geregen, 
Praalden op uw rooden grond. 
 
Om der schoonen hart te vangen, 
Gloeijen zij met rozenwangen 
In der dichtren tooverlied; 
De onschuld, op haar uitgegoten, 
Is uw knopje, naauw ontsloten, 
't Welk zich schuw den Zefir biedt. 
 
Als een bruid uit Junoos tempel 
Wederkeert, wordt ze aan den drempel 
Als de ontloken roos begroet: 
Komt zij t'huis, een rozenregen 
Golft haar van de landjeugd tegen; 
Roosjes bloeijen voor haar' voet. 
 
Ja, Anakreon, de zanger, 
Van Cythere en Bacchus zwanger, 
Vlecht u om zijn blijden nap: 
't Juichend volk strooit langs de paden 
Van de Goôn uw zachte bladen, 
Kranst daar meê heur priesterschap. 
 
Als me een vriend is weggevloden 
Naar het somber rijk der dooden, 
Plant ik rozen op zijn graf; 
Op den weg naar Plutoos rijken 
Mogen zij als kransen prijken, 
Die de vriendschap aan hem gaf. 

{==604==} {>>pagina-aanduiding<<}

'k Hoor u zelf door vromen loven; 
Huiverend' slaan zij 't oog naar boven; 
In het zalig Paradijs 
Zien ze u bloeijen onder palmen; 
Daar strekt gij, bij 't vreugdegalmen, 
De onschuld en de deugd tot prijs. 
 
Roosje! 'k wil uw hoogtijd vieren; 
Zonnen zie ik vonklen, zwieren 
Aan den heldren hemelboog; 
De avondster met al haar stralen 
Kan bij u in pracht niet halen, 
Heeft min schoonheid in mijn oog. 
 
Teedre Koningin der bloemen, 
'k Wil u altoos zingen, roemen, 
Gloeijend in den zonneschijn; 
Zinlijk beeld van 't lieve leven, 
'k Zag u worden, 'k zie u sneven; - 
Dit zal ook mijn lot eens zijn. 





Vaderlandsche Oranjezucht. Door Mr. Wm. Bilderdijk. Leipzig MDCCCV. In gr. 8vo. 221 Bladz.

Wanneer wij deze Vaderlandsche Oranjezucht met andere stukken, dezer dagen in net licht verschenen, en vooral met zekeren Wapenkreet vergelijken, dan weten wij naauwelijks, wat wij van den Dichter bilderdijk denken moeten. Zoo deze stukken nameloos waren uitgegeven, houden wij ons verzekerd, dat niemand, hoe zeer ook met den stijl en de poëzij van den Heer bilderdijk bekend, op het vermoeden zoude gekomen zijn, dat zij denzelfden man tot maker hadden. Hier toch scheld en raast en tiert en vloekt men tegen de Franschen; elders scheldt en raast en tiert en vloekt men tegen de Engelschen. Hier wordt de gehechtheid en trouw, de hartelijke, nimmer veranderende, eeuwig blijvende gehechtheid en trouw aan het Huis van Oranje uitgedrukt; elders de even sterke gehechtheid en trouw aan Koning lodewijk enz. Het is waar, de tijden en omstandigheden zijn veranderd, en de wijze en verstandige man schikt zich naar die verandering van tijden en omstandigheden. Bilderdijk is niet meer de uitgeweken Hollander, die in Engeland of Brunswijk eene wijk- en vrijplaats zoekt, en hij behoeft dus het vriendnaburig en billijk Albion (zoo als hij het zelf noemt) niet meer te ontzien. Het aanhangen en vleijen van het vernederd, en van alle magt ont-
{==605==} {>>pagina-aanduiding<<}
bloote, Huis van Oranje zoude thans ook ondoelmatig kunnen schijnen. De vijanden zijn thans vrienden en de vrienden vijanden geworden - dit is zoo de loop der wereldsche zaken. - Maar het razen en vloeken op 's Mans voormalige vrienden, de Engelschen, op zulk eenen toon, is toch wat sterk, en, hoe men het ook neme de accommodatie zal velen verwonderlijk voorkomen. Dan - er gebeurt zoo veel in deze dagen, hetwelk ons te voren onmogelijk toescheen, dat het bekrompen zoude wezen, zich over eenen enkelen Dichter te verwonderen. En blijft de Mensch niet
altijd voor zichzelven een raadsel? Is hij niet het onbegrijpelijkste wezen onder de zon? Wie is er, die hem kan doorgronden! - Hoe waar zingt niet boileau:

Voilà l'Homme en effet. Il va du blanc au noir. 
Il condamne au matin ses sentimens du soir. 
Importun à tout autre, à soi-même incommode, 
Il change à tous momens d'esprit comme de mode; 
Il tourne au moindre vent, il tombe au moindre choc, 
Aujourd'hui dans un casque, et demain dans un troc. 

Ook moeten wij, van den anderen kant, den Heere bilderdijk het regt doen van te erkennen, dat hij, zoo men de zaak naauwkeurig beschouwt, niet zoo ongelijk met zichzelven is, als het oppervlakkig wel schijnt, en dat de opgemerkte strijdigheden misschien slechts in schijn bestaan en heel wel te plooijen zijn. Immers heeft de Man zich nog al veel bezig gehouden met het vermelden van Vorsten-lof. Die Vorsten hadden verschillende betrekkingen. Natuurlijk moest de Dichter zich daarnaar schikken, en het is zeer consequent gehandeld, dat hij, zoo er dan volstrekt moest gevloekt worden, dan ook telkens de vijanden van den Vorst, wiens lof hij bezong, vervloekte.
Ja maar, zal men zeggen, waartoe dan die oude gevoelens, welke men niet meer aankleeft, maar met de oude Vorsten heeft verwisseld, nu nog openlijk bekend gemaakt en door den druk vereeuwigd? - Ons antwoord is gereed. ‘De Vaderlandsche Oranjezucht is, blijkens den Titel, reeds in 1805 te Leipzig uitgekomen.’ Er zijn er wel, die willen, dat deze titel mede reeds onder de gedichten, of liever verdichtingen behoort, en dat deze Oranjezucht niet te Leipzig in 1805, maar te Amsterdam in 1809 zoude zijn gedrukt. Doch wij, voor ons, gelooven, dat deze meening ten eenemale ongegrond zij. Hoe! een man, als bilderdijk, zoude thans verzen in het licht geven, welke, op het zachtst uitgedrukt, eene strekking zouden kunnen hebben, om oude, door den tijd reeds geheelde, wonden weder open te rijten, haat en bur-
{==606==} {>>pagina-aanduiding<<}
gerlijke verdeeldheden weder op te wakkeren, vergeten grieven weder levendig te maken? Hoe! een man, als bilderdijk, de Vriend en Vereerder van onzen koning, zoude in deze dagen de Franschen, welke onze bondgenooten zijn, Vorstenmoordenaars, ontmenschte Gieren, 's Afgronds scharen, met Gods vloek gemerkte Vreemden noemen? van Fransche gruwelvlammen spreken? zoude zijne vroegere voorspelling, dat wij Nassau's Erfgebied eerlang hersteld zullen zien, zijne vorige uitroepingen, dat Oranje grooter naam is dan alwat schepter torscht, dat Neêrland geen' nood heeft, zoo lang Oranje leeft, enz. enz. thans nog in druk herhalen? Hoe! een man, als bilderdijk, zoude in dezen tijd, nu
vergetenis en vereeniging de leus moest zijn, en ieder zich beijveren moest, om de harten van alle Burgers met liefde en eensgezindheid te vervullen, alle handen te doen in één slaan, ten einde het veege Vaderland, met Gods hulp, nog te redden en voor een geheel verderf te beveiligen, zoo vele, wel van hem in gevoelens verschillende, maar daarom niet minder brave en achtenswaardige, Landgenooten op nieuw ergeren met verachtelijk te smalen op oldenbarneveld en de witten, - waardoor hij toch nimmer iets goeds konde stichten, maar verwachten moest, dat men, magtspreuk met magtspreuk beantwoordende, hem met zijne eigen verzen toeriep:

‘Zie daar 't rechtvaardig eind van de onrechtvaardigheên. 
Beeft Vorsten, wankelt ge ooit in 't heilig recht te schragen! 
Geeft de onschuld niet ten roof aan 't opgeruid gemeen: 
Die 't onrecht van u eischt, zal haast uw leven vragen!’ 

Neen! wij kunnen dit niet gelooven. Het komt ons, integendeel, waarschijnlijk voor, dat deze Gedichten, te Leipzig in 1805 gedrukt en uitgekomen zijnde, destijds wegens de tijdsomstandigheden niet in Holland konden worden ingevoerd en openlijk bekend gemaakt. Het ware, intusschen, te wenschen geweest, dat de Autheur, in een Naschrift, of op eenige andere wijze, hieromtrent eenige opheldering gegeven had.
Wat hiervan wezen moge - wij hebben nu eenmaal de Vaderlandsche Oranjezucht in Holland ontvangen. Nut kan dezelve nimmer stichten, en poëzij, al is zij dan ook nog zoo schoon, kan ons niet roeren, niet verheffen, niet beter en edeler maken, wanneer zij aan wrevel, haat en partijschap wordt dienstbaar gemaakt. Dan verliest deze Goddelijke kunst al haren Goddelijken luister. Dan vergeet de Zanger zijne verhevene roeping en heilige pligten. Hij zingt niet meer voor zichzelven, voor de Zanggodinnen en de Nakomelingschap. maar blijft hangen aan het stof van het vergankelijk tegenwoordige, ontwijdt zijne snaren met toonen, die slechts gehoord

{==607==} {>>pagina-aanduiding<<}
worden in den tijd, waarin hij leefde, slechts voor weinige tijdgenooten verstaanbaar zijn, en zelfs nog in dien tijd weder verstommen.
Daar het echter onze gewoonte is, alles, zoo veel mogelijk, aan te wenden tot ons eigen nut en voordeel, hebben wij deze Oranjezucht ook daartoe zoeken te gebruiken, en wij hebben er wezenlijk voordeel uit getrokken.
Wij hebben, namelijk, den Heere bilderdijk wat nader kennen geleerd.
Dat hij een zoogenaamd Oranjeman, en wel een sterk Oranjeman geweest is; dat hij over eenige (zoo wel staatkundige als wijsgeerige) onderwerpen zijne eigene, somtijds vrij zonderlinge, gevoelens had, b.v. kinderachtig was ingenomen voor den Geslachtsadel; zich vrij wat liet voorstaan op het bloed van teisterband; geloofde, dat deugden en voortreffelijke eigenschappen, met alles, wat edel en groot mag genoemd worden, altijd van ouders op kinderen overerven, en dat adelijk en edel, zelfs in het dagelijksche leven, woorden van dezelfde beteekenis zijn, wisten wij reeds. Maar hoedanig een Oranjeman hij geweest is, en tot welke klasse van Oranjelieden hij behoorde; hoe hij zich als Hofdichter jegens de hooge personaadjen, die het voorwerp zijner zangen waren, gedroeg, en met hoe veel regt hij aan den Erfprins konde zeggen:

‘Verdenk geen Neêrlandsch hart van ongrootmoedig vleien!’ 

dit - en meer zijn wij uit deze Oranjezucht ontwaar geworden. Hoedanig een Oranjeman hij geweest zij? Wij zullen uit den grooten voorraad eenige stalen opgeven.
Hij is het, die in 1787, ter gelegenheid van het geboortefeest van den Erfprins, zingt:

‘Is 't eindlijk lang genoeg gezag en wet vertreden; 
Een' Vorst verstoten, eer den hemel afgebeden; 
Het vuur der muitzucht, dat van Helsche zwavel rookt, 
Ten vloekbren Satansdienst door Neêrland aangestookt; 
En 't gruwlijk Duivlenspoor met hollende as en wagen, 
Door vlam en vonken heen, ten afgrond ingeslagen? 
Waar zijn we? en tot hoe verr' verijlen we ons ô God! 
Ach duldt Gij 't? hebt ge uw oog van ons wanhopig lot 
Voor eindloos afgewend? uw aanschijn ons verborgen? 
Wacht dees afgrijsbre Nacht geene uitkomst in den morgen? 
Zie wie hier heerschen! hier als hooge Wareldgoôn 
Een' scepter zwaaien, die uw hoogheid naar de kroon, 
En elk naar 't leven dingt, die met hun slaafsche drommen 
Den vrijgeboren' nek niet vaardig is te krommen! 
Zie, wie zij zijn! sta op, bereid u tot de wraak! 
Zie Vorst en Volk verdrukt; hun zaak, uw eigen zaak! 

{==608==} {>>pagina-aanduiding<<}

Beveel uw donder! sla! vermorsel! God van 't wreken! 
Bevrij ons! laat uw arm dat wetloos juk verbreken! 
Sla, zoo ge ons tuchtigt, met uw vaderlijke hand, 
Maar geef ons niet ten roof aan 's Afgronds dwingeland!’ 

Die in hetzelfde jaar 1787, ter verjaarfeest van hare Koninklijke Hoogheid, den Stadhouder dus aanspreekt:

‘ô Gij, die 't zij Gij thans in de Amersfoortsche wallen 
De rampen van een Volk, u trouwloos afgevallen, 
Beweent en .......... 
 
Den afgedwaalden, den misleiden Batavier 
Tracht weer te brengen tot uw vaderlijk bestier; 
Of 't zij ge integendeel, met dubbel recht ontsteken, 
Zijn jammren en uw' hoon op zijn verleiders wreken, 
En, met een sterker hand, den felbesmetten Staat 
Van 't pestvuur, 't welk hem knaagt, door 't lemmer zuivren gaat:’ enz. 

En vervolgens zingt:

‘Ja, Pruissens Aadlaar-zelf breidt reeds zijn wieken uit 
Naar 't roofnest van den Gier die onzen grond vrijbuit. 
Haast zal hij, wacht het vrij, die tranen, die daar leken, 
Die droppen bloeds, dien hoon en die verdrukking wreken!’ 

Die op den 8 Maart 1798 uitroept:

‘Nog is uw arm niet opgeheven, 
Nog zwijgt, nog duldt gij, groote God!’ 

En voorts:

‘Ohtzachlijk Wreker! 
Ja, straf; ja, donder; wreek; sla neder, en verplet!’ 

Die in 1782 den Hertog van brunswijk voor de laffe broodpoëten, welke dag aan dag met hun gift zijnen naam bezwalkten, doch die de Hertog als verachtelijk belachte, aldus waarschuwt:

‘Maar wacht u: 't is een stoet, door andren uitgezonden: 
Zij oopnen slechts een jacht, die op uw leven doelt. 
Verwurg bij d'eersten schreeuw die aangehitste honden, 
Eer gij 't gespannen roer in borst en ribben voelt.’ 


{==609==} {>>pagina-aanduiding<<}

Die heel wat schoons en verhevens vindt in het Oranje boven, en van deze leus (menigmaal de schandelijke en schrikbarende oproerkreet in den mond van het woest en laagst gepeupel) uitroept:

‘Wat zeg ik? Ja, en zon en maan 
Zal eer voor 's aardrijks oog vergaan, 
Dan 't schoon oranje boven: 
God zelf gaf dit aan 't wareldrond, 
Ten teeken van zijn Vreêverbond, 
En wankelt Gods beloven?’ 

Ook als Hofpoëet hebben wij den Man kennen geleerd.
Hij toch is het, die den voormaligen Stadhouder afschildert als een Held, uitroept: Oranje en de Almacht leeft! dezen Vorst in zijn harte aanbidt, en van deszelfs beeldtenis, onder andere, zegt:

‘Aanschouw dit minlijk oog, vol zielskracht, vuur en leven, 
Waaruit een grootheid straalt, beproefd door tegenspoed; 


Dat oog, wiens eedle blik de boezems door kan dringen, 
't Geveinsde hart ontmomt, en in 't geweten leest, 


En meer dan 't zwaard der wet van 't misdrijf wordt gevreesd! 
Dat oog, dat Heldenoog’ ..... 


Die zichzelven onder de ware Vorstenvrinden rangschikt, en 
den Erfprins (en deze leeft nog) toezingt: 


‘Ja, dierbre Vorstentelg, door tijd en wederspoeden 
Brandt, blaakt dit hart voor U, voor uw Doorluchten stam, 
Onwankelbaar getrouw.’ ..... 


Die, van den (reeds gestorvenen en verdienstelijken) Prins 
willem george fredrik zingende, in het algemeen van 
Oranje zegt: 


‘Een Cezar, een August, een Titus laat zich roemen; 
Maar waar leeft hij die 't beeld van Nassaus Telgen treft!’ 

En, eindelijk, (want wij walgen van al die vleijerij) in een' voorspellenden droom van den Erfprins zingt:

‘'k Zag fredrik, eedle telg, zijns Vaders deugden waard, 
Die, aangebeden van zijn' landzaat, van heel de aard, 

{==610==} {>>pagina-aanduiding<<}

Een' throon beklom, waartoe zijn ouderlijke rechten 
Hem riepen! half Euroop zich aan zijn' scepter hechten; 
En honderd Vorsten, trotsch op de eer van voor zijn' throon 
De knie te buigen, zich vernedren voor zijn kroon! (weien? 
'k Zag .... Maar doorluchte prins, wat zoude ik breeder 
(Verdenk geen Neêrlandsch hart van ongrootmoedig vleien:) 
Eén trek voltooie alleen mijn schaduwschilderij; 
'k Zag de aard gelukkig zijn, u machtig, Neêrland vrij!’ 

Van de dichterlijke waarde der onderscheidene stukken behoeven wij niets te zeggen. Zij zijn van bilderdijk. Alle zijn echter niet even schoon, enkele zelfs middelmatig. Als voortreffelijk blinkt in dezen bundel uit de Toewijding der Nagelaten Dichtwerken van Jonkvrouwe de lannoy. Wij kenden dit stuk reeds uit die Nagelaten Dichtwerken, en lazen het hier (met geringe verandering, doch wezenlijke verbetering in den vijfden en laatsten regel) met genoegen weder.
Wij twijfelen niet, of zulk eene menigte van Gelegenheidsgedichten, meestal over dezelfde stoffe, zal de aandacht van den Lezer vermoeijen, en wel eens verveling voortbrengen.

's Konings Komst tot den Throon. Feestviering. Te Amsterdam, bij Immerzeel en Comp. 1809. In gr. 8vo. 29 Bl.

Deze Feestviering, op den hoogsten toon der geestverrukking en des lofs gestemd, is van denzelfden Mr. w. bilderdijk, wiens Vaderlandsche Oranjezucht wij zoo even hebben aangekondigd. Tempora mutantur et nos mutamur in illis. Van den Dichter zeggen wij geen woord meer: maar het stuk zelve, de Feestviering, bevat veel schoons, veel uitgelezens.




Hulde aan de Maatschappij Tot Nut van 't Algemeen bij derzelver Vijf-en-twintig jarig Bestaan. Door A. Loosjes, Pz. Te Haarlem, bij A. Loosjes, Pz. 1809. In gr. 8vo.

Wanneer wij de gesteldheid en den toestand van ons Vaderland en onze Natie, in den tegenwoordigen tijd, beschouwen, dan hebben wij inderdaad weinig redenen om ons te verblijden en op den naam van Nederlanders te verhoovaardigen. Onze eer en glorie zijn op eene deerniswaardige wijze afgenomen en bezwalkt. Te vergeefs herinneren wij ons onze dappere, edele en, om onderscheidene redenen, waarlijk eerbiedwaardige Voorouders. Wij hebben reeds sedert lang op

{==611==} {>>pagina-aanduiding<<}
hunnen roem geteerd, verheffen hunne grootsche bedrijven, en meenen daarmede al vrij wat te hebben uitgevoerd, zonder te blozen om onze eigene werkeloosheid en dagelijks toenemend verval.
Maar hoe diep wij ook gezonken zijn, en hoe donker ook de toekomst voor ons wezen moge, in eenige opzigten kunnen wij nog wedijveren met andere
    Natien, in eenige opzigten overtreffen wij haar zelfs. Wij mogen dit, zonder eigenliefde of verwaandheid, openlijk zeggen. Waar zijn b.v. zoo vele nuttige en edele Stichtingen, zoo vele voortreffelijke en heilzame Inrigtingen, die, voor het grootste gedeelte, derzelver geboorte, opkomst en duurzaam aanwezen alleenlijk verschuldigd zijn aan de werkdadige menschenliefde der bijzondere Ingezetenen? Waar is eene Maatschappij Tot Nut van 't Algemeen? Zij is op onzen grond ontstaan, en, dank zij der Goddelijke Voorzienigheid! in het midden van Staatsrumoeren, burgerlijke verdeeldheden en Volksrampen, door alle schokken en omwentelingen heen, gevestigd en in uitgebreidheid en bloei toegenomen. Zij is zoo geheel eenig in bedoeling, strekking en werkzaamheid. Zij is zoo eenvoudig en nederig, en te gelijk zoo weldadig en edel. Zij praalt niet met schitterenden luister, maar heure werken getuigen voor haar. Overal ontdekt men haren heilzamen invloed; overal laat zij sporen achter van haar gezegend aanzijn. De volwassen Jongeling dankt haar zijne edele vorming; het opkomend Geslacht is haar alles verschuldigd; het Vaderland juicht in haar bestaan; de Menschheid zegent haar, en de nagedachtenis van haren eerwaardigen Stichter zal in heilig aandenken blijven bij de late Nakomelingschap.
Zoo eenige Inrigting de hulde der Vaderlandsche kunst verdient, dan is het, voorzeker, deze Maatschappij. Zoo eenig Feest waardig is de verrukking van den Vaderlandschen Zanger op te wekken, dan is het, zonder twijfel, het Feest, dat men ter gelegenheid van het vijf-en-twintigjarig bestaan dezer Maatschappij vierde - eene plegtigheid, die door elken regtschapen Nederlander als een oorspronkelijk, edel en roemrijk Volksfeest wordt beschouwd, en tevens een Feest is ter eere van de Verlichting, de Deugd, den Godsdienst en de Menschenliefde.
Wij hebben dus deze hulde der kunst, door den Heere loosjes der Maatschappij tot Nut van 't Algemeen toegebragt, met het grootste genoegen ontvangen, en twijfelen geenen oogenblik, of zij zal tevens, volgens den wensch des Dichters, in gunste ontvangen zijn door die bloeijende en vruchtbare Maatschappij, welke in haar ouderwijs nederige zachtaardigheid en algemeene nuttigheid met onuitbluschbare waakzaamheid paart, en wier werkzaamheid met zoo veel regt

{==612==} {>>pagina-aanduiding<<}
door de nijverheid der bijën, in haar blazoen, wordt uitgedrukt.
In de eerste plaats treffen wij hier aan eenen jubelzang, toegewijd aan de Maatschappij: Tot Nut van 't Algemeen, waarin de Dichter de opkomst, den toenemenden bloei en de nutte werkzaamheden dezer Maatschappij met gevoel bezingt. Er komen eenige zeer schoone coupletten in voor. De eenvoudige oorsprong en nederige geboorte der Maatschappij worden dus eigenaardig en fraai voorgesteld:

‘Niet in een Hofstad, op den zetel 
En gunst van haren Vorst vermetel, 
Niet in een trotsche Wereldstad, 
Van roem en rijkdom overvloeijend, 
Den Landzaat aan zijn magtspreuk boeijend, 
Stond uwe wieg en bakermat. 
Neen! een van Hollands kleinste Steden, 
Edam, zette u, o Maatschappij! 
Den eenvoud van Noord-Hollands zeden 
In 't uur van uw geboorte bij.’ 

Terwijl zich mede de volgende coupletten gunstig onderscheiden:

‘Gij liet den woesten helhond bassen, 
Toen 't purper, stroomende van de assen 
En wielen uwer zegekar, 
Door 't wijkend duister spriette en straalde; 
Toen uw gebloemte uit wolken daalde, 
Zijn geuren spreidend wijd en ver: 
De gansche kim begon te blozen 
Met goud en glansen overspreid; 
Men zamelde uwe morgenrozen, 
Met blij gejuich en dankbaarheid. 
 
Terwijl uw ochtend glansrijk straalde, 
Was 't dat Verlichting zeegnend daalde, 
Omstuwd door reinen hemelgloed; 
Van Vrienden van verstand en zeden, 
Op uwen wenk in 't licht getreden, 
Ontving zij d'eersten welkomstgroet. 
Tot haren Tempel koos ze uw Stichting. 
o Ja uw heilig hoog altaar 
Was 't ware brandpunt der verlichting, 
Het doelwit uwer Broederschaar.’ 


{==613==} {>>pagina-aanduiding<<}

Somtijds is de klemtoon verkeerdelijk geplaatst, gelijk hier:

‘'t V
{== afbeelding 	==} {>>afbeelding<<}
    
 der erkentenis ontglimm'.’ 

En de volgende regels komen ons voor, het geheele Gedicht eenigzins te ontsieren:

‘Een Zoon, den braven Vader waardig, 
Tot weldoen als de Grijsaard vaardig, 
Verstaat 's Mans ontwerp - grijpt het aan - 
Zijn vlug vernuft beschouwt het nader, 
En schenkt het ontwerp van den Vader 
Een grootsch en luisterrijk bestaan.’ 

Voor den derden regel zouden wij liever lezen:

‘Ziet 's Mans ontwerp en grijpt het aan -’ 

En in plaats van den vijfden:

‘En schenkt het denkbeeld van den Vader’ 

Het tweede stuk, getiteld: Het vijf-en-twintig jarig Feest der Maatschappij, is een Zinnespel, in twee Bedrijven, waarin de Maatschappij zelve, de Godsdienst, de Deugd, de Waarheid, de Dichtkunst, het Onverstand, het Vooroordeel, de Huichelarij, de Dweeperij en het Ongeloof sprekend worden ingevoerd. Wij hebben het met genoegen gelezen. Doch voor eene Tooneel-vertooning komt het ons min geschikt voor: daar er alleen in gesproken, gedeclameerd en gezongen, doch niet gehandeld wordt. De tegenstribbelingen van het Onverstand, het Vooroordeel enz. bepalen zich slechts tot eenig onderling overleg en voornemens. De Huichelarij en het Ongeloof leggen, op het bloote bevel van de Waarheid, dadelijk de maskers af. Beide verdwijnen voor de blikken en eene ernstige aanspraak van de laatste, en komen niet weder te voorschijn.
Het laatste stuk is een Kluchtspel, de twee Schoolmeesters genaamd, waarin een domme, stijve, driftige, ouderwetsche en strenge Schoolvoogd met bijzonder sterke kleuren wordt gechetst. Aan velen zal dit stuk eene vermakelijke lectuur verschaffen. Wij voor ons hebben niet veel op met dergelijke Kluchten, en zijn van oordeel, dat de vertooning van eene School, waarin een gemeene Schoolmeester raast en tiert en plakken uitdeelt, den kieschen smaak van den beschaafden aanschouwer noodzakelijk moet beleedigen. Sommigen onzer hedendaagsche nieuwerwetsche Schoolonderwijzers zouden het misschien wel met het uiterste vermaak ten Tooneele zien voe-
{==614==} {>>pagina-aanduiding<<}
ren, en zich er vrij wat op laten voorstaan, dat zij zoo ver boven Meester sijmen verheven zijn; doch de vijanden van de nieuwe leerwijze en het verbeterd schoolonderwijs (zoo er dan nog zoodanigen gevonden worden) zouden er niet door verlicht en overtuigd worden: daar zij zonder twijfel (en met regt) zouden aanmerken, dat deze Meester sijmen zeer overdreven geschetst, en, ook in hunne oogen, een allerongeschiktst Onderwijzer is. Waarlijk! wanneer men eens eenen halfverlichten, dwazen en verwaanden nieuwerwetschen Schoolleeraar, op eene even overdrevene wijze, wilde afschilderen, zoude men hem en zijn onderwijs al tamelijk belagchelijk kunnen maken.
Wij moeten, tot lof van den Heere loosjes, ten slotte nog aanmerken, dat dit Kluchtspel, ten aanzien van maat en rijm, bijzonder vloeijend en ongedwongen is en zich zeer gemakkelijk laat lezen. Het schijnt, inderdaad, con amore bewerkt te zijn.




Oud Hollands Vriendschap, dankbaar aan Neênlands kroost, tot Leydens troost; besloten met Utrechts Eeuwschets: in Nederduitsche dichtmaat, met uitgebreide Historische oud Hollandsche Aanteekeningen, Afbeeldingen van vriendschappelijke Drinkbekers, en zinnebeeldige Titelplaat; mitsgaders een beeldtenis Medaillon des Konings van Holland. Aan den Raad en het Volk van Leyden, door Jannes le Francq van Berkheym Med. Doct. en Praelector in de Natuurlijke Historie aan de Koninklijke Universiteit te Leyden, enz. Gedrukt voor rekening en ten voordeele van den Autheur, en voor contant geld te bekomen bij F. de Munnik, Boekverkooper te Leyden. 1809. In gr. 8vo.

Een zanglievend Christelijk Gezelschap in 's Gravenhage stond de verjaring harer stichting te vieren; een vers op de vriendschap, voor deze plegtigheid door een Vriend van den Heer van berkhey vervaardigd, en hem ter beoordeeling aangeboden, wekte bij den Grijsaard het eerst den lust op, om zelf een uitgebreider dichtstuk op te stellen, toepasselijk op den aard des Genootschaps. Tijdsomstandigheden uitstel veroorzaakt hebbende, veranderde de Heer van berkhey geheel zijn eerste plan, en, door zekere drift geprikkeld, ondernam hij, hetzelve, zoo veel mogelijk, naar zijnen Vaderlandschen smaak, ook op het Vredejaar van Tilsit (welke Vrede in Julij 1807 juist tusschen beiden gekomen was) toe te passen, en het, uit echte Vaderlandsliefde, met oud Hollandsche dankbare vriendenpligten en andere zinspelingen te vereeren. Dan de hernieuwde Oorlog verijdelde ook dit ontwerp. De Heer

{==615==} {>>pagina-aanduiding<<}
van berkhey zag dus van de toepassing op den Vrede van Tilsit af, en bearbeidde zijn stuk met meer aandacht op oud Hollands vriendschap, aan de Burgerije der Stad Leyden bekend. Hierbij werd nu zijn gevoel van dankbaarheid verlevendigd voor zichzelven, voor zijn Leyden, voor de weldaden des Konings en de vriendschap van 's Gravenhage; en nu zou hij zijne dankbaarheid op zijne schrijstafelen teekenen. Maar onder alles, wat bij gelegenheid van Leydens ramp was uitgekomen, vond hij niets, waarin opzettelijk aan de dankbaarheid aan God en Hollands vriendschap gedacht was. Deze overweging bepaalde hem, om zijne oud Hollandsche vriendschap nog meer op te luisteren, en wekte zijnen onderzoeklievenden aard op, om alles, wat het ware der vriendschap in het gemeen, en oud Hollands vriendschap in het bijzonder betrof, op te sporen, en tot eene eenheid te brengen, die toepasselijk op Leydens dankbaarheid aan God, Hollands Koning, de Hooge Magten en het Volk van Nederland konde zijn. Dus kreeg zijn ontwerp eene geheel andere gedaante, meer uitgebreidheids, en zoo vele aanvoegsels, dat het noodig werd, de ingevlochtene zinspelingen, oude benamingen enz. nader te verklaren; en hieruit werden de achter aan het dichtstuk bijgevoegde Aanteekeningen en Notulen geboren, in welke vrij wat geestige, kluchtige en vrolijke gewoonten, sprookjes, drinkliederen enz. voorkomen, waarin hij ook een spoor meent gevolgd te hebben, dat hij zelfs in alle zijne Werken voorlang heeft voorgetreden.
Zoodanig is hoofdzakelijk de oorsprong en de loop der bewerking van dit Boek geweest, gelijk de Schrijver in het Berigt voor den Lezer zulks opgeeft. Wanneer men dus de verschillende oogpunten in aanmerking neemt, die hij zich, het een na het ander, gekozen heeft; de zoo verre uit elkander loopende bedoelingen, welke hij telkens bereiken, en dan nog met elkander paren wilde; de veelvuldige uitweidingen, waartoe zulk eene schrijfwijze natuurlijk aanleiding geven, en zijne zucht tot Vaderlandsche bijzonderheden hem gedurig vervoeren moest; dan zal het zekerlijk niemand bevreemden, dat de eenheid, welke de Schrijver in zijn Werk heeft getracht te brengen, niet dan zeer gedwongen is.
Het moge dus, als een gebeel beschouwd, minder bevallen; elk echter, wien de eigen trant van onzen grijzen Vaderlander, door zijne schriften sedert lange met roem bekend, niet geheel mishaagt, zal, des twijfelen wij niet, in bijzondere gedeelten gaarne hulde doen aan de welmeenendheid der gevoelens, die voor het hart des Schrijvers zoo vereerend zijn, en zich rijkelijk vergasten op eene menigte van bijzonderheden, anders weinig bekend, en die ten minste voor ieder' regtgeaarden Hollander veelal eene zeer aangename zijde hebben, door de herinnering aan de gulle eenvoudigheid der voorvaderlijke zeden.

{==616==} {>>pagina-aanduiding<<}

Wij althans willen liefst, zonder verder eenige aanmerking op het een of ander, dat mogelijk aan bedenking onderhevig is, te maken, den Heere van berkhey, wien onbetwistbaar de lof behoort van een volkomen oorspronkelijk Vaderlandsch Schrijver te zijn, (zelfs zonder zich oolt, zoo veel wij weten, met het vertalen van eenig buitenlandsch geschrift te hebben ingelaten,) ook voor deze lettervrucht van zijnen reeds zoo hoog geklommen ouderdom onzen dank betuigen, en dezelve gaarne aanmerken als een belangrijk bijvoegsel tot de schets van het Nederlandsch Karakter, door hem reeds vóór meer dan dertig jaren, in zijne Natuurlijke Historie van Holland, met zoo veel uitvoerigheid geleverd.

Geschiedenis van den Huzaar Zwartmantel, door C.C. Salzmann. Uit het Hoogduitsch. Te Amsterdam, bij J. van der Hey. 1809. In 8vo. 320 Bl.

Gelijk ieder geschrift van dezen waardigen Duitscher, zoo durven wij ook dit verhaal aan lezers uit iederen stand ten sterkste aanprijzen; en met een wezenlijk genoegen zien wij, dat de geschiedenis nog niet geëindigd is, maar voor het minst een tweede Deeltje volgen moet. De Huzaar Zwartmantel komt aan het eind nu eerst te huis bij zijne Familie, waarvan de hoofdpersoon, zijn schoonvader, een waardig schoolmeester, nu overlijdt; een man, bij de zijnen en bij allen met het hoogste regt bemind en geacht; die altijd, ook in de moeijelijkste gevallen, gedurende geheel zijn leven: wat God doet, dat is wel gedaan, met bondige redenen en met alle zijne daden predikte. Geheel het boekje is vol verstandig, leerzaam en godsdienstig onderrigt, in één woord salzmann waardig, en in zoodanig eenen aangenamen, onderhoudenden toon geschreven, dat het in dit opzigt ook met den besten Roman kan monsteren.

De kunst om rijk te worden. Een Leesboek voor de derde Klasse, inzonderheid voor de Landscholen. Uit het Hoogduitsch vertaald. Te Groningen, bij W. Wouters. 1809. In 8vo. 89 Bl.

Een uitmuntend boekje, dat bij de werkjes van den waardigen salzmann, en alzoo eene zeer vereerende plaats verdient. De lezer voelt nu, welk eene uitmuntende, eerlijke, voordeelige kunst hier wordt geleerd. Wij wenschen, dat velen den ouden waardigen Jakob, die hier veel van zijne geschiedenis verhaalt, deze kunst af zullen zien, en daar sla geluk toe! Wij durven dit klein geschrift niet alleen voor de Scholen, maar ook aan de Huisgezinnen van min en meervermogenden, ter lezing, herlezing en beoefening, zeer wel aanprijzen.


{==617==} {>>pagina-aanduiding<<}

Algemeene Vaderlandsche Letter-oefeningen.

De troostvolle Leer van de Goddelijke Voorzienigheid; een Godsdienstig Huisboek. Iste Afdeeling. Voorlezingen over deze Leer, in haar verband beschouwd; door Gottlieb Erdman Gierig, Hoogleeraar op het Lyceum te Fulda. Uit het Hoogduitsch. Te Zwolle, bij J. de Vri. 1809. In gr. 8vo. Behalve het Voorberigt, 348 bl.

Hoe veel er ook in Wijsgeerige en Godgeleerde Boeken over het allergewigtigst Leerstuk der voorzienigheid geschreven zij, en wel te meer, doordien de bespiegelingen der onderscheiden Christelijke Genootschappen over deze door allen erkende waarheid zeer verre uiteenloopen, wij nogtans verblijden ons hartelijk, wanneer een Boek ons ter beoordeeling wordt aangeboden, waarin deze grondzuil van het Godsdienstig geloof op nieuw door kracht van duidelijke redenen bevestigd wordt, en, met weglating van ijdele twisten of navorschingen, te hoog misschien voor kortzigtige stervelingen, te ingewikkeld althans voor mingeoefende verstanden, geheel de Verhandeling tot stichting en een Godsdienstig gebruik is ingerigt. In zulk een nuttig Werk zien wij gaarne het spaarzaam bezigen van deze en gene, naar ons begrip, min juiste uitdrukkingen over het hoofd; en, daar het onmogelijk is, dat eene stoffe, waaromtrent de vroomheid der Vaderen van den beginne der wereld en in alle landen nadacht, door nieuwe bewijzen zou worden gestaafd en ontwikkeld, voldoet het ons, wanneer voordragt en inkleeding eene welversneden penne en allezins ervaren hand aanduiden.
Deze eerste Afdeeling dus, het opstel van den Fuldaschen Hoogleeraar gierig, die op zichzelve reeds een bekwaam en zamenhangend geheel uitmaakt, heeft, uit hoofde van het gezegde, regt op onze aanprijzing, en

{==618==} {>>pagina-aanduiding<<}
doet ons verlangen naar de tweede, die eenige Leerredenen zal behelzen van den beroemden reinhard, over bijzondere deelen van de leer der Goddelijke Voorzienigheid. Ja wij bedriegen ons te eenemaal omtrent onze Landgenooten in het algemeen, en Lezers in het bijzonder, zoo dezen niet met goedkeuring dit Werk ontvangen zullen, dat, vooral wegens de verstrooijing en dwarlgeest der tijden, eene wezenlijke behoefte geworden is, bij de verbasterende Volkszeden. Hoe het zij, ons haastende met de aankondiging, zullen wij de opgave der bovenschriften van de XVIII Voorlezingen, waarin hetzelve gesplitst is, door enkele bijgevoegde wenken of aanwijzingen beter doen uitkomen, buiten staat, om, bij de kortheid van ons bestek, een eigenlijk gezegd uittreksel des geheels hier in te lasschen.
De Hoogleeraar, in Voorl. I. aanvangende met de Beschrijving van de Leer der Voorzienigheid, en van hare waardij, teekent dadelijk dezelve, als den grondslag der Godsvereering, die gerustheid en troostvol vertrouwen inboezemt, en vruchtbaar is in menigerlei deugden. Zoo duidelijk valt haar bewijs, dat de erkentenis van het Opperwezen, als den Schepper, proeve insluit van deszelfs Vaderlijke zorgen; en zoo tastbaar is die gevolgtrekking, ‘dat alle volken, welke (in) Goden gelooven, ook eene regering der wereld door dezelven aannemen, en hunnen Godsdienst daarop gronden.’ - Maar, even als voor hetgene wij groot noemen,
Voorl. II, zorgt God ook voor het bijzondere en kleine. Meer dan eenig Koning, door wijze wetten en verordeningen, het belang van de armsten zijner onderdanen behartigt, en hen tegen verdrukking beveiligt, waakt het Alziend Oog over voorwerpen, die ons het nietigst schijnen. Dit staaft de Natuurbeschouwing, die, even weinig als in den loop van kometen en wereldstelsels, ook op aarde en onder het heer van insekten geenerlei verwarring oplevert, of mangel toont aan Goddelijk toezigt. - Vooral heerscht
Voorl. III, Orde onder de menschen, hoe weinig zich deze in den eersten opslag laat vermoeden, zoo men de onkunde, driften, strijd van belang en neigingen nadenkt onder ons geslachte, over geheel den aardbodem verspreid, en onderling op verwoesting te veel helaas! uit zijnde. Maar de Geschiedenis, met oordeel ingezien, getuigt die waarheid. Ondanks allen hinder, houdt het gezellig en maatschappelijk leven stand, blij-
{==619==} {>>pagina-aanduiding<<}
ven kunsten, wetenschappen, aloude en weldadige instellingen van Wetgevers en beroemde Mannen in waarde bij eene late nakomelingschap, vereenigt de handel de meest afgelegene Volkeren, en rigt de Voorzienigheid zelfs de gistingen van den Oorlog en den gruwel der Dwingelandij tot wijze einden. In de Natuur, gelijk in de Geschiedverhalen, wisselen zich de voorwerpen af; en deze getuigen, dat uit de overstroomingen der barbaren, die het Rijk van Rome verwoesteden, en uit den nacht der middeleeuwen, de schoonheid, bloei en het licht zijn opgedaagd voor het tegenwoordig beschaafd Europa.
Voorl. IV. Van deze getuigenis der Geschiedenis voor de Leer der Voorzienigheid biedt zich al verders een en ander voornamer slaal gereedelijk den opmerkzamen Lezer aan. Uit andere, ook Vaderlandsche voorbeelden, waarop zich gierig ten vervolge beroept, diene ons ten bewijze de nederlaag van der Hunnen Koning Attila, in het jaar der Christen-Tijdrekening 451 (*) door den Romeinschen Veldbeer Aëtius in de Katalonische velden verslagen; want deze hoe bloedige overwinning mag men houden voor het middel, waardoor onze Godsdienst, de wetenschappen en zeden beveiligd werden, om niet de prooi te worden van de ruwheid eener Tartaarsche onkunde, die alles dreigde omverre te werpen.
Voorl. V-VII. Doch bij uitnemendheid moeten te dezen de Heilige Schriften van het Oude en Nieuwe Verbond geraadpleegd worden, en met genoegen zoo wel als stichting hebben wij dit gedeelte van 's Mans arbeid gelezen, waarin hij, met een' verstandigen en wijsgeerigen blik, de aloudste wereldgeschiedenis, voorts de leer van Mozes, eene en andere schoone plaatsen uit het Boek van Job, de Psalmen en Profeten, eindelijk de

{==620==} {>>pagina-aanduiding<<}
jongste en voortreffelijker Openbaring van christus en zijne Gezanten bespiegelt, en van daar de algemeen erkende waarheid afleidt van het Goddelijk Albestuur en der aanbiddelijke Voorzienigheid, die het menschdom inzonderheid bewaakt, behoedt, en opleidt tot deszelfs hoogere volmaking in den staat der Onsterselijkheid, door jezus aan het licht gebragt. - Met goedkeuring merken wij in het voorbijgaan op, dat de Vertaler, bij de aanhalingen uit den Bijbel, zich met oordeel bediend heeft van de nieuwere overzettingen, door schultens, muntinghe en hamelsveld vervaardigd; en dat, na opgave der gevoelens uit de H. Schrift, ook eenige toepasselijke plaatsen uit Grieksche en Romeinsche Wijsgeeren zijn aangevoerd, waardoor de overeenkomst der leere van het gezond verstand met die der Openbaring omtrent de gestaafde waarheid duidelijk in het oog valt.
Voorl. VIII. Deze derhalve vaststaande, is het doel der Voorzienigheid het onderwerp van een volgend onderzoek; en het denkbeeld van een' goeden Vader en Regent, waaronder wij God ons het best vertegenwoordigen, wijst dadelijk aan, dat deze de gelukzaligheid zijner schepselen moet behartigen. De menschen in het bijzonder, voor wien de aarde bewijs draagt van menigerlei goedertierenheid des Hemels, wier opgerigte houding, zinnelijke vermogens en redelijkheid van hunnen verheven aanleg getuigt, blijken dus bestemd te zijn voor geluk en eeuwigheid.
Voorl. IX, X. Evenwel het Natuurlijk beide en Zedelijk Kwaad is voorhanden; en, met overwijzing op de schriften van leibnitz, zollikofer, villaume, en op het Dichistuk van haller, ontzenuwt onze Hoogl. kort maar krachtig de tegenwerping, van dien kant te ontleenen. ‘Eene volmaakte wereld, of die zonder kwaad is, laat zich volstrekt niet denken; zij was alzoo geen voorwerp, dat scheppende Almagt werkelijk daarstellen konde:’ genoeg daarom, wanneer de bedoeling der Goddelijke Wijsheid, om ten meesten voor het geluk der schepselen te zorgen, op aarde kennelijk doorstraalt, en het weinige kwaad, onder toelating der Voorzienigheid aanwezig, dienstbaar gemaakt is aan Haar ontwerp ter zedelijke opvoeding van het menschdom, met name voor eene betere toe-
{==621==} {>>pagina-aanduiding<<}
komst, van welke ons de Leer en Opstanding van Jezus (*) borg staan.
Voorl. XI. Zulk eene bedoeling nu bewijst ons de onderhouding van het geschapene, bijzonder van het geslacht der stervelingen, met keur van beelden en kracht van waarheid geschetst in Psalm CIV, ten grondslag en voornamen leiddraad gelegd der redekaveling van onzen Schrijver.
Voorl. XII. Verders toont zuiks de voorraad en verscheidenheid van levensmiddelen, tot welker genot het dierlijk ligchaam ten klaarste is toegerust, en de meer dan Vaderlijke zorge, die de Heer der Nature draagt voor de gezondheid en beveiliging van al wat leeft, met name der menschen; waaruit een gedurige spoorslag tot dankbaarheid en erkentenis van Gods liefde is af te leiden.
Voorl. XIII. Maar ook ongemeene Reddingen in gevaren zijn wij niet aan bloot geluk en toeval, maar aan de bewaring van hooger hand verschuldigd; even zeer blijkbaar in de onderhouding der zinnen, der verstandelijke vermogens, en der takken van bestaan, rijkelijk ten nutte der menschen in alle gewesten der aarde, als zoo vele krachten of middelen ten leven, verspreid; en in de voortduring, eindelijk, der tallooze soorten van gewassen en dieren, het werk van eene Vaderlijke goedheid en zorge.
Voorl. XIV. Iets meer evenwel werd vereischt ten aanzien der menschen, hunne Regering namelijk en Opvoeding, als zedelijke wezens, gelijk dit hun aanleg

{==622==} {>>pagina-aanduiding<<}
toont. Neigingen immers en hartstogten boezemen belangstelling in, drijven tot werkzaamheid aan; zedelijk gevoel en geweten zijn het rigtsnoer en de toets der daden; ja de schepping uit éénen bloede, de verscheidenheid van temperamenten en zielsvermogens, waaruit eene zamenstemming des geheels ontstaat tot behartiging der algemeene welvaart, leggen den band der liefde, getuigen hunne bestemming tot een gezellig leven.
Voorl. XV. Door echtelijke vereeniging en familiebetrekkingen ondersteunt ook de Voorzienigheid de oprigting en zamenvloed der Maatschappijen, en voedt zij dezelve allengs tot hoogere volmaaktheid op, door langzamen voortgang in kunsten en wetenschappen; bijzonder door ontwikkeling der Volksdenkbeelden omtrent den Godsdienst, die, afgeleid uit het Boek der Natuur, of het werk van Hemelsche Openbaring, of wel door tusschenkomst van groote Hervormers meer en meer verbreid geworden, geen twijfelachtig bewijs oplevert van het Albestuur des Hemels, blijkbaar in deze verlichting der wereld.
Voorl. XVI, XVII. Kennelijk wordt mede die hulp der Voorzienigheid in de Staatsregelingen, in Kunsten, Wetenschappen en Zedelijkheid, zoo dra men de waarheid vasthoudt, dat schijnbaar kleene omstandigheden, en wat zich aan ons als toevallig voordoet, niet zonder beleid en tusschenkomst der Almagt, de verbazendste en bij de uitkomst heilrijke gevolgen erlangd hebben. Met vermaak zouden wij den Hoogleeraar in deze zijne redekaveling, waarin hij Gewijde en Ongewijde Geschiedenissen ten bewijze aanvoert, of zich op gepaste voorbeelden en menschkundige waarnemingen beroept, van naderbij en op het spoor volgen; dan ons verslag, hoe kort en onvolledig, is reeds te verre uitgedijd.
Voorl. XVIII. Wij mogen daarom ook niet meer zeggen, dan dat hij steeds, en voornamelijk bij de ontwikkeling van den Goddelijken bijstand omtrent enkele menschen in het bijzonder, en in het Besluit van dit zijn Boekdeel, het heilzame en troostrijke van de Leer der Voorzienigheid, op eene verstandige wijze, ja als een ervaren Wijsgeer, uitnemend Historiekenner en hartelijk Christen, gestaafd heeft, en in vollen dag gesteld.
Wij mogen echter niet ontveinzen, dat ons het weglaten van alle oorspronkelijke plaatsen der Ouden, waarvan de overzetting in den tekst is ingelascht, hinderde; maar

{==623==} {>>pagina-aanduiding<<}
bovenal eene bijkans geheele verwaarloozing in het aanwijzen van het gezag, waarop de Schrijver zijne meer of min bekende waarheden aanneemt, onder welke er gevonden worden, die blijkbaar van elders ontleend werden, als buiten het bereik liggende van zijne waarneming. Laat het eene onvoegzaamheid zijn, dat de Vaderlandsche Lezer, vooral in een Huisboek, zich dikwerf genoodzaakt zie, aanhalingen over te slaan uit Grieksche of Latijnsche Schrijvers; het veelvuldig nut en genoegen, door deskundigen uit zulke aanhalingen te trekken, pleit voor derzelver mededeeling: terwijl de opdissing van min bekende zaken of betwistbare stellingen, zonder zich de moeite van noodige aanwijzing der bronnen te willen geven, eene strekking heeft om letterdieverij uitnemend te begun stigen, en der voortplanting van menigerlei wanbegrip en dwaling krachtig de hand te breden.
Om de kortheid van ons verslag, aangaande den inhoud van dit Werk, eenigzins te vergoeden, willen wij onze Lezers eene kleine proeve mededeelen. Wij mogen echter, wegens ons bepaald bestek, het slot van de IIIde Voorlezing, door ons bedoeld, niet zonder eenige bekorting overnemen. ‘Gelijk de voortbrengselen der aarde met hunne bijzondere eigenschappen ontstaan, zich uit hunnen teederen toestand trapswijze door vele overgangen tot hunne volkomenheid verheffen, en dan allengs in hun vorig niet te rug zinken, zoo is het ook met de staten. In de geschiedenis zien wij, hoe ieder rijk, ieder volk met zijn eigen karakter, als 't ware uit de aarde voortkomt, zijn gebied vergroot, eene reeks van jaren bloeit en dan weder verdwijnt. Waar zijn de Babyloniers, de Assyriers enz.? Zij zijn verdwenen. Aan dit lot zijn zelfs de bloeijendste woonplaatsen onderworpen geweest. Het Egyptische Thebe, het koninklijk gebouwde Tyrus en andere steden, met smaak en pracht versierd, liggen sedert vele eeuwen in hunne puinhoopen. Daarentegen hebben zich uit wouden en moerassen magtige rijken en steden met trotsche paleizen verheven. Geene vorm van regering is onveranderlijk. Het monarchale Rome werd republikeinsch, het republikeinsche monarchaal, het wereldlijke geestelijk, en het geestelijke was onlangs (*) op

{==624==} {>>pagina-aanduiding<<}
het punt van terug te keeren onder wereldlijke Beheerschers. - Daarom het belge u niet, aardbewoner, dat de vierkante span van uw Vaderland den Eeuwigen niet gelijkt; vind veel meer daarin geruststelling, dat dit stroomen, deze ebbe en vloed, aan Hem, en niet aan het blinde geval onderworpen is. Ieder herfst verdwijnt een groot gedeelte van het plantenrijk, maar in het voorjaar verschijnt het op nieuw met zijne bekoorlijkheden en kostelijke gaven. Eveneens treden onder het opzigt van God uit de ontbondene staten nieuwe te voorschijn, en het menschelijk verstand vordert in zijne beschaving gedurig meer. De grootste en algemeenste omwenteling, welke de volken in ons werelddeel ondervonden hebben, begon tegen het einde der 4de eeuw, bij den ondergang van het verouderd rijk van Rome, door uitheemsche en onbeschaafde volken verwoest. - In vele landen ontstond nu een zeldzaam mengsel, daar de oude en nieuwe, aan spraak, leefwijze, zeden, wetten en Godsdienst geheel onderscheidene inwoners door en onder elkanderen woonden. Maar, gelijk eertijds op Gods bevel, uit den duisteren chaos, de aarde met haren rijkdom te voorschijn trad, zoo werden ook uit deze verwarring de tegenwoordige rijken gevormd. - Wat was ons Vaderland ten tijde der Romeinen? En wat is het nu? Toen was het overal bedekt met moerassen en dikke wouden, welke de stralen der zon verhinderden de aarde te verwarmen, en de winden niet toelieten om de lucht te zuiveren. Tusschen deze wouden en moerassen, in een nevelig, vochtig koud klimaat woonden onze Voorvaders in ellendige hutten, zwervende, bouwden een weinig haver en garst, kenden geene andere dan wilde boomvruchten, bekleedden zich met vellen van dieren, voerden, gelijk de roofdieren, gedurige oorlogen, en wisten van geene andere bezigheid voor vrije mannen. Wie kan voor het tegenwoordige het land met zijne schoonheid en vruchtbaarheid, met de beschaving en werkzaamheid van zijne bewoners beschouwen, zonder zich te verblijden over die
aangename verandering, welke hetzelve ondergaan heeft? Die heeft het in eene reeks van eeuwen, onder gedurige oorlogen, vele scheuringen en nieuwe vereenigingen van zijne deelen ondergaan. Hoe zou dit mogelijk geweest zijn, wanneer de Eeuwige het roer niet gehouden, en zelfs de afdwalin-
{==625==} {>>pagina-aanduiding<<}
gen der Vorsten zoo wel, als hunner volken, ten goede bestemd had?’
Wij leggen hiermede de pen neder, verlangende naar de uitgave van het beloofde tweede Deel, en in vol vertrouwen, dat dit Boek, zoo uitnemend berekend voor huisselijke stichting, ook buiten onze aanbeveling, zich genoegzaam den weg zal banen tot de harten onzer godvruchtige Landgenooten.




Wesselii Scholteni Specimen Hermeneutico-Theologicum. De appellatione του υιου του ανθρωπου, qua Iesus se Messiam professus est. Traj. ad Rhen. apud O.I. a Paddenburg & I. a Schoonhoven. 8vo. f. maj. pp. 221.

Wederom een geleerd proefstuk van een bekwaam Leerling uit de School van den Utrechtschen Hoogleeraar heringa, waarmede wij den voortreffelijken Leermeester gelukwenschen, betreffende een onderwerp, waarover nog wel eens opzettelijk mogt gehandeld worden. Men weet, dat de Zaligmaker zeer dikwijls in het Nieuwe Verbond genoemd wordt de Zoon des menschen. Of nu de Grieksche spreekwijs, waarvan dit de letterlijke Nederduitsche vertaling is, waarlijk zoo moet overgezet worden, dan wel anders, en hoe dit dan naar de meening van Jezus, die zichzelven veelmaals dien naam geeft, moet verstaan worden, daaromtrent zijn de gevoelens tot hiertoe verdeeld. Eene beknopte, doch niettemin volledige opgave van die allen, en daarbij gevoegde naauwkeurige toetsing derzelven aan de regels der ware uitlegkunde, was een geschikt onderwerp voor een aankomenden Schriftverklaarder, om er zich mede te oefenen, en eene proeve van goede geschiktheid tot zoodanigen letterarbeid te leveren, het zij hij dan alleen eene reeds bekende, door hem best gekeurde verklaring met goede redenen wete te verdedigen, het zij ook nog iets beters te berde te brengen.
Veelal gaat men in zulke soort van onderzoekingen dus te werk, dat men de optelling en overweging van andere gevoelens late voorafgaan, en dan 't zijne met de verdediging van 't zelve doe volgen. Den Heere scholten heeft de omgekeerde orde beter behaagd.

{==626==} {>>pagina-aanduiding<<}
Hij verdeelt zijne A ademische Verhandeling in twee Hoofddeelen, waa van 't eerste, bl. 5-140, de voorstelling en verdediging van des Schrijvers gevoelen bevat, terwijl dan eerst in 't tweede, bl. 141-209, de menigerlei gevoelens van andersdenkenden beöordeeld worden. Wij kunnen dit ook op zichzelve niet afkeuren, hoewel 't in diervoege, als de Schrijver er mede is te werk gegaan, aanleiding gegeven heeft tot vele noodelooze herhalingen, die ons onder 't lezen, de kundige Schrijver houde ons deze aanmerking ten goede, des te meer tegengestaan hebben, omdat buiten dat de geheele wijze van behandeling in 't langwijlige moest loopen. 't Heeft hem namelijk goedgedacht, en dit verdient in de daad geprezen te worden, alle plaatsen van 't Nieuwe Verbond, waar deze benaming voorkomt, oplettend na te gaan, en derzelver waren zin te onderzoeken. Maar hierbij voegt hij dan telkens, vooral bij dezulken, wier uitlegging eenige bedenkelijkheid heeft, eene op zichzelve doorgaans niet ongepaste wederlegging van andere verklaringen, die dan naderhand nog eens opzettelijk opgegeven en tegengesproken worden. Deze wederlegging wordt in dier voege veelal des te meer vervelend, omdat op de meeste plaatsen bijna 't zelfde antwoord past, slechts gewijzigd naar 't klein verschil, dat hier en daar 't verband geeft, waarin zij voorkomen.
't Zou met den aard van ons Tijdschrift weinig strooken, om den inhoud dezer Verhandeling nader te leeren kennen, van de groote menigte van verschillende gevoelens, die in dezelve ten toets gebragt worden, verslag te doen. Wij vergenoegen ons met de korte opgave van 't gevoelen, dat de Schrijver aanneemt, en in de daad met zeer waarschijnlijke gronden verdedigt. Hij is 't in de hoofdzaak eens met beza, semler, storr, herder, eichhorn, en uit de onzen wetstein, van herwerden, g. kuypers, p. abresch, van hamelsveld, rooijaards en vele anderen, die bl. 69-73 opgeteld worden, (waarbij men er nog wel meer had kunnen voegen) en daarin overeenstemmen, dat deze benaming op 't Messiasschap van den Zoon van Maria ziet, en als zoodanig ontleend is uit Dan. VII:13, of althans, met toespeling op die godspraak, gebruikt wordt. Men had echter, zijns oordeels, daarbij nader behooren te bepalen, dat hij dus genoemd wordt, als zijnde die

{==627==} {>>pagina-aanduiding<<}
mensch (die menschenzoon) bij uitnemendheid, die, in de gedaante van een mensch, aan Daniël, in 't merkwaardig gezigt t.a.p. vertoond, en door hem, als zoodanig, aan zijne landgenooten voorgesteld was. En dan meent hij, dat de Zaligmaker, deels uit zedigheid, deels ook uit voorzigtigheid, en met zekere soort van terughouding, zich liever van deze niet zoo algemeen verstane en min of meer dubbelzinnige benaming, dan wel van die van Messias, zal bediend hebben. Door deze aanmerking zal dan ook, zoo als 't hem toeschijnt, de door sommigen gemaakte tegenwerping vervallen, dat 't met het blijkbaar oogmerk van Jezus zou strijdig geweest zijn, zich reeds zoo vroeg, als wij deze benaming door hem gebruikt vinden, voor den Messias uit te geven. Hieruit verklaart hij ook de reden, waarom Jezus zich nimmer, na zijne opstanding en verheerlijking, ook niet te voren, in vertrouwelijke gebeden tot God zijnen Vader, in gehoudene gesprekken met zijne moeder Maria, of, wanneer hij ook tot anderen sprak van 't goddelijk gezag, waarmede hij bekleed was, en van zijne naauwe betrekking op God zijnen Vader, van deze benaming bediend heeft, en dat ook anderen, van hem sprekende, zich nimmer van dezelve bediend hebben, Stephanus alleen uitgezonderd, die hij oordeelt dat zich zeer gepast, door eene bijzondere aandrijving van den Heiligen Geest, van dezelve bediend heeft, met toespeling op de eigene woorden van Jezus, die zijne regters hem, voor 't gerigt staande, hadden hooren uiten: Van nu aan zult gij zien den Zoon des menschen, zittende ter regterhand Gods en komende op de wolken des hemels. Stephanus zal dan onder die weinigen geweest zijn, die deze veel beteekenende benaming verstaan hebben. En voor dezen was dezelve, zijns inziens, wijsselijk gekozen, om de verkeerde en algemeen heerschende begrippen der menigte omtrent den Messias tegen te gaan. Andere
benamingen van Messias, Koning Israëls en dergelijke gaven al te ligt voedsel aan de ijdele verwachtingen van een aardsch Koning. Maar door deze benaming werd men veeleer opgeleid, om aan een hemelsch Koning te denken. Deze opleiding is ons niet regt helder, en wij kunnen niet zien, dat daarvoor in 't gezegde der Joden, Joh. XII:34, genoegzame grond is.
De geheele vooronderstelling van den Schrijver komt ons tot hiertoe nog niet zoo zeker, en de wederlegging

{==628==} {>>pagina-aanduiding<<}
van 't gevoelen van hun, die in deze benaming geene aanduiding van 's Heilands Messiasschap kunnen vinden, niet zoo onbetwistbaar voor, dat wij de zaak voor afgedaan kunnen houden. Roemwaardig is desniettemin deze schoone proeve van de geleerdheid, schranderheid en allezins gunstigen aanleg van den Heer scholten, waarvan wij ons veel goeds beloven.




Leerede, uitgesproken in de Gemeente der Hollandsche Portugeesche Israëlieten te Amsterdam, door den Hooggeleerden Opperrabbijn der voorzegde Gemeente, den Weleerwaarden Heer Daniel Cohen d'Azevedo, ten tijde van het Middaggebed, op Sabbat den 23 Menachem 5569, of den 5 van Oogstmaand 1809. Uit het Portugeesch vertaald. Te Amsterdam, bij Belinfante en Comp. 1809. In gr. 8vo. 24 Bl.

Eene proeve van hedendaagsche Rabbijnsche welsprekendheid, geleerdheid en wijsheid. De hooggeleerde Opperrabbijn maakt ons met de aanleiding en het doel tot deze zijne Leerrede bekend in den volgenden sierlijken en krachtvollen aanhef: Gij zult reeds onderrigt zijn, geachte toehoorders! gij zult reeds onderrigt zijn door het geen ik u den vorigen sabbat gezegd heb, dat onze weldadige Koning bevolen en besloten had, dat er binnen Hoogstdeszelfs koningrijk zou worden opgerigt een korps troepen, uit Israëlieten bestaande, geheel onaf hankelijk en op zich zelf staande, enz. Gij zijt almede onderrigt, dat de Opperrabbijnen van onzen heiligen godsdienst door brieven, welke zij, van zijne excellentie den minister van den eerendienst en van binnenlandsche zaken, hebben ontvangen, zijn gelast, over dit koninklijk besluit eene leerrede uit te spreken, ten einde ... het volk aan te moedigen, dit verheven doel van onzen monarch te volbrengen. Alvorens ik nu mijn pligt ga volvoeren, zal het volgende tot inleiding dienen, ten einde daarop de redevoering toepasselijk te maken.
Dit volgende of de inleiding bevat, na de opgave van den tekst, Rigt. III:2. eene breedvoerige kennisgeving, (1½ bladzijde,) hoe de toenmalige oorlogen, namelijk tijdens dat de joodsche alleenheersching in vollen luister bestond, gevoerd werden. - Om nu het ontwerp voor zijne leerrede te vormen, onderzoekt de geleerde man eerst, onder welke soort de Israëlieten de tegenwoordige oorlo-
{==629==} {>>pagina-aanduiding<<}
gen moeten rangschikken? hij toont aan: onder de vrijwillige, dat is, onder de zoodanige, tot welke de Koning bij de Israëlieten de toestemming of goedkeuring van den Senaat noodig had; terwijl hij aantoont, dat die Senaat, bestond zij nog, zekerlijk toestemming en goedkeuring in het tegenwoordig geval zou geven; hetwelk hij bondig betoogt: omdat de Koning van Holland den Israëlieten dezelfde regten, als aan alle deszelfs onderdanen, toekent, en uitgestrekte eerbewijzingen en voordeelen verleend heeft, blijkens onder andere het versieren van een' der waardigste medeleden van die Gemeente, den vriend des Opperrabbijns, den Heer im. capadose, vermaard Arts, wien den Koning in deszelfs goedheid, uit eigen beweging, de verdiensten van dit lid erkennende, onmiddellijk in deszelfs kapittel tot Ridder dier Orde benoemd heeft; - en vooral, omdat de Koning volle vrijheid van Godsdienst aan de Israëlieten verleent, enz.
Maar daar in deze soort van oorlogen niet alleen sommigen van den krijgsdienst werden uitgezonderd, volgens deuter. XX:5, 6, 7. maar ook ‘alvorens den slag te beginnen, zich de krijgsminister, zijnde een priester, op eene hoogte begaf, onder andere afkondigingen, zich aldus uitlatende: wie is de man die bevreesd is, en een week hart heeft? hij kere naar zijn huis’ enz. zoo is het tweede gedeelte der Leerrede niet minder naauwkeurig bewerkt en belangrijk, ‘strekkende om de ijdele vrees te doen verdwijnen, welke zoo vele beschroomdheid tot het opvatten der wapenen, in, en het uitgaan naar den krijg veroorzaakt.’ Hier wordt dan eerst geleeraard, dat hij, die bevreesd is en een week hart heeft, iemand is, die voor de zonden, welke hij gepleegd heeft, vreest; voorts betoogd, dat de zonde den mensch de menschelijke eigenschappen beneemt, en vooral eenen zeer nadeeligen invloed op de oogen heeft. Indien wij nu den Rabbijn verder wel begrijpen, in hetgeen hij zegt van het waarnemen der plegtigheden van hunnen heiligen godsdienst en hunnen goddelijken eerdienst, dan komt zijne redenering hierop uit: dat deze vrees volkomen moet vervallen, door den wil van den Koning, dat deze Israëlietische krijgslieden als een afzonderlijk ligchaam blijven, opdat hun vrijheid gelaten worde tot deze godsdienstige verrigtingen, en daar het blijkt uit hoogstdeszelfs koninklijk en onveranderlijk woord, dat als zij in garnizoen liggen, er niemand

{==630==} {>>pagina-aanduiding<<}
zal worden gevonden, die hen overhale veelmin hen in eenige gelegenheid, noch op eenigen tijd verpligte, het minste te verrigten, hetwelk in het geringste hunnen godsdienst verstoort, uitgezonderd alleen in den grootsten nood, en in de dringenste gelegenheid. Zeer gepast zijn voorts de herinneringen, dat de overwinning alleen in Gods magt is, en het aanvoeren van voorbeelden van goddelijke hulp aan weinigen, en van de gronden, waarop hij hun hope geeft, dat zij tot diegenen behooren zullen, van welke de H. Schrift zegt, dat vijfhonderd, en honderd, tienduizend zullen vervolgen. Krachtig is de opwekking: ‘Op dan! mijne tochoorders, op dan! want op het woord onzes konings, welk onschendbaar en onveranderlijk is, nimmer gefaald heeft noch falen kan, vertrouw ik, en moeten wij allen vertrouwen. Tracht dan de mogelijkheid tot dadelijkheid te brengen, en brengt ter uitvoer het edelmoedig en eervol doelwit van onzen weldadigen Koning. Begeef u, met den meesten spoed, en doet u op, als leden van zulk een luisterrijk korps,’ enz.
Aan het slot ontvangen wij ook het gebed, waarmede de Rabbijn besloot. Ter proeve van het bondige des betoogs, willen wij, hetgeen aangaande den nadeeligen invloed van de zonde op de oogen van den mensch wordt aangevoerd, met des Leeraars eigene woorden, opgeven: ‘Behalve het aangevoerde, te weten de oorzaak dat de wet den kleinmoedigen veroorloofde, zich uit den strijd te verwijderen, hetwelk, naar hetgeen wij gezegd hebben op den zondaar doelt, zoo is het ook daarom, dat de geen, die zich ten krijge begeeft, scherpziende oogen behoort te hebben, om het schot naauwkeurig te kunnen treffen, en er integendeel niets bestaat, hetwelk den mensch meer dan de zonde met blindheid straft. Wat heeft de geheele wereld blind gemaakt, dan de zonde van den eersten mensch? God heeft adam met zulke heldere oogen als zijn eigen beeld geschapen, וחא ארב םידלא םלצכ God schiep den mensch naar zijn evenbeeld; ja met dit scherp gezigt bewaakte en bebouwde hij het paradijs, הדמשלו הדבעל om hetzelve te bebouwen en te bewaren: Maar Adam grijpt de verboden vrucht, drukt dezelve in de hand, om haar naar den mond te brengen, het sap spat in de oogen en hij wordt blind. Welk ongeluk!

{==631==} {>>pagina-aanduiding<<}
zulke schoone oogen, door het sap van ééne vrucht, blind te maken! Doch nog grooter ongeluk, dat dit sap ons allen verblind heeft, terwijl adam alleen die vrucht at. Als de misdadige zondaar dan niets dan een beeld zonder gezigt is, hoe zal dan deszelfs schot den vijand treffen, daar hij Argus-oogen behoeft? Dit is zeker, dat men in den krijg, om het schot te doen treffen, lieden benoodigd heeft, die even dapper als godsdienstig zijn, dezen heeft God, als het ware, met tweevoudig gezigt begiftigd, daar integendeel de angstvallige zondaar, door hem, zelfs van het een gezigt beroofd is: hetgeen ik u zal trachten te bewijzen. De stad Dothan’ (2 Kon. VI: vs. 8 à 20.) dus vervolgt de Rabbijn .... Waarlijk het smart ons, dat ons ruimte ontbreekt, om geheel dit schrander betoog verder af te schrijven. Dan het gezegde zal ter uitlokking van den Lezer, en het doen voelen der zeldzame waarde van dit Stukje, vertrouwen wij, genoeg zijn.




Systematisch Handboek der beschouwende en werkdadige Scheikunde, enz. door A. Ypey, A.L.M. Phil. et Med. Doct. en Hoogleeraar in de Geneeskunde enz. te Franeker. IVde Deel. Te Amsterdam, bij W. van Vliet. In gr 8vo. 624 Bl.

Schoon dit Werk thans, in vijf Deelen, compleet is en er reeds twee Vervolgdeelen het licht zien, hebben wij het, wegens menigvuldige hindernissen, nog niet verder kunnen brengen, dan tot het derde Deel. Het vierde, waarover wij thans moeten handelen, bezit alle de voortreffelijke hoedanigheden, van welke wij, met betrekking tot de vorige Deelen, hebben gewag gemaakt. Wij zullen derhalve thans alleen den inhoud van dit Deel vermelden, en voorts een enkel staaltje mededeelen.
Dit Deel bevat het vervolg der vierëndertigste Verdeeling, volgens het Werkje van henry, welks korte stellingen hier in het breede worden verklaard, beginnende met net onderzoek aangaande den aard en de eigenschappen der vette Olien en der Wasstoffen. Hierop volgt de beschouwing der Campher, derzelver bereiding en eigenschappen. Vervolgens komen de Harsen, de Gomharsen, het Zetmeel, de Kleefstof, de veerkrach-
{==632==} {>>pagina-aanduiding<<}
tige Gom, de Houtvezel en de Korkstof. Van daar gaat de Schrijver over tot de voornaamste kleurende stoffen des groeijenden Rijks, met name de Orseille, de Galnoten, de Meekrap, de Indigo enz. Hierop volgt de beschrijving van het groeijend Eiwit, gelijk ook die van de delfstoffelijke deelen, in het groeijend Rijk voorkomende. De Gisting wordt vervolgens in het breede beschreven, met het eerste gevolg daarvan, te weten de voortbrenging der Wijnen, uit welke de Brandewijn, door eene verdere bewerking, wordt getrokken. Natuurlijkerwijze volgen hierop de Koornbrandewijn en de Jenever; voorts de Gist en Konstgist, de Alcohol, de geestrijke overgehaalde Wateren, de geestrijke Aftreksels of Tincturen, gelijk ook de Ratafias en de Vernissen, die hier alle, volgens de verdeelingen van tingry, voorkomen. De eigenschappen der alcoholische Geesten leiden den Schrijver natuurlijk tot die der Ethers of Naphthas, welke zijn de Zwavelether, de Salpeterether, de Zoutether, de Azijnether, de Phosphorether, en de Wijnsteenether. De voortbrengsels der eerste Gisting dus afgehandeld zijnde, volgt daaruit een natuurlijke overgang tot de tweede Gisting en hare voortbrengsels, welke zijn de verschillende, in den handel voorkomende, Azijnsoorten, en de versterking en overhaling der Azijnen; waarna de Schrijver een einde maakt aan de beschrijving der Gistingen, met die der Broodgisting. De Verrotting der Plantgewassen komt nu aan de beurt, met de beschrijving der nieuwe zelfstandigheden, die daardoor in het aardrijk geboren
worden, of die met zoodanige stoffen eenigzins in betrekking staan; hoedanige zijn, de Veenaarde en Turf, het Veenhout, de Aardharsen, de Steenkool, de Gitsteen en het versteend Hout. Eindelijk loopt deze Verdeeling af met eene scheikundige beschouwing van den groei der Planten.
Hierop volgt de vijfëndertigste Verdeeling, handelende over de dierlijke zelfftandigheden, die hier alle met de grootste naauwkeurigheid worden opgenoemd en beschreven, doch welker nadere vermelding ons tot eene te groote uitvoerigheid zou brengen.
Aangaande de oorzaak der roode kleur des Bloeds, vinden wij bij onzen Schrijver het volgende, welks mededeeling tot de beloofde proeve moge verstrekken. ‘Men kan dus als zeker aannemen, dat het IJzer de oorzaak is van de roode kleur des Bloeds, en dat hetzelve veree-
{==633==} {>>pagina-aanduiding<<}
nigd is met het eiwitachtig gedeelte der Wei. Doch de manier, op welke dat Metaal eigenlijk in het Bloed bestaat, is het eerst naauwkeurig ontdekt door de Heeren fourcroy en vauquelin, die zeer overtuigende hebben bewezen, dat het rood kleurend IJzer des Bloeds eene verbinding van dat Metaal zij met het Phosphorzuur, en wel in een staat van oververzuring en van overmaat van IJzerverzuursel. Om zulks te bewijzen, verzamelden zij eene groote hoeveelheid van het vermeld rood Bloedstremsel, hetgeen verbrand zijnde eene roode IJzerkalk gaf, die ongeveer vier duizendste of wat meerder uitmaakte van het Bloed, waaruit het was getrokken, doch door oplossing in Zoutzuur, na dat het van de vreemde aanklevende zoutdeelen was verlost, ongeveer tot een duizendste gedeelte van het geheel werd gebragt. De gemelde zuivering geschiedt op de volgende wijze. Men laat op de bewuste IJzerkalk eene genoegzame hoeveelheid staan trekken van slap Salpeterzuur, hetwelk daarvan een gedeelte oplost, doch het overschot nog rooder overlaat, dan voorheen. Wanneer bij deze oplossing zuiver Ammoniak wordt vermengd, wordt er een blank bezinksel geboren, hetwelk, terwijl het nog vochtig is, behandeld met bijtende Potasch, een gedeelte van zijn gewigt verliest, en eene diep roode kleur aanneemt. Vervolgens kan men het bloedrood bezinksel ontbinden door het Zoutzuur, en daarenboven, uit de gezegde Loog, door middel van Kalkwater, eene blanke Phosphorzure IJzerkalk doen nederslaan, in welke geene oververzuring, noch overmaat van Metaalverzuursel, plaats heeft, welk Zout is onoplosbaar in Water, en maar weinig oplosselijk in Zuren, terwijl het andere bruin van kleur, en in de Zuren
minder oplosselijk is. Deze laatste soort is eigenlijk die, welke de roode kleur aan het Bloed geeft, gelijk blijkt door die soort van IJzerzout te wrijven met raauw Eiwit, of met Wei van Bloed, zelfs zonder warmte. De reden, waarom hier eene zoo schoone roode kleur geboren wordt, veel schooner dan die van dat Metaalzout, als het alleen is, ontstaat uit de Soda, die altoos in de gezegde vochten vrij aanwezig is; waarom de kleur ook nog schooner wordt, door daar een weinig zuiver vast Loogzout bij te mengen. Dit bijgemengd vast Loogzout, en dus ook het natuurlijke in het Bloed, trekt in zich een gedeelte van het Zuur van het Phosphorzuur IJzer, en vermeerdert dus

{==634==} {>>pagina-aanduiding<<}
de overmaat van het IJzerverzuursel in dit Middelzout, in evenredigheid van welke verandering de schoonheid van dit Metaalzout steeds aangroeit.’
Met betrekking tot het Werk van den Heere ypey, kunnen wij ons ten volle vereenigen met het gevoelen van den Directeur-Generaal der Wetenschappen, die hetzelve, in zijn Rapport over de Wetenschappen, aan zijne Majesteit den Koning van Holland, over 1806, een allernuttigst Populair Handboek noemt.





Reize naar Troas, gedaan in de jaren 1785 en 1786, door J.B. le Chevalier, Medelid van de Maatschappij der Kunsten en Wetenschappen te Parijs, enz. Naar den derden verbeterden en meer uitgebreiden Druk uit het Fransch vertaald, door Mr. S.I. Wiselius. Iste Deel. Amsterdam, bij J.S. van Esveldt-Holtrop. In gr. 8vo. XLII en 296 bl.

Geene Voorrede in 't geheel bij een Werk aan te treffen, was een' mijner overledene Vrienden, een groot lief hebber van Boeken en veelal keurig Beoordeelaar, een bijkans onduldelijk gemis. Hij had veel met dezelve op, en beweerde wel eens, te meermalen al het wezenlijk nieuwe, in een Werk vervat, in de Voorrede aangetroffen, ten minste aangeduid gevonden te hebben. Hij ging misschien wat verre. Doch wat hiervan zijn moge, een Boek met vier Voorredes twijfel ik niet of zou hem een wellust geweest zijn! Dit aantal treffen wij aan in het voor ons liggend Werk. Eene zeldzaamheid in de daad; doch de aard des Werks en de ontmoetingen, die 't zelve bejegenden, pleiten voor deze zeldzaamheid. De eerste Voorrede is die des Nederduitschen Vertalers, - de tweede van den Reisbeschrijver le chevalier zelven, ingerigt tegen den Engelschen Schrijver r. wood, die homerus als gebrekkig beschouwde in de beschrijving der Vlakte van Troje. ‘Neen!’ dus drukt zich le chevalier uit, ‘homerus is overal een getrouw Schilder. In den loop dezes Werks zal men ontwaren, dat zijne beschrijvingen altijd met de natuur overeenstemmen, het zij zij ons de ruinen afmalen van Alcinous of die van Priamus, de fontein van Arethusa of de wellen van den Scamander, de kaap Sunium of het voorgebergte

{==635==} {>>pagina-aanduiding<<}
Sigeum, den burgt van Athene of het kasteel Pergama, het tooneel van de Ilias of dat van de Odyssea.’ - De breede Voorrede van den Hofraad en Hoogleeraar c.g. heyne, geplaatst voor de Hoogduitsche vertaling des verslags van den Heere le chevalier nopens de Vlakte van Troje, is tegen gemelden wood ingerigt. - De vierde en laatste Voorrede vloeide uit de pen van den Heere a. dalzel, Hoogleeraar aan de Universiteit in Edimburg, in 't Engelsch geschreven, en geplaatst voor deszelfs vertaling van het verslag van le chevalier aangaande zijne reis in Troas. Dit verslag is vervat in het tweede Deel van het Werk, welks Nederduitsche vertaling voor ons ligt.
Met de Voorrede des Heeren wiselius hebben wij en onze Lezers het meest te maken, en zullen wij daarom bij dezelve toeven. Hij merkt de Reisbeschrijving van den Heere le chevalier aan, als een Werk, bij uitnemendheid geschikt om het gevoel voor het ware schoon te verlevendigen, den smaak te vormen, en den lust ter beoefening van geleerdheid en letteren aan te vuren. 't Geen men in Duitschland en in Engeland omtrent dit Werk gedaan en geoordeeld heeft, dient om de belangrijkheid daarvan aan te toonen.
Het gevoel van de voortreffelijkheid des Werks aan den eenen kant, en aan de andere zijde de ondervinding, dat er onder onze lezende Landgenooten, ja zelfs onder hen, die in de letter-oudheid-en geschiedkunde der Grieken en Latijnen geene vreemdelingen zijn, niet weinigen worden gevonden, wien de Fransche taal niet eigen genoeg is, om een belangrijk Werk, in die taal geschreven, vollediglijk te kunnen verstaan, spoorden wiselius aan, om de Vertaling te ondernemen van een Werk, aan 't welk, uit verscheiden hoofde, een lange en moeijelijke arbeid was verbonden. Die moeijelijkheid straalt reeds in het voor ons liggend Deel door, en zal, naar 's Vertalers aanduiding, in het tweede en derde Deel zich nog duidelijker laten kennen.
Het nut, 't geen onder ons door dit Werk gesticht zal kunnen worden, ontvouwt de Vertaler ten opzigte van de zoodanigen, die met de oude Letteren bekend zijn; - ten andere zullen zij, die tot den kring der Geleerden niet behooren, dit Werk blootelijk als Reisbeschrijving kunnen lezen, en zich tevens een denkbeeld kunnen vormen van de genoegens, uit de kennis der oude talen enz. te halen; - terwijl de jeugd, die al-
{==636==} {>>pagina-aanduiding<<}
reeds de loopbaan der wetenschappen bewandelt, daarin een leiddraad zal vinden tot het vruchtbaar beoefenen van vele vakken der oude Geschiedenis, en er zich door aangespoord voelen om hare pogingen en vlijt te verdubbelen, ten einde zich te spoediger in staat te stellen om den oorspronkelijken homerus en andere Grieksche Dichters te kunnen lezen en verstaan.
Blind is de Vertaler niet voor de gebreken zijns oorspronkelijken Schrijvers; hij kan niet ontkennen, dat deze zich hier en daar uitweidingen veroorlooft, die met het ontwerp zijns Werks in geen regtstreeksch verband staan, en, al ware dit zoo niet, van gebrek aan groote wijdloopigheid niet zijn vrij te pleiten. ‘Doch te dezen aanzien hebbe men,’ dus drukt hij zich uit, ‘eenige inschikkelijkheid voor den Franschman, zoo al niet de belangrijkheid dier uitweidingen, in het afgetrokken, en de stijl, in welken zij vervat zijn, deze feil, als het waarlijk dien naam verdient, kunnen doen vergeten.’
De Heer wiselius is geen bloot Vertaler; hij heeft zich verpligt geoordeeld, waar de Schrijver hem voorkwam te dwalen, of zich voor een iegelijk niet verstaanbaar uit te drukken, zulks aan te wijzen of te verbeteren. Van de aangevoerde plaatsen uit homerus en andere Grieksche en Latijnsche Schrijvers geeft hij zijne eigene vertalingen. Om het Werk voor den ongeletterden vollediger te maken, en hetzelve te vormen tot een tafereel, waarin de letterminnende jeugd een groot gedeelte der Oudheden van Griekenland, voornamelijk van Attica, bijeenverzameld zou kunnen vinden, heeft hij hetzelve met vele uitbreidingen en aanteekeningen vermeerderd, welke hij erkent dat hier en daar een weinig breedsprakig zijn, doch die hij, wilde hij zijn doel bereiken, in geen meer beknopten vorm kon gieten. Genoegzaam onderscheid van letter en teeken doet zijne Aanteekeningen van die des Schrijvers kennelijk zijn. Die des Vertalers zijn met eene zeer vrije pen geschreven.
Of de Heer wiselius, met al den arbeid, aen dit Werk besteed, de bedoelde en opgegevene einden zal bereiken, moet de uitkomst leeren. Loffelijk mag men zijne poging noemen en zijnen onvermoeiden arbeid prijzen. Niet te wachten zeker is het, dat elk, in alle gevallen, de vertalingen, door hem van plaatsen uit oude Schrijvers geleverd, de beste zal keuren; doch zulks

{==637==} {>>pagina-aanduiding<<}
neemt niet weg, dat zij over 't algemeen zullen voldoen. Voorts straalt in de Aanteekeningen een geest van vrijheid en vaderlandsmin op vele plaatsen zeer kennelijk door.
Lang hebben wij ons bij deze Voorrede opgehouden; doch korter konden wij niet, zouden wij eenigzins den aard en het doel dezes Werks doen kennen.
In den Jare 1785 vertrok onze Reiziger van Venetie naar Corfu, met den Venetiaanschen Gezant der Republiek bij de Ottomannische Porte, en den Hoogleeraar spallanzani, zoo bekend door de nieuwe ontdekkingen, met welke hij de Natuurkunde verrijkt heeft. Dit Reisgezelschap, schoon niet vreemd van Oudheden, geeft aanleiding om ook op andere voorwerpen het oog te vestigen.
Het verblijf op Corfu is grootendeels der Grieksche oudheid geheiligd. Onze Reiziger merkt op, dat die van Corfu, even als de bewoners der naburige eilanden, niet meer de werkzaamheid en nijverheid betoonen, die hen ten tijde van alcinous kenschetsten, en welke zij wisten te vereenigen met hunnen smaak voor gastmalen, voor den zang, den dans, voor de laauwe baden, en voor de liefde. Thans zijn zij zoo lui, dat zij den olijf van den boom laten vallen, in stede van dien af te plukken; en, wanneer er een zware stortregen valt, voeren de stortvloeden den oogst, de eenige hoop der Eilanderen, met zich henen. ‘De tuinen,’ vermeldt de Reiziger, opdat wij dit ten staal van zijnen veelal schilderenden schrijftrant bijbrengen, ‘welke ik heb doorwandeld, stieten aan de stad van alcinous; zij waren er van verwijderd op eenen afstand, dat men een mensch, in dezelve met eene luide stem sprekende, in de stad konde hooren. De boomen verhieven er hunne bloeijende takken tot aan den hemel. Men zag er destijds, even als heden ten dage, den appel- en den perenboom, die het oog en den reuk bekoren, den vijgen- en olijfboom, altijd met groene bladeren. Die boomen waren onophoudelijk met vruchten beladen; terwijl dezen uit de knoppen ten voorschijn kwamen, rijpten genen, gestreeld door den zachten adem der zuidewindjes. De rijpe olijf maakte plaats voor den uitbottenden olijf, die hem volgde. De vijg werd vervangen door eene andere vijg; de eene peer volgde de andere, en ter naauwernood was de eene granaat-appel verdwenen, of een andere granaatappel bood zich der gretige hand aan, die hem wilde

{==638==} {>>pagina-aanduiding<<}
plukken. De wijngaarden droegen druiven in alle jaargetijden. Terwijl sommigen op eene open plaats in de zou droogden, werden anderen door de wijnlezers gesneden en in de perskuip uitgedrukt. De bloemen vermengden zich op die wijnbergen met het purper der druiven.’
Op reis van Corfu naar Zante doet het gezigt en het aandoen van plaatsen oude en nieuwe geschiedenissen, daartoe behoorende, vermelden. De nadering aan het Eiland Ithaca doet een' der scheepsofficieren, een geleerd man en een geestdrijvend bewonderaar van homerus, op dat Eiland geboren, in den lof van den Zanger van de Odyssea, zijn Landgenoot, uitweiden en eene beschrijving van Ithaca in de krachtigste bewoordingen geven. De Reisgenooten hoorden hem, gelijk le chevalier zich uitdrukt, ‘met eene des te levendiger belangneming, daar de voornaamste voorwerpen, die hij ons affchilderde, zich het een na het ander voor ons gezigt vertoonden. Is het niet in de daad een wezenlijk voorwerp van verwondering voor de Vrienden van homerus, te zien, met welk eene naauwkeurigheid zijne beschrijvingen nu nog met de natuur overeenstemmen, na het verloop van zoo vele eeuwen, en na alle de veranderingen, welke hare gewrochten en de landstreken, van welke hij ons een tafereel schetst, ondergaan hebben?’
Met spallanzani hield de Schrijver zich een korten tijd te Zante op: deze deed zijne natuurkundige, gene zijne dichterlijke waarnemingen, die hij op homerus t'huis brengt.
De Reis van Zante naar St. Nicolaas van Cerigo doet le chevalier vele voorbij gevaren plaatsen der oudheid, waar hij geen voet aan land kon zetten, vermelden en zich over dat lot beklagen. Een hevige storm bragt hen in lijfsgevaar; dit wordt zeer nadrukkelijk beschreven. Die storm beliep hen in dezelfde streken, waar menelaus op het punt stond van schipbreuk te lijden, bij diens wederkomst van Troje.
't Verblijf op het Eiland Cerigo, eertijds Cythera, vult een Hoofdstuk. Veel verschilt 's Reizigers beschrijving dezes Eilands van die, door den jongen stephanopoli des gegeven, door den Vertaler met eene aanmerking medegedeeld. Met spallanzani deed hij ontdekkingstogten op dit Eiland, die verdienen gelezen te worden, en de Natuurlijke Historie, bovenal de Versteeningen, betreffen.

{==639==} {>>pagina-aanduiding<<}

De Reis van Cerigo naar Athene is in vele opzigten merkwaardig, en verschaft de afwisseling eens Landtogts met eene Scheepsreize, zoo ook de Reize van Athene naar Kaap Sunium langs de zeekust. Hier gaat de Oudheidkunde te gast, en niet minder bij de tweede Reize van Kaap Sunium naar Athene door het veld van Marathon. Niets is onverschillig voor een' liefhebbor der Oudheid, die de ommestreken van Athene doorwandelt. Deze stelling des Reizigers ziet men bekrachtigd door het algemeen Tafereel van Athene en de omliggende streken. Hij vormde echter het denkbeeld niet, om de gedenkteekens van Athene naauwkeuriglijk te beschrijven. Dit drijft hij, naar 's Vertalers oordeel, hier en daar een weinig te verre: zoo hij zijne Reize voor de geleerde wereld alleen in het licht gaf, dan had hij nog veel beknopter kunnen zijn; doch wilde hij den ongeletterden daarmede eenen dienst bewijzen, dan heeft hij van verscheidene oude overblijfsels te weinig gezegd. Dezen misslag heeft de Heer wiselius getracht te verbeteren, en op deze en gene plaatsen er bijgevoegd, wat hij noodzakelijk oordeelde, om aan dit tafereel van het oud en hedendaagsch Athene eene meerdere volkomenheid te geven. Zulks maakt dit Hoofdstuk zeer belangrijk en uitgebreider dan de vorige.
Eene gevaarvolle reis van Athene naar het Eiland Scyros brengt le chevalier op dit Eiland, bij de Ouden vermaard door het verblijf van achilles bij Koning lycomedes. Hier biedt zich de gelegenheid aan, om de aanmerkingen van den Hoogleeraar heyne mede te deelen over de vermeende Graftombe van homerus, op een der eilanden in den Archipel ontdekt. Voorts wordt het Eiland Scyros beschreven, alsmede Tenedos en Metelino.
In de tweede Afdeeling dezes Deels, bij hetwelk wij ons reeds zoo lang hebben opgehouden, dat wij alleen den inhoud der Hoofdstukken kunnen opgeven, komt ons voor, de Reis van Kaap Baba naar de Puinhoopen van Alexandria Troas, - de beschrijving van die Puinhoopen, - twee togten door Troas, - de beschrijving van den Hellespont, besloten met nieuwe ontdekkingen, in Troas gedaan, gedurende eene Reize in Moldavie.
De onderscheidene proeven, welke onze Reiziger genomen had omtrent de naauwkeurigheid van homerus in de beschrijving der oorden, welke hij had doorgereisd, gaven hem grond om vast te stellen, dat hij in

{==640==} {>>pagina-aanduiding<<}
die van de Vlakte van Troje niet gefaald had, en, zonder zich aan de meening der Ouden en der Hedendaagschen, die het bestaan dezer Vlakte in twijfel getrokken hebben, veel te bekreunen, hield hij zich verzekerd, dat hij haar moest wedervinden, zoodanig als de grootste der Dichteren en de naauwkeurigste der Landbeschrijveren haar geschilderd had. - Wat hij zich had voorgesteld daar te zullen ontmoeten, zag hij in de daad; verzekerende, dat het zich nog aanbiedt aan de oogen der genen, die deze beroemde plekken willen doorkruisen. ‘De omzigtige, handelwijze,’ dus drukt de Schrijver zich uit, ‘die ik meende te moeten verkiezen, toen ik voor de eerste keer de gedenkteekens van Troas aankondigde, werd mij voorgeschreven door het wantrouwen op mijzelven, en de zonderlingheid der voorwerpen, van welke ik sprak. Mijne verhalen met geene getuigenissen van gezag kunnende staven, waren er geene voorzorgen, welke ik niet moest nemen, om mij voor den bedilgeest te hoeden en over het ongeloof te zegepralen. - Thans, nu de echtheid dier gedenkteekenen niet meer wordt wedersproken, zal ik minder angstvallig te werk gaan. Gesterkt door den bijval der Hoogescholen van Edimburg en Göttingen; gerugsteund door het gevoelen van dalzel, van heyne en eene menigte achtenswaardige Reizigers van verscheidene natiën van Europa, schroom ik thans niet te verzekeren, dat de Vlakte van Troje, federt den tijd van homerus, niet is veranderd; dat de voorgebergten, de rivieren, de valleijen, de heuvels en de graven der krijgshelden nog op diezelfde plekken gevonden worden, waar die groote Dichter dezelve geplaatst heeft.’
Dit Deel wordt besloten met een afzonderlijk Vertoog over de hoogte en de schaduwen van den Berg Athos, ter opheldering van 's Schrijvers zeggen deswegen in het Reisverhaal, gevolgd van de Verklaring eener plaats van strabo, betrekkelijk de schaduwen van dien Berg.
In het Tweede Deel dezes Werks zal men de Beschrijving vinden van de Vlakte van Troje, vermeerderd met de ontdekkingen van verscheidene Reizigers, die, na le chevalier, eene van de oudste tijden her zoo vermaarde landstreek bezocht hebben, te gelijk met eene wederlegging van den Heer jacob bryant. - Het Derde Deel zal de vertaling bevatten van een geschrift over Troas, in Engeland door den Heer morritt in het licht gegeven.

{==641==} {>>pagina-aanduiding<<}

Wij hopen, dat een goed vertier den Vertaler, die zoo veel moeite aan dit Werk gedaan heeft, en zich van het gros der Vertaleren zoo zeer onderscheidt, en den Boekhandelaar, zal aanmoedigen.




Gedichten van Jan Messchert van Vollenhoven. Te Amsterdam, bij P.J. Uylenbroek. 1808. In gr. 8vo. 175 Bl.

Hoe zeer dit Werk nog niet in het openbaar aangekondigd en voor bepaalden prijs aangeboden zij, achten wij het pligt, hetzelve, nu het onder onze oogen is gekomen, niet met stilzwijgen voorbij te gaan. Wij willen ons Maandwerk gaarne beschouwd hebben, als een overzigt gevende van de Letterkundige Geschiedenis van den dag; en wanneer wij derhalve een onbekend sieraad van dezelve aan het licht kunnen brengen, dan wordt die pligt een wellust voor ons hart.
De Heer jan messchert van vollenhoven was zeker tot onlangs weinig als Dichter bekend. Sommige Liefhebbers wisten wel, dat hij in zijne jeugd de lier gehanteerd had, - dat hij in den kring was geweest van die weinige edele en wijze Mannen, die, in den tijd toen weelde en welvaart de vermogens van den geest in slaap wiegden, wakker en werkzaam bleven, - dat hij, als vriend en leerling van fontein, feitama, van winter, huizinga bakker en josua van der poorten, zijn' geleerden schoonvader, had uitgeblonken: dan van den Man, die thans tot hoogen ouderdom gevorderd, en misschien benevens den eerbiedwaardigen lublink de éénigste uit dezen kring nog overig is, durfde men zich geene nieuwe lettervruchten beloven. Hoe rijst derhalve het genoegen, wanneer men een onthaal vindt, bij hetwelk men in twijfel staat, waarover men zich meest verwonderen moet, of over levendigheid van verbeelding, of over hechtheid van redenering, kracht van zeggen, of hartelijkheid van uitdrukking.
Er zullen misschien wel gewaande Kunstregters zijn, die deze verzen als niet hoog genoeg van vlugt zullen beschouwen; dan deze betweters beklagen wij meer, dan wij hen veroordeelen. Wij gunnen hun gaarne het genoegen, hetwelk zij mogen erlangen door de gelies koos-
{==642==} {>>pagina-aanduiding<<}
de uitdrukkingen in zoo vele nieuwe gedichten. Voor ons vergenoegen wij ons liever met zulke uitspraken van het gezond verstand, als wij thans voor ons hebben, veredeld door geleerdheid, uit de beste bronnen geschept, verwarmd door echte vaderlandsliefde, reine menschenmin en mannelijke godsvrucht. Waarlijk ons volksgevoel verheft zich, wanneer wij zulke voorbeelden uit den aanzienlijken stand der Maatschappij kunnen aanwijzen, die hunnen jeugdigen leeftijd aan de Letteren gewijd hebbende, in de kracht des levens pilaren van de Beurs waren, of, in regering geroepen, door bescheidenheid en gematigdheid uitmunteden, en in den avondstond van den welbesteden dag nog het beste deel kiezen, door tot de voorheen gelief koosde Letteren terug te keeren, in plaats van tot vadzige ledigheid te vervallen. Waarlijk men kan geen meer aanprijzend voorbeeld aan de hand geven, om den Jongeling tot ijver en vlijt te nopen, dan hem te wijzen op den Man, die de waarheid van het zeggen van cicero: dat de wetenschappen den ouderdom verheugen, zoo proefondervindelijk, zoo tastbaar bevestigt. Dan laten wij ter zake treden en nu van dezen bundel een eenigzins breedvoerig verslag geven, om in een volgend Nummer de beide Werken, die openlijk door den Dichter zijn uitgegeven, insgelijks naar eisch te doen kennen; waarom wij thans van het Treurspel Asteria, ook bij deze verzen gevoegd, geene melding zullen maken.
Aan het hoofd dezer verzameling staat de Aanspraak van willem den eersten aan de Duitsche Vorsten, het onrijm van p.c. hooft gevolgd; hier en daar misschien in kracht aan het oorspronkelijke ongelijk, dan niet zelden ook hetzelve op zijde strevende. Deze oefening, om zich het spreukrijke en voedende van dezen onzen Lettervorst eigen te maken, heeft zeker de beste gevolgen gehad voor 's Mans dichtvermogen, en geeft het leerrijkst voorbeeld voor den aankomenden Dichter. De volgende aanhef van het verhaal na de inleiding diene ter proeve van de deftigheid zoo wel als van de rolling en ronding der verzen.

Hij, wiens geheugenis geen reeks van eeuwen schendt, 
De vijfde Karel, toen de luister van Europe, 
Castieljes vreugde en roem, en Neêrlands lust en hoope, 

{==643==} {>>pagina-aanduiding<<}

Heeft mij, van kindsbeen af, met glansrijke eer bekroond, 
Zelfs door zijn' wreeden zoon een' korten tijd verschoond, 
Toen beide, vorst en volk, door liefde t'zaamverbonden 
Tot heil des vaderlands, geen and'ren tweestrijd vonden, 
Dan of de vorst zijn volk door heuschheid winnen zou, 
Dan wel het volk zijn' vorst door dankbaarheid en trouw. 
Maar sints d'ontzinden togt der trotsche Castiljaanen, 
Versmelt ons schreijend oog in eene zee van traanen. 
Al de arbeid, al 't gevaar, al 't afgeperste zweet, 
De schatten, uit mijn kist, tot Neêrlands dienst besteed, 
En 't uitgestorte bloed van mijn gevelde maagen, 
Zijn bij Filips niet waard' den naam van dienst te draagen. 
Ontelb're tonnen schats, door 's volks goedwilligheid 
Uit hunnen mond gespaard, den dwing'land toegeleid, 
En buiten lands verspild in bloedige oorelogen, 
Zijn zijn geheugenis als rook en wind ontvlogen. 
De ontmenschte dwingeland, die eer en deugd verkracht, 
Neemt onze ootmoedigheid, noch oude liefde in acht. 

Om voorbeeld en navolging eenigzins te kunnen vergelijken, nemen wij ter proeve die beroemde leenspreuk van hooft, waarbij de heerschzucht der Spanjaarden als de honger wordt voorgesteld; die immer als een der fraaiste en meest volgehoudene in onze taal vereerd is geworden. Zij luidt bij hooft aldus: Noch ken ik u allen daarvoor, dat het u eenighszins in uwen ondergank troosten zoude, zaaght ghy, met verlies van uw heil en haave, den raazenden honger der Spaansche heerschzucht te verzaadighen, en met zoo dier een pandt de dienstbaarheit uwer gebuuren, zonderling der Duitschen, als zijnde van een tong, van een' stam, af te koopen. Maar zoo hol een gulzigheit om alles in te slokken, die wijder gaapt dan Sicilie van Goa, dan Goa van Mexico leit, die 't gereeten Italie knaaght met de tanden, daar het vleesch des onnoozelen Indiaans noch tusschen zit, zal zich met geen brok als Neerlandt laaten stoppen; maar gansch Christendom, zoo Godt het niet keert, jaa den ganschen aardkloot door de kaaken jaaghen, en vraaghen of er meer is.

Van vollenhoven zegt:

Dan 't strekte u allen nog tot troost in uwe ellend', 
Mogt slechts uw ondergang den Castiljaan in 't end' 
Den heeten dorst verslaan, den dollen honger stillen. 
Dan zou uw schreijend oog geen traan meer loozen willen; 
Ja, 't zou een balzem zijn voor uw verscheurd gemoed, 
Mogt uw verlies van heil, van have en goed en bloed 

{==644==} {>>pagina-aanduiding<<}

Den nabuur, maar vooral, uw' stam, uwe eer, Germanje! 
Der tirannij ontslaan van 't onverzaadbaar Spanje! 
Maar 't wenschen baat ons niet: de ontaarte dwingeland, 
Wiens vrekheid wijder gaapt dan 't Siciljaansche strand 
Van Goa's kusten ligt, en Goa van de gronden, 
Waar 't Mexicaansche goud, door hebzucht uitgevonden, 
Den landzaat ramp op ramp, en dood op dood bereidt; 
De ontmenschte menschenbeul, wiens woede en gulzigheid 
't Gereten hart doorknaagt der zuchtende Italiaanen, 
Met tanden, nog bezet met vleesch van Indiaanen, 
Zal niet verzadigd zijn met Neêrlands kleinen grond, 
Maar 't ovrig Christendem, ja, 't gantsche waereldrond, 
Zoo God dien slag niet keer', zijneijzren wet doen vreezen, 
En vraagen waar het is, of waar het stond voordeezen (*). 

Eenige Gelegenheidsverzen gaan wijthans met stilzwijgen voorbij, hoe veel waarde dezelve, vooral de Lijkzang op jan wagenaar, ook hebben; dan wij moeten met bijzonderen lof den Lierzang ter gedachtenis aan den Zeeslag van den Admiraal de ruiter voor Soulsbay, in 1672, gedenken. De voorlezing van dezelve in het voortreffelijk en zijn' ouden roem behoudend Genootschap: Concordiâ ac Libertate, was nog bij eenigen in geheugen; en wie gloeit niet bij het lezen van de meeste coupletten! - Wij kunnen maar eenige aanhalen. De gelukkige staat van het Vaderland, na het sluiten van den Vrede van Breda, wordt op de volgende wijze beschreven:

De welvaart juigchte in 't blij gewest, 
En de overvloed in ieder woning; 
Elk burger was zijn eigen koning; 
Elk huis een vrij gemeenebest. 
't Gezag der wettige overheden 
Bestuurde 't land naar pligt en reden, 

{==645==} {>>pagina-aanduiding<<}

En 't recht behield zijn kracht en prijs, 
De vrede deed den handel groeijen, 
De nutte weetenschappen bloeijen, 
Eu Holland scheen een paradijs. 
 
Toen klonk uw naam, ô Neêrland! schoon: 
Uw glorie steeg tot aan de wolken, 
Verr' boven 't oog dier slaafsche volken, 
Die heerschzucht vleijen op haar' troon. 
Doch toen ook zocht de nijd, aan 't branden, 
Uw gulden vrijheid aan te randen, 
Waaruit uw grootheid oorsprong nam; 
En 't vuur, reeds heimelijk aan 't smeulen 
In Frankrijk, Eng'land, Munster, Keulen, 
Sloeg eind'lijk uit in volle vlam. 

Het einde en het gevolg des gevechts aldus:

Terwijl 't gevecht vast blaakt en woedt, 
Voleindt de zon haar' loop in 't westen, 
En dooft in 't golvend nat ten lesten 
Haar' held'ren glans en heeten gloed. 
En, schoon de bliksems der kartouwen 
Nog zee en hemel doen aanschouwen, 
's Konstapels oog wordt vaak misleid; 
Tot dat de nacht den flaauwen luister 
Van 't scheem'rend licht begraaft in 't duister, 
En door zijn' komst de vlooten scheidt. 

Een grooter Dichtstuk volgt hier op: de Lof des Zomars; eene navolging, of liever wedergaê, van den nooit volprezen Lof der Lente, door huizinga bakker naar het Latijn van hight gevolgd. Het begin diene ter aanbeveling:

Laat een ander vrolijk zingen, als de lente 't ijs ontdooit, 
En op 't pas ontsloten aardrijk jeugdig groen en bloemen stro oit; 
Milde zomer, rijk in vruchten, aller tijden voedsterheer! 
Gij behaagt den Nederlander; gij vervult zijn wenschen meer. 
Waar een zachter streek den balzem eener warmer lucht geniet; 
Waar de lentezon, nooit taanend', koesterende straalen schiet; 
Waar de koû 't ontluikend bloemtje nooit met scherpe tanden bijt, 
Daar verdient de lente hulde; daar zij haar een zang gewijd. 
Laat een ander vrolijk zingen, als de lente 't ijs ontdooit, 
En op 't pas ontsloten aardrijk jeugdig groen en bloemen strooit. 
't Zuiden roeme op zulk een lente, waar geen nachtvorst heerscht noch woedt, 

{==646==} {>>pagina-aanduiding<<}

Maar in Neêrland heeft haar invloed dikwijls ijd'le hoop gevoed. 
Dikwijls schept 't herboren zonlicht't aardrijk tot een bloemtapijt; 
De akker lagcht, en 't zuidewindje speelt en dartelt wijd en zijd; 
Boom en heester groet de lente; 't bosch outrolt zijn zachte blaên; 
Abrikoos en perzik bieden duizend zwang're bloesems aan; 
't Malsche gras, welks teder topje 's aardrijks weeken schoot doorboort, 
Groeit, door morgendaauw bevochtigd, onverhinderd, welig voort. 
Dikwijls stort dan 't barre noorden guure regenviaagen uit, 
Daar de geesselende hagel veeler hoop in de opkomst stuit. 
't Veld, verkleumd door rijp en ijzel, krijgt zijn grijze hardheid weêr, 
En men vindt geen enk'len voetstap der verloren lente meer. 

Wij verwinnen met moeite onzen lust, om uit de gedichten, waarbij aan de Heeren jan van eik en cornelis van lennep den besten troost bij het overlijden van deugdzame Kinderen wordt toegediend, of uit een luimig vers over den hedendaagschen smaak in de Dichtkunst, insgelijks proeven te geven. - Wij zouden ook gaarne de Bespiegelingen over Gods goedheid, op het Buitenverblijf: de Beek, in zijn geheel mededeelen; dan ons bestek wederhoudt ons. - Een uitstekend warme toon heerscht in dezen, en niet minder in de volgende Dichtstukken: de Vaderlandsche Bede, 1799, bij den inval der Engelschen en Russen, en: de Christen; dan dit wordt nog overtroffen in het Dankoffer aan God, uitgeboezemd ter gelegenheid van den zestigsten verjaardag mijner beminde Huisvrouw elisabeth van der poorten, op den 20 van Hersstmaand 1807. Recensent kent geen dichtstuk, hetwelk het hart van den Dichter meer vereert; hij kent geen tooneel, hetwelk zich meer treffend en roerend voordoet, dan dat, hetwelk hij zich voorstelt, dat bij het lezen van dit vers heeft plaats gehad. - Een gelukkig Echtgenoot en Vader, achtbaar door jaren en deugden, stort zijn dankbaar hart uit in het midden van een talrijk gezin. Met erkentenis van de liefde en zorg zijner ouderen, - van zijne verpligting aan de trouw en huwelijksmin zijner Echtgenoote, - van het goed gedrag zijner Kinderen, geeft hij van alles aan Gode de eer, en zendt met zijne dierbaarste panden de hartelijkste beden ten Hemel voor het heil van Huis en Vaderland.

{==647==} {>>pagina-aanduiding<<}

Hoe treffend is, bij voorbeeld, de lof van deze Echtgenoote, in deze weinige regels vervat:

Gij schonkt me een rijke bron van aardsche zaligheden; 
Eene aangebeden vrouw, zoo deugdgezind als schoon. 
Gij schonkt me eene echtgenoote, uit wier bevallige oogen 
De reinste Godsvrucht straalt, in 't zuiver hart geprent; 
Die vreugdetraanen schreit, door traanen op te droogen; 
Die elke deugd waardeert; haare eigen deugd miskent. 

Hoe gaarne vereenigen wij ons met de slotbede:

Laat eens de vredezon weêr gantsch Euroop' bestraalen. 
Schenk aan ons vaderland zijn' ouden luister weêr. 
Laat Neêtlands handel eens weêr ruimer adem haalen, 
En zend op elken stand uw milde goedheid neêr. 
Ach! laaten we ook dat heil van uwe gunst verwerven. 
Rek zoo lang 't leven nog, 't geen uwe liefde ons gaf. 
Doch is 't uw wijze wil, dat wij dit vroeger derven, 
We ontvingen 't van uw hand; wij leggen 't willig af. 

Wij twijfelen geen oogenblik, of elke deugdgezinde en elke kunstvriend onder onze Landgenooten vereenigt zich gaarne met onzen wensch, dat de Heer van vollenhoven dezen Bundel, door denzelven ten verkoop te doen aanbieden, voor ieder verkrijgbaar make, hetwelk niet anders dan nut en genoegen voor zijne medemenschen, en eer en roem voor onze Vaderlandsche Letterkunde zal kunnen te weeg brengen. Wij zouden zijnen naam hierbij ook duurzame eer kunnen beloven; doch wij zouden dan waarschijnlijk zijne bekende zedigheid kwetsen.




Lierzang bij gelegenheid van de Invoering van het Wetboek Napoleon, ingerigt voor het Koningrijk Holland. Door Mr. J.M.J. Aansorgh, Advocaat in Overijssel. Te Utrecht, bij de Wed. J. van Terveen en Zoon. 1809. In gr. 8vo. Met het Voorberigt 14 bladz.

Zoo men den Heer aansorgh gelooven mag (en de Man zal het toch wel weten, want hij is Advocaat en dus Regtsgeleerde) moet het er al zeer akelig en verschrikkelijk uitgezien hebben vóór de invoering van het bovengemelde Wetboek.

{==648==} {>>pagina-aanduiding<<}
Althans in het uur van stillen middernacht (30 van Grasmaand, toen het Wetboek kracht van wet verkreeg) drong den Schrijver een vreemd geluid in de ooren, naar hij meende, een blij gejuich, doch ook gekrijsch en jammerklagt. Aanvankelijk schijnt hij nog te twijfelen, en vraagt:

Hoe, zie 'k een schaar van wreed verdrukten, 
Die onder zware kluisters bukten, 
Verlost van pijn en banden staan? 
Zie 'k hun ontmenschte dwingelanden 
Van spijt en woede knarsetanden? 
Met vuisten zich voor 't voorhoofd slaan? 

Maar spoedig ontdekt hij, dat het geene verbeelding is, en antwoordt:

Ja, de eer der menschheid wordt gewroken, 
't Is waarheid, wat mijne oogen zien. 
 
Gods liefde, door uw leed gedreven 
ô Menschheid! doet uw' hoop herleven, 
Bij 't Wetboek van Napoleon. 

Waarbij men in het oog moet houden, dat de Menschheid, wier leed Gods liefde drijft, hier Nederland en het Wetboek Napoleon den Hollandschen Napoleon moet beteekenen.
In het derde couplet wordt Bloeimaand aangesproken, die, volgens den Schrijver, de aarde met gloeijend purper kleurt, en wier komst nooit aan grooter heil werd geboeid; en in het vierde doet de Dichter al aanstonds een klein uitstapje (zeker om zijn onderwerp eens regt grondig te behandelen) tot den eersten Uchtend der Menschheid. Zij, na haar eerste ontwaken, tot meer verlichting opgeleid,

Gevoelde ook nu haar banden slaken, 
Bij 't kweeken van Maatschap'lijkheid. 

Voorts wordt de lof der Beschaving vermeld. Maar haar scherpe vijl deed ook veel smartelijk treuren ontstaan. Zoo brengt de bliksem zegen aan, hoe zeer hij hooge spitsen velt. Wij meenden, dat de bliksem somwijlen nog al iets meer deed, dan hooge spitsen te vellen; doch het moet hier bij velt blijven, om een rijmwoord te hebben voor den regt dichterlijken regel:

Zoo gaat al 't goed met kwaad verzeld. 


{==649==} {>>pagina-aanduiding<<}

Nu komen de bleeke heerschzucht en de heete gouddorst

En zoo veel andre wangedrochten, 
Als die gevreesde Monsters wrochten, 
Tot pesten van de Maatschappij, enz. 

Vervolgens spreekt de Dichter over de Roomsche Wetten, aangebeden door dweeperij en eigenbaat, met regt geroemd en bestreden. Zij hebben echter zegen aangebragt. Maar zij waren in eene doode taal beschreven, rijk in tegenstrijdigheden, te omslagtig, soms te sijn geweven en ongeschikt voor het Algemeen. De burger bleef in een akelig duister dwalen, enz. De Hr. aansorgh geraakt in vuur over eenigen zijner Ambtsbroeders, die hij monsters noemt, der hel ontrezen, die zich schijnheilig voor Godsdienst buigen, doch in het bedekt de kern uit vleesch en beenderen van weduw en weezen zuigen enz. enz, en roept in verontwaardiging uit:

Beef, onschaamde (onbeschaamde) Regtsgeleerde! enz. 

Eindelijk wendt de Dichter zich tot den Koning, houdt eene korte lofspraak op de Wetten, door Hoogstdeszelfs zorg bereid, en besluit met eene opwekking van de onvervalschte Loten, gegroeid aan Batoos edelen stam.
Dit is de korte inhoud van dezen Lierzang. Er komen wel eenige goede coupletten en schoone regels in voor; doch het geheel verheft zich niet boven het middelmatige. En het middelmatige in de poëzij.....

Il est dans tout autre art des degrés differens. 
On peut avec honneur remplir les seconds rangs. 
Mais dans l'art dangereux de rimer et d'écrire, 
Il n'est point de degrés du mediocre au pire. 

Dan - wij moesten in het oog houden, dat deze Lierzang slechts als eene proeve van een jong Dichter moest worden aangemerkt... had slechts de Hr. en Mr. aansorgh niet uit het oog verloren, dat hij tot zoodanig eene proeve een onderwerp had behooren te kiezen, hetwelk voor zijne (nog zwakke) dichtvermogens beter berekend was.
Het stuk behoort tot de Gelegenheidsverzen van den dag:

Transeat cum ceteris! 



{==650==} {>>pagina-aanduiding<<}

Almanach der Musen en Gratiën, aan Vriendschap, Liefde en Kunst gewijd. 1810. Amsterdam, bij E. Maaskamp.

Wat het Brood voor het dierlijke leven is, mag een Almanach, nagenoeg, voor het gezellige bestaan heeten. De Man toch geeft, bij het St. Nikolaas-feest, of bij het Nieuwe Jaar, dit Geschenk aan zijne Echtgenoote, de Minnaar aan zijn Meisje, de Vader aan zijne Kinders, en ook de denkende Man zelf wil gaarne, in een ledig oogenblik, een Boeksken, waarin hij verpoost. Voor eenige jaren hadden wij zulk een Geschenk, onder den titel: ernst en boert. Deze Almanach mogt vrijelijk tegen alle anderen, zoo binnen als buiten 's lands, monsteren; doch dezelve had één gebrek, namelijk, dat hij wat al te gèleerd was. Het schijnt ons toe, dat de alhier aangekondigde dat gebrek poogt te vermijden. Deszelfs inhoud voldoet zeer wel aan den titel. Groot is de verscheidenheid der kunst, alhier gehuldigd. De Plaatjens zijn meestal wel geteekend, en door den kundigen van senus bevallig geëtst. Even verscheiden is de inhoud, in onrijm en dichtmaat. Er is niets in, dat laf is of de zeden kwetst, en de onderwerpen zijn nu eens ernstig, dan boertig, dan zelfs minnekozende, doch altijd zedig. De Rhapsodiën, Zedelijke Grondregels en Anecdoten, zijn wel gekozen. Eén stukje, getiteld: Geheime Raad aan de Sekse, om de Mannen te overheeren, komt den Recensent, die zich in den volsten zin Man gevoelt, zeer onstaatkundig en kettersch voor: laten de hij zulks, hetzij als ernst of boert beschouwd, voor rekening van den onvoorzigtigen Schrijver, omdat het waarlijk, indien eens de Vrouwtjes zijnen raad volgden, eene geduchte omwenteling in het rijk der zeden zoude kunnen veroorzaken. De Tijdwijzer, voor zoo ver wij dien hebben kunnen vergelijken, is naauwkeurig, en pronkt vooral, hetgeen onze volle goedkeuring in den tegenwoordigen tijd wegdraagt, met eene breede lijst der Heiligen, welken zich ieder, naar tijd,
lust en smaak, ter navolginge kan voorstellen. In één woord, wij verheugen ons in dit Jaargeschenk, welks inhoud niet onbelangrijk, vrij kunstmatig, en zoodanig verscherden en zedig is, dat Elmire aan hare kaptafel, Mercator uitrustende van zijn kantoor. Severus in zijn' tabbaard, Calculator na zijne berekening van plus en minus, Do. Heftig nadat hij uit den Catechist gebazuind heeft, Mevrouw Devota na hare oefening, en vooral onze Gelieven, Ernestus en Wilhelmina, wanneer zij in een vertrouwelijk tête a tête zijn, het zeer veilig in handen kunnen nemen. Bijzonderlijk behaagt ons de Uitnoodiging aan alle Hollandsche Kunstenaars in het beeldende Vak, om ook hunne bijdragen ter voltooijinge van dezen arbeid te leveren. Wij wenschen, dat zulks niet te vergeefs zal gevraagd zijn.

{==651==} {>>pagina-aanduiding<<}
Ten blijke van het vertrouwen, hetwelk wij in de bescheidenheid onzer Lezeressen stellen, maken wij geene zwarigheid, haar te onthalen op den straks gemelden, van de zijde der Kunst zoo bevalligen,

	Geheimen raad aan de sekse, om de mannen te overheeren.
Teedre Kunne! schoon Geslacht! 
Sieraad van ons leven! 
Heel toch niet, dat ge altoos tracht, 
Met eene onbepaalde magt, 
Ons de wet te geven. 
 
Zoekt ge ook, door een' lieven lach, 
Onze ziel te streelen; 
Duurzaam dringt ge ons tot ontzag; 
En gij wilt, of 't wezen mag, 
Gaarn den meester spelen. 
 
't Valt u hard, om in de Trouw 
's Meesters wil te hooren: 
Maar de wet, die van de Vrouw 
De onderwerping vergen zou, 
Ging reeds lang verloren. 
 
Acht het voor geen onbescheid; 
Wijt mij geen' verblinding: 
Neen, geen waan heeft mij misleid; 
'k Spreek met volle zekerheid: 
'k Spreek bij ondervinding. 
 
Ja, - een trotsaard noeme 't laf: - 
'k Wil me aan u verpligten; 
'k Sta den voorrang willig af; 
't Heerschen valt mij veel te straf; 
Zoet is 't mij, te zwichten. 
 
Mogt eenmaal der Roomren moed 
Alles doen verschrikken; 
Ach, die Helden, zoo verwoed, 
Waren buigzaam, waren zoet, 
Voor der Vrouwen blikken. 

{==652==} {>>pagina-aanduiding<<}

Wilde ik meerder zijn, dan zij....; 
Dit waar' trotsch, vermeten; 
Neen; ik kies de slavernij: 
Aan uw' zoete heerschappij 
Wil ik cijnsbaar heeten. 
 
Maar waant niet, dat u 't geweld 
Ooit doet zegevieren: 
Zoo om hard het harder geldt, 
Hebben wij - 't zij u gemeld! - 
Altijd forscher spieren. 
 
Leert, hoe gij te werk moet gaan, 
Wilt ge uw' magt bewaren: 
'k Wijs u zelf de wapens aan: 
Om de Vrouwtjes voor te staan, 
Klap ik wel eens garen. 
 
Maakt eerst 't hart tot onderdaan, 
Wilt gij overwinnen: 
Want, tast gij het hoofd eerst aan, 
't Zal u wrevlig wederstaan, 
Met verstaalde zinnen. 
 
't Hart staat altijd voor u bloot; 
Wint het wel te rade: 
't Hoofd geeft, zonder slag of stoot, 
Zich, na zijnen bondgenoot, 
Over op genade. 
 
't Klemmendst oefent ge uw gezag 
Door uw' lieflijke oogen: 
Door een' vriendelijken lach, 
Door een kusje of teeder ‘ach!’ 
Vestigt ge uw vermogen. 
 
Bij een liefdevollen blik, 
Die verrukking ademt, 
Zijn wij best in onzen schik, 
Als de teedre liefdestrik 
Onze ziel omvademt. 
 
Ja, dan wil uw overheer 
Gaarne de minste wezen: 
Maakt uw blik hem 't harte teêr, 
Dan buigt hij in ootmoed neêr 
Voor zijne Uitgelezen'. 

{==653==} {>>pagina-aanduiding<<}

Poogt ook eens de wrevelmoed 
Iets terug te winnen, 
Overstroomt dan ons gemoed 
Met een' teedren tranenvloed, 
En gij streeft er binnen. 
 
Vrouwen tranen winnen veld 
Op der Mannen krachten. 
Van een hart, dat, met geweld, 
Zich, verstokt, er tegen stelt, 
Is niets goeds te wachten. 
 
Heerscht dan, heerscht dan zonder pijn; 
Speelt dan vrij meestresse; 
Schoon de Man het hoofd ook schijn', 
Hij zal minderjarig zijn, 
En gij wordt Voogdesse. 
 
Mogt Alcides fiere kracht 
Mousters overwinnen; 
Ach, uw' liefelijke magt 
Maakt den leeuwentemmer zacht, 
Leert hem zich bezinnen. 
 
Zoo veel zwakker nog dan hij, 
Dienen we ons te buigen: 
Ja, wij zweren slavernij; 
En uw' zoete heerschappij 
Doet ons zwichtend' juigen. 
 
Treffen wij dan vast den zoen: 
Maar, wilt ge ons verpligten, 
Poogt ons dan voor toorn te hoên; 
Ach, 't is ons alleen te doen 
Om met glans te zwichten. 
 
m.w. 

Zoo moge dan ook de Man zijne zwakke zijde leeren kennen, en, terwijl zijne Gade door liefde zijn hart beheerscht, zijn hoofd, door de stem der rede geleid, hem eene meerderheid doen behouden, welker handhaving de natuur zelve hem heeft toevertrouwd!


{==654==} {>>pagina-aanduiding<<}

Levensgevallen van een Fahrospeler. Uit het Hoogduitsch vertaald. Te Amsterdam, bij C.L. Schleijer. 1809. In 8vo. 344 Bl.

‘Ook de speler van professie wordt niet als speler geboren;’ hij verdient alzoo medelijden, voor 't minst even zeer als ieder ander misdadiger; dit zal de Schrijver bedoelen. Wij stemmen het toe: ‘Jongelingen! leest mijne geschiedenis, en koopt mijne dure ondervinding tot minder prijs. Hoedt u voor lediggaan; kiest eene kunst of wetenschap, waar naar zich uw genie uitstrekt; maakt u bij tijds met uwe bestemming bekend,’ enz. dus eindigt dit Verhaal, en die lessen zijn goed. Maar wat het eerste betreft: deze speler van professie, wiens geschiedenis hier verhaald wordt, is - (en wij vreezen zoo zijn, helaas! velen) een al te slecht karakter, heeft te weinig goeds, dan dat hij ons medelijden in een hoogen graad kan opwekken; de aanleidingen, de verzoekingen zijn niet zoo sterk en dringend; de waarschuwingen, hetgeen hem terug houden en telkens terug roepen kon en moest, te krachtig, dan dat hij niet op den duur het voorwerp zou zijn van onze diepe verachting, en van onze verfoeijing zelfs, omdat hij, in spijt van alles en het meest onverdiend aardsch geluk, zich moedwillig in het ongeluk stort. En zijne eindelijke verbetering is ons te onwaarschijnlijk, dan dat die ons met hem zou verzoenen. Wat de lessen, die wij aanstipten, betreft: het Boek is geheel niet in dien trant geschreven, dat wij op het hart van jonge lieden veel indruks voor dezelve door dit Geschrift kunnen hopen; in tegendeel, - de losse levenswijze en losse beginselen; dartele vrolijkheid, en bij het spel langdurig goed geluk, ook wel door bedrog; wellust, dierlijke wellust, daarenboven levendig, ja naakt genoeg geteekend, - doen ons vreezen, dat des Schrijvers oogmerk, indien dit waarschuwing en zedelijke verbetering van jeugdige harten zij, mislukken zal. - Dit Werkje ware alzoo beter onvertaald gebleven. Althans het heeft, in ons oog, noch voor de menschkunde, noch voor de zodelijkheid eene groote, zoo al eenige
waarde; en wij moeten het onder de geschriften van eenen bedenkelijken inhoud voor 't minst deszelfs plaats aanwijzen.


{==655==} {>>pagina-aanduiding<<}

Isidoor. De Boer van Ried. Eene Geschiedenis voor het Landvolk en ook voor de Burgers onzer Steden. Door J. Huber, Doct. der H. Godgel. en Pastoor te Ebersberg. Uit het Hoogduitsch. IIde of laatste Deel. Te Haarlem, bij J.L. Augustini. In 8vo. 348 Bl.

Gaven wij in goeden gemoede van het eerste Deel van dit Volksboek eene gunstige getuigenis, bij de aankondiging van dit tweede kunnen wij niet anders dan dezelve herhalen, en, voor zoo veel des noods, nog nader bevestigen. Het komt ons voor, geheel geschreven in den regten toon voor den Landman en den minderen Burgerstand; ook meer gegoeden en aanzienlijken vinden er voorbeelden en uitmuntende lessen; en geheel het opstel is Christelijk. Ja, wij voelen wel doorgaans den Roomsch-Catholijken Schrijver, maar zoodanig eenen intusschen, aan wien de redelijke Protestant zich nergens zal ergeren, maar niet kan nalaten, de in dit Geschrift heerschende gevoelens algemeen te wenschen in dat zoo talrijk Kerkgenootschap. Het geheele Verhaal is voor iederen Lezer onderhoudend en belangrijk, en van de herhaalde lezing van dit Werkje durven wij zeer veel goeds, ook bij onze Landgenooten, hopen. Wij vertrouwen, aan het geheel geeft ieder Christelijk Lezer bijval; dan, kozen wij hier of daar een enkel stuk uit, om onze gunstige getuigenis te bevestigen, zoo mogt dat deel juist een' of anderen Lezer minder bevallen, dan ons; ook weten wij waarlijk niet, wat te kiezen; weshalve wij het bij deze nadere aanbeveling aan allen laten berusten.




Kleinigheden voer Kinderen, vertaald uit het Hoogduitsch van J.A.C. Löhr. Met Plaatjes. Te Amsterdam, bij W. van Vliet. 1809. 234 Bl.

Leerzame Vertellingen en deugdlievende Voorbeelden, voor Kinderen; benevens eenige Merkwaardigheden uit het Rijk der Dieren. Met 6 gekleurde Plaatjes. Te Leyden, bij P.H. Trap. 1809. 80 Bl.

Levensgeschiedenissen van Karel en Ferdinand, enz. voor de Jeugd. Door F. van Aken. Met Platen. Te Amsterdam, bij d'Erve W. Houtgraaf. 1809. 79 Bl.

De Kleinigheden van den Heer löhr (wij hadden het Werkje een' voor Kinderen meer uitlokkenden Titel gegeven)

{==656==} {>>pagina-aanduiding<<}
zullen der Jeugd belangrijk en welkom zijn. Onderhoudend en in eenigzins nieuwen vorm gegoten, wekken zij de kinderlijke weetgierigheid op, die dikwijls op het einde voorbedachtelijk niet geheel bevredigd wordt, ten einde de kinderlijke eerzucht te prikkelen en het denkvermogen te scherpen; terwijl het knaapje of meisje telkens aanleiding vindt tot verdere vragen, waarbij der Ouderen tusschenkomst ter opheldering of uitbreiding gewis ten goede zal kunnen werkzaam zijn. Alleen schijnen ons sommige vertellingen, ook voor Kinderen, wat al te beuzelachtig, en over 't geheel meer op het vernuft, dan op verstand of hart gemunt. - De Plaatjes, met eene milde hand in dit Werkje verspreid, zijn, voor een Kinderboekje, in de daad fraai, en ook met kleuren te bekomen.
De Leerzame Vertellingen euz. kunnen wij den naam van leerzaam niet ontzeggen, en voegen er dien van onderhoudend bij. Ook dit boekje verdient lof en aanbeveling. De Plaatjes voldoen mede aan derzelver oogmerk.
De Kindervriend f. van aken vaart in No. 3. voort met zijne welmeenende pogingen ter vorming van het verstand en hart des aankomenden Geslachts. ‘Der Jeugd, in de gevolgen, te doen zien, welke de vruchten van eene goede en eene slechte leefwijze zijn,’ zie daar zijn doel met de vervaardiging dezer korte Levensschetsen. Moge de uitwerking aan dit prijsselijk doel beäntwoorden!

Vijftigtal kleine, volkomen verstaanbare Vertellingen voor Kinderen, welke een weinig kunnen lezen. Door eene Moeder in de Kinderkamer geschreven. Uit het Hoogduitsch vertaald. Te Groningen, bij W. Wouters. 1809. In 8vo. 64 Bl.

Voor eerstbeginnende (Kinderen) in het lezen een even zoo nuttig als gemakkelijk en aangenaam onderhoudend boekje te schrijven, geschikt voor die uren, waarin zij zich alleen in deze kunst moeten of willen oefenen, begreep deze Moeder dat wel het best aan eene Moeder ware toevertrouwd; eene Moeder leert toch in de Kinderkamer het best, wat de Kinderen het best begrijpen, wat en hoe iets hun belangrijk is. Geen onaardig denkbeeld! en het komt ons voor, dat het dezer Moeder bij uitstek wel gelukt is. Daar nu menige Moeder in de Kinderkamer den tijd niet wel besteden kan tot het opschrijven der vertellingjes, met welke zij hare lievelingen onderhoudt, en vele ook niet zoo doelmatig vertellen, is dit Kinderboekje ons welkom. - Voor Kinderen, welke in die kamer niet meer te huis hooren, is het niet opgesteld.





{==657==} {>>pagina-aanduiding<<}

Algemeene Vaderlandsche Letter-oefeningen.

Mijne Gedachten over het Leeraars-ambt. Door G. Benthem Reddingius, S.S. Theol. Doctor en Predikant te Waardenburg en Nederijnen. Te Amsterdam, bij W. Brave. 1809. In gr. 8vo. 196 Bl.

't Is sommigen eenigzins vreemd voorgekomen, dat de Eerw. reddingius, 't geen hij zijne Ambtsbroeders, in dit boekje, in overweging geeft, zoo onderscheidenlijk zijne Gedachten noemt. En welligt ware dit bijvoegsel beter weggelaten geweest, daar men hetzelve, geheel ten onregte, als een bewijs van min of meer verwaandheid en ingenomenheid met eigene gedachten boven die van anderen, heeft uitgelegd: 't geen men echter niet ligt doen zal, wanneer men slechts het Voorberigt met eenige oplettendheid heeft ingezien. 't Is er ook zoo verre van af, dat de Eerw. reddingius, 't geen hij hier ter nederschrijft, alleenlijk als eigen vinding en waarneming wil doen voorkomen, dat hij uitdrukkelijk zegt: ‘Van het begin mijner bediening af heb ik er mijn werk van gemaakt, om, hetgene de ondervinding mij, in de waarneming van derzelver onderscheidene deelen, leerde, in acht te nemen, dat te vergelijken met de schoone lessen van mijnen hooggeschatten Leermeester, en daaruit regelen voor mijn eigen gedrag af te leiden. Deze regelen geve ik nu, als mijne bijzondere gedachten, behoorlijk gerangschikt, in het licht. Ik doe dat, omdat ik mij verbeelde, dat zij het een en ander behelzen, hetwelk tot hiertoe nog niet in het publiek aan jonge Leeraars gezegd is, en toch evenwel wel eens aan hen gezegd mag worden, al is 't ook, dat hunne Leermeesters op de hooge school zulks reeds gedaan hebben.’ Er zal dan, in deze Gedachten, wel 't een en ander zijn overgenomen uit de Voorlezingen van zijnen voormaligen Leermeester over 't Pastorals, waarbij 't den zelfdenkenden Schrijver niet ontbreekt aan bekwaamheid om er de ver-
{==658==} {>>pagina-aanduiding<<}
dere vrucht van eigen nadenken en ondervinding in te voegen. Wij maken geen zwarigheid, om den arbeidzamen, en voor Godsdienst en Christendom zoo welgezinden man, voor deze belangrijke bijdrage, tot bevordering van de nuttigheid van 't eerwaardig Leeraarsambt, te danken. Zij
bestaat in negen Afdeelingen.
De eerste handelt over 't Leeraars-ambt in 't algemeen. Hier wordt over deszelfs aard en natuur in 't algemeen, over de instelling van dit ambt door Jezus Christus, over de aangelegenheid van die inrigting voor de zaak van 't Christendom en voor de menschelijke maatschappij, en over de voortreffelijkheid dezer bediening, 't voornaamste duidelijk en beknopt gezegd. 't Zij ons echter vergund, bij deze Afdeeling aan te merken, dat in dezelve eene juiste bepaling van den aard van het Leeraars-ambt schijnt te ontbreken. De Schrijver zegt alleen: ‘Het ambt van een Leeraar van het Evangelie wordt in de Schriften des Nieuwen Verbonds op vele plaatsen voorgesteld onder zinnebeelden, die ons deszelfs aard en natuur zeer gepast aanduiden. Het meest gewone zinnebeeld is dat van het weiden van eene kudde’ enz. Dit alles laat zich wel hooren; maar waarom alleen eene oneigenlijke benaming, bij 't geven eener bepaling of beschrijving van datgene, waarover zou gehandeld worden, gekozen? De Schrijver heeft zelf, in den titel, niet de benaming van Herders- maar van Leeraarsambt aangenomen. De Zaligmaker heeft zich ook wel van eigenlijke woorden bediend, en dat wel bij de instelling van dit ambt, Matth. XXVIII:19. Paulus voegt, in de plaats, door den Heer reddingius aangehaald, Herders en Leeraars zamen. In de Brieven aan Timotheus en Titus, de beste bronnen om de vereischten en pligten van 't Leeraars-ambt te leeren kennen, komt deze zinnebeeldige benaming, zoo veel wij ons erinneren, niet eenmaal voor, en zij stelt ons ook 't Leeraars-ambt maar ten deele voor, in zoo verre het namelijk te gelijk het toezigt over de Gemeenten en bestuur derzelven bevat.
De tweede beschrijft de voornaamste vereischten in eenen Leeraar. Ook hier is veel voortreffelijks gezegd; maar niet genoeg onderscheid gemaakt tusschen volstrekte vereischten en tusschen datgene, dat dienen kan, om dit ambt op de allerbeste wijze waar te nemen: bij voorb. § 13 wordt gezegd: ‘Zijn oordeel moet eenen hoogen trap van gezondheid en zuiverheid hebben. Hij moet

{==659==} {>>pagina-aanduiding<<}
in 't beöordeelen van andere menschen verheven zijn boven drift, partijdigheid en zwaarmoedigheid.’ Als dit volstrekt vereischt wordt, dan vreezen wij, dat alle Gemeenten niet van Leeraars zullen kunnen voorzien worden. En waar is hier de maatstaf? 't Spreekt van zelfs, dat men toekomende Leeraars, en die 't reeds zijn, moet aanbevelen, om 't hierin door oefening zoo ver mogelijk te brengen. De Schrijver schijnt zelf ook deze onnaauwkeurigheid eenigzins gevoeld te hebben, § 18, 24, zonder dezelve echter behoorlijk te verhelpen. Ook behoort, al 't geen § 25-30 wordt genoemd, eigenlijk niet tot de vereischten van een' Leeraar, maar bevat veelmeer raadgevingen omtrent de waarneming van dit ambt in 't algemeen, hoe men moet beginnen en voortvaren, en hoe men moet trachten voor te komen, dat men niet ontrouw worde of verflaauwe, of zich behoort te herstellen van moedbenemende en den lust uitdoovende omstandigheden.
De derde Afdeeling bevat gedachten over 't prediken. 't Verwonderde ons, hier al wederom 't denkbeeld van herderlijke leiding en herderlijk bestuur op den voorgrond te zien. ‘Prediken,’ zegt reddingius, ‘is de menschen in 't openbaar en algemeen op te wekken, om alle verkeerde wegen te verlaten, den weg tot waar geluk, dien het Evangelie aanwijst, in te slaan en te bewandelen, en hun onderwijs, bestuur en bemoediging mede te deelen, ten einde zij op dezen weg meer en meer mogen vorderen. - Het prediken heeft dus ten doel, om de menschen herderlijk te leiden en te besturen.’ Liever zouden wij gezegd hebben: prediken is openbaar volksonderwijs in de Christelijke leer toedienen, naar 't rigtsnoer der Bijbelschriften, ter bevordering van ware levenswijsheid en den hoogstmogelijken trap van tijdelijk en eeuwigdurend geluk. Op dezen of dergelijken grondslag zou gemakkelijker, en in betere orde, kunnen voortgebouwd zijn. De algemeene hoofdzaak in 't prediken is Godsdienstig onderwijs; en wel volksonderwijs, geschikt, zoo veel mogelijk, naar de vatbaarheid van allen, die er bij tegenwoordig zijn. Men is, sedert de vroegste tijden, gewoon, zich van zekere soort van Redevoeringen te bedienen. Deze kunnen of eene opzettelijke verklaring der geloofs- en zedeleer bevatten, zoo als bij de Hervormden in de Namiddag-predikatien over den Catechismus gebruikelijk is, zonder dat

{==660==} {>>pagina-aanduiding<<}
van de uitlegging der H. Schrift zoo zeer wordt werk gemaakt, of zoo ingerigt zijn, dat een grooter of kleiner gedeelte uit de gewijde bladen, het zij volgens een algemeen door openbaar gezag ingevoerd voorschrift, het zij naar de vrije keuze van den Leeraar, verklaard, en het gebruik der daarin vervatte leer aangewezen worde. En dan rijst de vraag, en in 't algemeen, hoe moeten zoodanige Kerkelijke Redevoeringen ingerigt zijn, en in 't bijzonder, hoe moet er over den Catechismus, hoe over Bijbelteksten, en wel van verschillenden aard, gepredikt worden? Over het eene en andere heeft reddingius zeer gepaste, hier en daar belangrijke aanmerkingen, die wij hartelijk wenschen dat door velen gelezen en behartigd zullen worden; maar veel te weinig van het hoognoodige Bijbelverklaren, en de wijze, om dat, naar de behoefte der vergaderde menigte, algemeen nuttig te doen, en daaruit de bruikbare stoffe, tot onderrigtingen, bestieringen en vertroostingen, gemakkelijk af te leiden, en wel zoo, dat het de toehoorders medenemen en er uit leeren kunnen, ook zelve de Heilige Schrist tot zoodanige einden met verstand te lezen.
De vierde betreft het bestuur van den eerdienst. In deze Afdeeling is over 't gemeenschappelijk bidden en zingen, als voorname deelen van den openbaren Godsdienst uitmakende, veel voortreffelijks gezegd. Bij 't geen over de bediening van Doop en Avondmaal en 't voorlezen der Schrift is aangemerkt, zou nog wel 't een en ander hebben kunnen gevoegd zijn.
De vijfde, over het Katechiseren, bevat ook veel goeds. Bij § 89 verwondert het ons, niets te vinden over de welvoegelijkheid, om vooraf onderzochte en bekwaam geoordeelde aankomelingen openlijk, met eenige plegtigheid, tot leden der Gemeente aan te nemen.
De zesde en zevende, over het bezoeken van kranken, en over de huisbezoekingen, levert ook zeer gegronde aanmerkingen. Alleenlijk had hier wel wat meer onderscheid mogen gemaakt zijn tusschen 't geen vereischt wordt in grootere en kleinere gemeenten, in land-gemeenten en andere in voorname steden.
Op de achtste, over de verkeering van den Leeraar met allerlei menschen, en zijne bijzondere verkeering, die anders niet weinige verstandige lessen bevat, hebben wij dezelfde aanmerking.
Er volgt nog eene Afdeeling over de oefeningen von

{==661==} {>>pagina-aanduiding<<}
den Leeraar. De Leeraar behoort, terwijl hij steeds bezig is aan de bevordering van de volmaking van anderen, daaronder zijne eigene volmaking vooral niet uit het oog te verliezen. Hij moet steeds bezig zijn ter bevordering van zijne eigene kennis, wijsheid en deugd. Hij onderhoude vooral de beoefening der wetenschappen, voornamelijk die, welke men, in den ruimsten zin, gewoon is den naam te geven van de theologische wetenschappen. Hij moet volstrekt gelegenheid zoeken, om van tijd tot tijd bekend te worden met alle eenigzins belangrijke werken, die betrekkelijk tot die wetenschappen in 't licht komen. In 't bijzonder moet de Leeraar er zich op toeleggen, om hoe langer hoe meer kundig te worden in de menschkunde en in de onderwijskunde. Maar boven alles make hij veel gebruik van den Bijbel en grondige Bijbelstudie. Heeft hij voor deze oefening eene vurige zucht, maar is hij geplaatst in eenen kring, in welken hij geene gelegenheid heeft, om zijne verzamelde gedachten en kundigheden aan anderen mede te deelen, dan heeft hij vrijheid, om voor het algemeen te werken, en zijne kundigheden aan het publiek mede te deelen, mits dat daarbij zijne Gemeente niet lijde. De Leeraar oefene zich daarenboven ook aanhoudend in de bevordering van zijne eigene verbetering. Hij moet ook op zijne huishouding goede acht hebben, en zich als huisvader allezins voorbeeldig gedragen. Eindelijk, wanneer hij onaangenaamheden en wederwaardigheden, in de waarneming van zijnen post, ontmoet, dan oefene hij zich in het behouden van berusting in God met wel te vredene opgeruimdheid. Ook hier had nog wel 't een en ander kunnen bijgevoegd zijn: bij voorb. tot aanwijzing, hoe men, aan den eenen kant, moet trachten voor te komen, dat de eigenlijke ambtsbezigheden niet meer dan bijwerk zijn, en aan de andere zijde te verhoeden, dat men zich in dezelven zoo diep inwikkele, dat er weinig tijd en lust overblijve tot eigene oefening.
Niettegenstaande de gemaakte aanmerkingen, prijzen wij over 't geheel den arbeid van den Eerw. reddingius, die hem, op nieuw, als een verstandigen en gemoedelijken Prediker doet kennen. Wél der Gemeente, die 't geluk heeft door zulken voortreffelijken Leeraar bediend te worden!





{==662==} {>>pagina-aanduiding<<}

Sermons fur divers Textes de l'Ecriture Sainte, par feu Mr. Sebald Fulco Jean Rau, Chevalier de l'Ordre Royal de Hollande, Docteur et Professeur de Théologie et de Langues et Antiquitès Orientales en l'Université Royale, et Pasteur de l'Eglise Wallonne a Leide, &c. &c. Tome I. a Leide chez S. et J. Luchtmans. 1809. gr. 8ve.

Dit Eerste Deel behelst een Bundel van twaalf Leerredenen, door den Eerw. j. teissèdre l'ange, Fransch Predikant te Haarlem, uit de nagelatene papieren van wijlen den Hoogl. rau verzameld, of wel overgenomen, zoodanig als de laatstgenoemde zelf, kort vóór zijnen dood, eenigen zijner Leerredenen, welligt tot de openbare uitgave, had afgezonderd De Heer rau, om bepaaldelijk van hem in dat vak te spreken, waarin hij alhier, als Christen-Leeraar, verschijnt, was algemeen geacht om zijne bijzondere kansel-welsprekendheid, waarmede hij het hart zijner Toehoorders wist te vermeesteren. Zijne gestalte, houding, gebaren, uitspraak, en vooral de Fransche taal zelve, welke hij naauwkeurig en bevallig sprak, werkten hiertoe gezamenlijk mede; doch tevens niet minder de opstellen zelve, door hem bearbeid ten behoeve van een aantal, doorgaans beschaafde, Toehoorders. Zijne Leerredenen - en deze uitgave bewijst zulks ten volle, - waren geene kunstig zamengestelde redevoeringen, waarbij de redenaar alleenlijk eigenen roem, geenszins de stichting zijner hoorderen, ten doele heeft. Zij waren meestal in den smaak der Kerkvaderen, welke men Homiliën noemt, ofschoon een weinig uitvoeriger. Hij sprak meer tot het hart, dan tot het verstand, en wij kunnen bij deze gelegenheid niet nalaten, aan zulk eene manier van voordragt bij ver de voorkeur te geven boven die fijn uitgeplozene, godgeleerd-wijsgeerig ingekleede, met allerlei bloemen der redekunst versierde redevoeringen, welke de menigte bewondert, zonder dezelve te verstaan. Neen: de Eerw. rau was, op den predikstoel, in alle opzigten, Volks-leeraar, die met zijne voordragt allen onderrigtte, allen stichtte. Deze voordragt was allereenvoudigst, naar aller vatbaarheid gerigt; de tekst, niet met eene vervelende verklaring, maar kortelijk en ongezocht toegelicht, was voor hem

{==663==} {>>pagina-aanduiding<<}
doel en middel, om de belangrijkste waarheden te verkondigen, en wel al datgene, dat in denzelven natuurlijk lag opgesloten, zonder juist toevlugt tot kunst te nemen, en den H. Schrijver, met eene synthetische form, iets te doen zeggen, waaraan dezelve welligt nooit gedacht had. Bij zulk eene eenvoudigheid loopt de Leeraar wel eens gevaar van oppervlakkige behandeling, en achterlating van hetgeen bij de uitlegging van den tekst behoort gemeld te worden; doch in dat geval blijft hij even berispelijk, als de Kunstredenaar, die, zijne stof altijd sierlijk willende uitputten, tot een ander uiterste vervalt, om zijne redevoering zoo lang uit te rekken, dat geen, zelfs geoefend, geheugen dezelve vatten of bewaren kan. Zulk eene fout beging de Eerw. rau in het eerstgenoemde geval ook nu en dan. Dus b.v. over den dood van Adam sprekende, verbindt hij de stelligste opvatting wegens den leeftijd van Adam van 960 jaren aan zijne beschouwing van het bederf der volgende geslachten door de zonde, en noemt alle twijfeling dienaangaande, met eene enkele magtspreuk, eene vijandschap tegen de Openbaring; terwijl hij niet onbekend had behooren te zijn met de verklaringen der latere Ontleedkundigen, die, uit den aanleg en de verwisselingen des ligchaams, en vooral uit de verkalkingen van het beengestel, met grond meenen te beweren, dat het gezondste ligchaam niet wel tot eenen hoogeren ouderdom, dan van 150 of 160 jaren, kan geraken. Even zoo gaat hij, in de behandeling van het voorval der Sunamitische Vrouw met den Profeet Elisa, geheelenal met stilzwijgen voorbij, hetgeen hij, volgens den Tekst zelven, ter opheldering der Profetische Schole en Bediening, had behooren aan te merken. Willekeurig is ook de uitlegging van Hebr. IV:12., alwaar de Heer rau de zegwijze: het Woord Gods, volgens eene rhetorische figuur, opvat wegens God zelf, ten einde daarop zijne stelling te bouwen van God, als Regter
over 's Menschen gedachten: terwijl het voor ieder onpartijdig Uitlegger blijkbaar is, dat, indien er met die uitdrukking al eenig Persoon konde bedoeld zijn, (hetgeen echter nog zeer betwistbaar is,) alsdan gewisselijk geen ander kan bedoeld zijn, dan Jezus, de Zoon van God, die in de gansche redenering voorkomt. Dan, wij moeten alle soortgelijke fouten verontschuldigen in eenen Man, als den Eerw. rau, die zich gestrengelijk hield aan het stelsel zijner Kerk,

{==664==} {>>pagina-aanduiding<<}
zonder eenig nut van de voortgaande beschaving der letteren te ontleenen, doch aan den anderen kant dit gebrek weder vergoedt door den ernst en de zalving, waarmede hij zijne onderwerpen, van derzelver zedelijken kant, op het hart zijner toehoorders doet werken, zoodanig, dat wij gaarne aanneemen, dat geen zijner hoorders ongetroffen zijn onderhoud verliet: hetgeen wij anders vermoeden, dat slechts zelden het geval is der meeste openbare voordragten van den predikstoel. Dit Iste Deel bevat 19 Leerredenen, als 1.) Over de verhevenheid van het Evangelie, boven menschelijke wijsheid en magt, naar 1 Corinth. I:25. 2.) Over den H. Paulus, als bewijs der waarheid en uitnemendheid van den Christelijken Godsdienst, naar 1 Timoth. I:15 en 16. 3.) Over de aanneming en verwerping van Jezus Christus, door onderscheidene rangen van Menschen, naar Joan. VII:37-49. 4 en 5.) Over de geboorte, den dood, en de opwekking van den Zoon der Sunamitische Vrouw, naar 2 Kon. IV:8-37. 6.) Over den dood van Adam, naar Gen. V:5. 7.) Over Gods oordeel omtrent der Menschen gedachten, naar Hebr. IV:12. 8.) Over godsdienstige Afzondering, naar Mark. I:35. 9 en 10.) Over de Opvoeding der Kinderen, naar Proverb. XXIX:17. 11.) Over des Christens gedachten en vertroostingen, bij den dood zijner Vrienden, naar Joan. XI:20-26. 12.) Over des Christens hope en gedachten, ten aanzien der ontbindinge van zijn ligchaam door den dood, naar 2 Corinth. V:1 en 2. - De Uitgever berigt, dat ten minste een tweede Deel zal volgen, en tevens op den rug van den titel: l'Editeur a entre les mains l'apprebation des Eglises examinatrices. Met deze zoo geruststellende verzekering, kan ieder Lidmaat of Leek der Fransche Gemeenten, en welligt ook elke andere geloovige Hollandsche ziel, op derzelver beslissend gezag, dit Boek veriliglijk in handen nemen.




Leerrede en Gebed, uitgesproken op den Dank- en Bededag 22 Febr. 1809, in de Kork der Doopsgezinden, te Sneek, door P.W. Feenstra. Te Sneek, bij C. van Gorcum. In gr. 8vo.

‘Mijn eigen gevoelen over dit opstel, waartoe de aanleidende uitschrijving vrij laat inkwam, was

{==665==} {>>pagina-aanduiding<<}
niet zoo gunstig om het juist der (den) druk waardig te keuren. Maar de hoop, door anderen opgewekt, dat het lezen van dit geschrift hier of daar (e)nige stichting baren, en dat vooral ook een gunstig vertier nog e(e)nige, alschoon geringe ondersteuning, aan onze, door den ontzettenden watervloed, te deerlijk bezog(ch)te Landgeno(o)ten zou kunnen bezorgen, heeft mij tot de uitgave doen besluiten.’
Met dit allezins zedig oordeel van den Eerw. feenstra, en de opgave zijner loffelijke redenen voor het ter drukpers geven dezer Dank- en Biddagsrede, kondigen wij dezelve bij onze Lezers aan, niet zonder gunstige aanprijzing, en hartelijken wensch, dat de aftrek aan 's Mans oogmerken beantwoorden moge. Den leiddraad van zijnen Tekst (Psalm L vs. 14-17) volgende, voert hij voor zijne Hoorders de gegronde redenen aan, die Hollands Volk nopen moesten, om God, in dezen tijd van bekommering, voor menigerlei genot van vroegere zoo wel als tegenwoordige weldaden de offerande des danks te heiligen, tevens aan te roepen in den dag der benaauwdheid, en vooral om Hem met boetvaardige en deugdgezinde gemoederen te naderen; vermits Geregtigheid een Volk verhoogt, en het offer der Goddeloozen, den Heere een gruwel, geene verhooring te wachten heeft. Na zulk eene voorbereiding treedt zijn Eerw. tot het plegtig Gebed van den Dag, allezins gestemd in dien hartelijken en Vaderlandsgezinden toon, welken de Leerrede ademt. Meermalen reeds gewaagd hebbende van den arbeid zijner Land- en Ambtgenooten, met gelijk een doel en over hetzelfde stichtend onderwerp in het licht gezonden, houde ons zijn Eerw. ten goede, dat wij in geen breedvoeriger verslag treden van den inhoud zijner Dank- en Biddagsrede, die, hoewel later door ons aangekundigd, echter door ons geenszins in den laatsten rang geplaatst wordt, maar veeleer, naar ons gevoelen, onder de beste is te rekenen. Taal en spelling behoorden zuiverder te zijn.





{==666==} {>>pagina-aanduiding<<}

Dissertatio Philosophico-Juridica Inauguralis de Libertate quam .... publico ac solenni examini offert B.H. Lulofs, Zutphania-Gelrus, ad diem 21 Junii 1809. Groningae apud J.J. Homkes. pp. 191. 8vo.

De voor ons liggende Verhandeling van den Heer lulofs over de vrijheid, welke hij, ter verkrijging van het Meesterschap in de Regten, op den 21 Junij l.l., openlijk, en, zoo als wij hooren, met den grootsten lof verdedigd heeft, levert ons bij zoo vele andere een nieuw bewijs op, dat de beoesening der wijsgeerige Regtsgeleerdheid aan de Groninger Hoogeschool nog geenszins verflaauwt; en het is zoo wel de belangrijkheid van het onderwerp zelve, als de belangwekkende wijze, waarop de jonge Schrijver hetzelve behandeld heeft, welke ons haast doet maken, om onze Lezers met den inhoud dezer Verhandelinge een weinig nader bekend te maken.
Na in de inleiding het belang der zedelijke vrijheid aangetoond, en daaruit de redenen afgeleid te hebben, welke den Schrijver, bij het ontwerpen van eene Verhandeling over de regtelijke vrijheid, bewogen hebben, iets over de zedelijke vrijheid te laten voorafgaan, verdeelt hij zijn onderwerp eigenaardig in twee Hoofdstukken, waarvan het eerste ten opschrift heeft over de zedelijke vrijheid, het tweede over de regtelijke. Reeds in de inleiding had de Schrijver gezegd, dat hij in het eerste Hoofdstuk eigenlijk onderzoeken wilde, of de mensch vrijheid van handelen hebbe, niettegenstaande het zoogenoemd beginsel van oorzakelijkheid alle vrijheid volkomen schijnt uit te roeijen; en derhalve verdeelt hij dit Hoofdstuk, na eerst de bepaling der vrijheid, als afwezigheid van dwang, en eenige waarschuwingen, die men in het behandelen van dit stuk onder het oog diende te houden, opgegeven te hebben, in drie Afdeelingen, van welke de eerste de bewijzen der Fatalisten tegen de vrijheid bevat, en wel de eerste § die, welke bij de ouden voorkomen, de 2de § die, welke bij de nieuweren gevonden worden, en de 3de § de slotsom dezer bewijzen.
De tweede Afdeeling bevat het betoog der vrijheid, zoo als dit vóór kant geschiedde, en geeft kort en duidelijk zoo wel de gevoelens der Diterministen als der Indifferentisten op; terwijl eindelijk de derde Afdeeling van dit Hoofdstuk de leer der Critische wijsgeerte ten opzigte van dit onderwerp voorstelt. In deze derde Afdeeling worden, na eene krachtige en mannelijke inleiding, waarin de duisternis vóór kant, en het licht, door hem ontstoken, met een enkel woord wordt opgegeven, § 1, deze drie vragen beäntwoord; vooreerst,

{==667==} {>>pagina-aanduiding<<}
hoe heeft kant de bewijzen der Fatalisten aangerand, door dezelve binnen hunne grenzen te bepalen? van § 2 tot 9; ten tweede, hoe heeft hij aangetoond, dat vrijheid met noodzakelijkheid in hetzelfde onderwerp kan verbonden gedacht worden? § 10; en ten derde, hoe heeft hij de menschelijke vrijheid als een postulaat onzer practische rede boven allen twijfel verheven? § 11 en 12; terwijl deze geheele Afdeeling eene korte, en, naar het den Recensent toeschijnt, zoo duidelijk mogelijke, ten minste in het Latijn mogelijke, verklaring van de voornaamste resultaten van het theoretisch gedeelte der Critische wijsgeerte bevat; welke verklaring in deze Verhandeling niet weinig veraangenaamd wordt, niet alleen door een', den Schrijver zoo bijzonder eigenen, beeldrijken stijl, maar vooral door de zoo gepast aangevoerde verzen, met welke hij zijn stuk hier en daar doorweven heeft, en welke inzonderheid in dit anderzins droog betoog eene aangename afwisseling verschaffen.
Het tweede Hoofdstuk heeft ten opschrift, over de regtelijke vrijheid, en bevat, na een kort betoog van derzelver bestaan, en eene beäntwoording van de vraag, wat de regtelijke vrijheid in het algemeen zij, twee Afdeelingen, waarvan de eene ten opschrift heeft, over de natuurlijke regtelijke vrijheid, de andere, over de burgerlijke regtelijke vrijheid, of over de regtelijke vrijheid in den burgerstaat.
In de eerste Afdeeling geeft de Schrijver eerst op, wat hij door de natuurlijke regtelijke vrijheid verstaat, namelijk eene afwezigheid van dwang in een anders willekeur in den Natuurstaat, dat is in dien staat, welke tusschen den staat van eenzaamheid en van de burgermaatschappij gedacht moet worden; en handelt hij vervolgens, in drie Onderafdeelingen, over den aard der natuurlijke vrijheid, van § 2-9, over de grenzen der natuurlijke vrijheid, § 10, en eindelijk over de bepaling der natuurlijke vrijheid.
Ofschoon ondertusschen het regt een en eenvoudig is, zoo kan men echter geschikt hier eenige verdeeling maken, en derhalve handelt de Schrijver § 3 over het regt van te leven, en daarbij met een enkel woord in eene noot over den Zelfmoord, § 4 over het regt om zich de middelen om te leven te verschaffen, § 5 over de vrijheid van geweten, § 6 over het regt tot een goeden naam, en § 7 over het regt om volgens den verklaarden wil van een ander iets te verkrijgen, gevende in § 8 hiervan het algemeen resultaat op, en handelende in § 9, met een enkel maar krachtig woord, over de slavernij, en vervolgens, in de tweede en derde Onder-afdeeling, over de grenzen en de bepalingen der natuurlijke vrijheid.
De tweede Afdeeling van het tweede Hoofdstuk handelt over de regtelijke vrijheid in den burgerstaat, en bevat, na een kort betoog van de, uit de menschelijke natuur voortvloeijende,

{==668==} {>>pagina-aanduiding<<}
noodzakelijkheid van het aangaan van eene burgermaatschappij, § 1-3, over derzelver doel, hetwelk de Schrijver te regt in veiligheid van regten stelt, § 4, over de staatsmagt, § 5, zijne bepaling dezer vrijheid, met de opheldering en verdediging dezer bepaling, van § 6-8.
Vervolgens handelt de Schrijver in deze Afdeeling over de vier volgende stukken: over de natuurlijke grenzen van de magt van den oppersten gebieder in den staat, welke hij daar in stelt, dat hij niets anders doen mag, dan hetgeen de burgers gerekend kunnen worden gewild te hebben dat hij doen zoude ter bereiking van het slaatsdoel; uit welken algemeenen regel hij dan § 11 deze drie gevolgen afleidt: vooreerst, dat hij ter bereiking van dat doel geene onregtvaardige middelen mag bezigen; ten tweede, dat zich zijne magt niet mag uitstrekken tot zulke dingen, welke uit de natuur der zaak niet onder zijn gebied vallen, derhalve niet tot enkele meeningen (opiniones), en eindelijk ten derde, dat zijne magt bepaald wordt door de natuurlijke gelijkheid, welke tusschen alle burgers plaats heeft. In de tweede plaats handelt de Schrijver over de magt van den oppersten gebieder, en wel § 12 en 13 ten opzigte van het leven, § 14 ten opzigte van de goederen, en § 15 ten opzigte van de daden der burgers. In de derde plaats geeft hij op. wat er voornamelijk vereischt wordt tot de aanwezigheid der burgerlijke vrijheid, of liever tot de uitoefening van dezelve; waartoe hij brengt, vooreerst, wat in de staatsinrigting zelve daartoe vereischt wordt, namelijk grondwetten (leges fundamentales) § 17 en 18; ten tweede, wat er in den oppersten gebieder vereischt wordt, indien men hoop kan hebben op eene ongeschondene en geruste uitoefening der vrijheid, namelijk regtvaardigheid, goedheid en wijsheid, § 19 en 20; en ten derde, wat er daartoe bij den burger zelven vereischt wordt, te weten wijsheid, regtvaardigheid, vrijheid en vaderlandsliefde, § 21; waarbij hij eindelijk met een enkel woord over de wetten spreekt, als uitoefeningen van de staatsmagt. Eindelijk besluit de Schrijver zijne Verhandeling met een onderzoek
over het ophouden van de uitoefening der burgerlijke vrijheid en over het beveiligen van dezelve; in welk onderzoek hij dus te werk gaat, dat hij eerst de vraag beäntwoordt, of de burgers somtijds een oppersten gebieder, die zijne magt misbruikt, kunnen bedwingen? waarin hij onderscheid maakt tusschen den oppersten gebieder als zoodanig, en tusschen den oppersten gebieder als mensch, § 23-25; vervolgens onderzoekt, wanneer, § 26, en eindelijk, op welk eene manier zij dit kunnen bewerkstelligen, § 27; volgende de Schrijver in dit geheele stuk het gevoelen van den beroemden feuerbach, hetwelk dezelve der geleerde wereld medegedeeld heeft in zijn boekje, waaraan hij den titel gegeven heeft, Anti-Hobbes.

{==669==} {>>pagina-aanduiding<<}

Ziet daar den inhoud van deze fraaije Verhandeling, welke even zeer door de menigvuldige belangrijke stukken, daarin voorkomende, als door den mannelijken stijl, waarin alles is voorgedragen, boven de meeste Akademische Verhandelingen uitmunt, en zoo wel den jeugdigen Schrijver, die haar in het licht gaf, als der Akademie, waar derzelver Schrijver gevormd werd, tot eer verstrekt.




Dissertatio medico-therapeutica inauguralis de valde multiplici febrium intermittentium medicatione, speciatim de membrorum majorum circumstrictione, tentaminibus in Nosocomio Academico explorata, pro gradu desensa a Wilhelmo Reinero van Baerle. Traj. ad Rhen. ex offic. O.J. van Paddènburg et J. van Schoonhoven. 1809. pp. 48. 410.

De hier aangekondigde Akademische Verhandeling van den Heer van baerle, over de veelvuldige geneeswijzen der tusschenpoozende Koortsen, in het bijzonder over het binden van grootere leden des ligehaams, door proeven, in het Akademisch Gasthuis te Utrecht in het werk gesteld, verdient de oplettendheid der Geneeskundigen, vooral in eenen tijd, waar men er zich meer bijzonderlijk op heeft toegelegd, om, wegens de duurte van den Koortsbast, andere middelen ter genezing aan te wenden, niet te ontgaan. De binding van grootere leden des ligchaams wordt alzoo als zulk een hulpmiddel, waarvan, voor zoo verre wij weten, in onze taal geene aanwijzing gedaan is, behalve in dit Maaudwerk door den in vele opzigten verdienstelijken Amsterdamschen Geneesheer de lemon, (Letteroeff. voor 1808. bladz. 187 Mengelw.) door den Schrijver meer opzettelijk behandeld en door proefnemingen als heilzaam beschouwd. Nadat zijn Ed., in het Iste Hoofdstuk, over de verschillende en veelvuldige aangeprezene wegen en wijzen ter genezing der tuschenpoozende Koorts, en daarbij over derzelver stoffelijke of middellijke oorzaak en de geneesmiddelen der ziekte zelve, benevens die der meest dringende toevallen, gehandeld, daarbij het voorzigtig, maar tevens zeer heilzaam gebruik der braak- en purgeermiddelen, bijzonder der eersten, aangetoond, en de veelvuldige door onderscheidene Schrijvers opgegevene middelen aangewezen heeft, komt hij,in het IIde Hoofdstuk, tot zijn meer bepaald doel, - de overweging, namelijk, van de genezing der genoemde Koortsen te bewerkstelligen, door de grootere leden des ligchaams te binden, en daarbij de wijze mededeelende, hoedanig deze binding geschieden moet, en welke hare werking zij. Daar Akademische Verhandelingen niet zoo algemeen te bekomen zijn, willen wij, tevens

{==670==} {>>pagina-aanduiding<<}
ter proeve, hieromtrent des Schrijvers behandeling en verklaring mededeelen. Nadat bij de geneeswijze van den Engelschen Scheepsheelmeester kellie, door middel van tourniquets, die deze bij den aanval der tusschenpoozende Koorts, of kort vóór haar eerste tijdperk, aanwendde, medegedeeld heeft, verzekert de Schrijver, dat sterke linnen doeken genoegzaam dit doel kunnen bereiken, en zelfs de voorkeur verdienen. Heelkundige werktuigen toch boezemen vrees in, en drukken in het tegenwoordige geval de slagaderen, daar het hier alleen op de drukking der aderen aankomt. Wil men nu den zieken aan de genezing door genoemde binding onderwerpen, men drage, indien zulks noodig zij, voor eene geringe buikontlasting zorg, bevelende hem zijn bed te houden en den aanval der Koorts af te wachten. Dat deze aanstaande is, geven de gewone en bij Geneeskundigen bekende verschijnselen te kennen. Nu worden, digt bij den oksel, om een van beide armen, en om de dije van de tegenovergestelde zijde bij de knie, of ook daar, waar men in de afzetting der knie boven de dije de tourniquet gewoon is aan te leggen, de banden zoo sterk toegebonden als de zieke verdragen kan, wel toeziende dat zij niet de dieper dan de aders liggende slagaders drukken, omdat daardoor het doel missen zou. Men behoort wijders deze banden, op zijn minst gedurende zes minuten, soms langer, wel eens een kwartier uurs en langer, indien de Koorts niet eerder wijkt, te laten liggen, en niet eerder weg te nemen. Wanneer men nu zulks, bij herhaalden aanval der koortskoude, zorgvuldig herhaalt, zal men bespeuren, dat deze aanvallen, zoo al niet geheel ophouden, ten minste korter worden en allengs afnemen. Op deze wijze zullen bitter zoutachtige, ligt versterkende, zoogenoemde oplossende of openende middelen de wegneming der Koorts volvoeren.
Om de wijze van werking dezer binding, door den kouden aanval der Koorts te onderdrukken, te verklaren, neemt de Schrijver de theorie van den beroemden fr. hoffmann aan, vaststellende, dat de koude, dat zwaar verschijnsel, waardoor de Koorts haar der natuur vijandig vermogen uitoefent, eenen staat van krampachtige zamentrekking op de oppervlakte des ligchaams daarstelt, waardoor, de huidvaatjes en vezeltjes hevig zamengetrokken zijnde, de toevloed van het bloed naar de grootere vaten met geweld vermeerderd wordt, en het hart in zijn werkvermogen beletten en onderdrukken zou, indien niet het vermogen der natuur door terugwerking en opbruising deze huidkramp ontspande en overwon. Wat doet nu de binding, bij den aanval der koortskoude aangelegd? Daar de aders meer naar buiten of op de oppervlakte des ligchaams gelegen zijn dan de slagaders, wordt door deze huidbinding juist belet, dat het bloed minder in hoeveelheid en min hevig in de grootere aders, die naar het hart loopen, terug vloeit, noch

{==671==} {>>pagina-aanduiding<<}
met zoo veel moeite het hart zelf overladen, of in te veelvuldige en hevige zamentrekkingen brengen kan; terwijl intusschen de loop van het slagaderlijk bloed uit het hart naar de ledematen vrij blijft.
Zeven Waarnemingen, door binding, in het Akademisch Gasthuis, onder het opzigt van den waardigen van geuns, gedaan, hebben den Schrijver van het nut en den gunstigen uitslag overtuigd, zonder dat hieruit eenige nadeelige gevolgen voor de gezondheid zijn voortgevloeid. - Wij danken den bekwamen Waarnemer voor deze mededeeling, en durven de beproeving van zulk een onschadelijk middel gerust aanbevelen. In Gasten Weeshuizen kon hetzelve vooral ter verdere bevestiging aangewend worden, wel zorg dragende, dat zulks niet dan onder het opzigt van eenen bekwamen Geneesheer geschiede. Wij wenschen, dat Doctor van baerle in zijne geneeskundige loopbaan voorspoedig zijn, en in staat zal gesteld worden om zijne geneeswijze in werking te brengen.






Desiderius Erasmus te Bazel. Origineel (Oorspronkelijk) Blijspel met Zang. Door C.A. van Ray. Te Amsterdam, bij Belinfante en Comp. 1809. In kl. 8vo. Buiten het Voorwerk 52 bladz.

Nadat wij de regt dichterlijke en sraai berijmde Opdragt aan de Heeren Burgemeester en Wethouders der Stad Rotterdam voor dit oorspronkelijk Hollandsch Blijspel, onzen grooten Landgenoot erasmus ten onderwerp hebbende, gelezen hadden, verwachteden wij, reeds bij voorraad, iets voortreffelijks in den arbeid des Heeren van ray te zullen ontvangen. Men oordeele over de gegrondheid van deze verwachting uit de volgende regels, welke wij uit die Opdragt hebben overgenomen:

‘Dult dat mijn zangster, wars van alle praalverblinding, 
En eeuwig vreemd aan zucht tot laffe vleijerij; 
Dees' mijn geringe proef van kunst'looze eigenvinding, 
Met gulle opregte taal, op 't nedrigste u toewij'! 
Erasmus grootsch vernuft is in dees' flaauwe trekken, 
Hoewel ter zijner eer, geestdriftiglijk gemaald, 
('k Gevoel mijn zwakheid:) in het minste niet te ontdekken, 
't Is door zijn eigen ik, dat hij triumph behaalt! -’ 

Erasmus - en wie is niet met de verdiensten van dezen Man bekend? - wordt hier door van ray's geringe proef van kunstelooze eigenvinding naar het leven geschilderd. De Schrijver is te wel overtuigd (waarlijk al te nederig!) dat

{==672==} {>>pagina-aanduiding<<}
de vermaarde Man een meerder en belangrijker letterkundige arbeid waardig is: maar hem, in den huishoudelijken kring, als een' weldadigen Grijsaard af te malen, hem zijnen Landgenooten als zoodanig voor te stellen, is zijn doel geweest; en hierin is hij voortreffelijk geslaagd, zoo als dadelijk aan onze Lezers zal blijken, die gewisselijk reeds van ons veriangen, dat wij hen met dezen huishoudelijken erasmus wat nader in kennis brengen.
Reeds het begin van het stuk stelt ons hiertoe in staat. Het gordijn wordt opgehaald ... en zie daar terstond onzen grooten erasmus, zich beklagende over haat, nijd, laster enz. en op de wijzen van: Femmes, voulez-vous eprouver? en Je suis natif de Ferrare, een paar allerliefste vaudevilles zingende, waarin, wel is waar, de Man een weinig gromt, doch het weder goed maakt en zich troost met deze krachtige aanspraak aan zichzelven:

‘Dus vriend Erasmus, niet gebromd, 
Daar gij 'er nog heelhuids afkomt.’ 

Voorts uit eenen jongen schilders leerling op eene vertrouwelijke en regt looze manier de bekentenis lokkende, dat deze verliefd, tot over de obren verliefd is; wijders aan een jong, lief en vrolijk meisje (het voorwerp van des jongelings genegenheid) zeer galant eenige douceurs zeggende, haar over liefde en trouw onderhoudende, in het voorbijgaan de Resencenten een' veeg gevende, en op eene zeer beschaafde en kiesche wijze den lust tot trouwen van een jong meisje met den lust tot eten van eenen hongerigen Resencent vergelijkende; nogmaals een airtje opdrennende over de nieuwsgierigheid der Vrouwtjes, en eindelijk het tooneel, als een behendig koppelaar, al keuvelende verlatende, niet zonder het lieve meisje nog een oud Hollandsch spreekwoord te hebben geleerd, namelijk: dat de zon in het water schijnt?!
Wat dunkt u wel, Lezers! van dezen huishoudelijken erasmus? Het is jammer, zult gij zeggen, dat hij zoo spoedig aftreedt. Ja! maar gij wordt schadeloos gesteld. De jonge schilders leerling en het piepjonge meisje blijven op het tooneel, en de jonge schilders leerling (die een oogenblik te voren aan erasmus had verzekerd, dat hij zijne neiging in het diepst der ziel wilde verbergen, dit Land moest en wilde verlaten, enz.) verrast u op staanden voet met eene liefdesverklaring naar den nieuwsten smaak, en het piepjonge meisje (dat een oogenblik te voren aan erasmus gezegd had, dat de gedachte om in den Echt te treden nog nooit in haar opgekomen was) slaat op staanden voet toe, en bevestigt dus ipso facto hetgeen erasmus zoo geestig en kiesch van den

{==673==} {>>pagina-aanduiding<<}
meisjeshonger gezegd had. Daarenboven - erasmus komt ook nog weder terug. Doch hetgeen volgt, is op verre na zoo fraai en aardig niet. Met ernstige tooneelen tusschen holbeen, frobenius, scaliger en erasmus; verzoening van de beide laatsten; eeuwige vriendschap tusschen alle, en huwelijks-vereeniging van de beide Gelieven, loopt het stuk af, en wel zoodanig tot eer van erasmus, dat holbeen hem de lofspraak geeft, dat hij een even zoo goed huwelijksmakelaar, als Wijsgeer is.
Wij kunnen van dit oorspronkelijk Hollandsch voortbrengsel niet meer zeggen. Het is een Blijspel en moest daarom belagchelijk zijn. Hieraan voldoet het boven verwachting: de Autheur heeft erasmus maar eens regt belagchelijk voorgesteld. En dan nog de allerliefste zangstukjes ... Laat ons het laatste zoete versje, dat erasmus zingt en aan het publiek gerigt is, nog afschrijven ten gevalle van die gene onzer Lezers, welke de schoone zangkunst beoefenen:

‘Ach! zoo dit zwoegend hart, 
Thans geheel vreemd aan smart; 
U roemen mag als vrinden ....... 
'k Zal dan door vreugd verward, 
In holland mij bevinden.’ 

Laten hongerige Resencenten, laat bedilzucht, laat de bleeke en vale nijd 's Schrijvers kunstelooze eigenvinding dan al rusteloos aanranden, en lasterend zeggen, dat het stuk van lompe taalfouten en gemeene, platte uitdrukkingen krielt en wemelt; dat de amourette tusschen eduard en amalia eene geestelooze en afgezaagde episode is; dat de liedjes vol gebreken, zonder geest, en kreupel berijmd zijn, en dat erasmus, galanteriën uitkramende. erasmus, vaudevilles zingende, erasmus, een huwelijk koppelende, erasmus, tegen de Recensenten uitvarende, een op eene jammerhartige wijze verknoeide erasmus is .... de Schrijver kan zich, in allen gevalle, daarmede troosten, dat het beter is benijd, dan beklaagd te worden; dat de blinkendste begaafdheden en verdiensten het meest aan de vervolging der bleeke en vale nijd zijn blootgesteld, en dat de Man, wiens grootsch vernuft (hoewel ter zijner eer) hij geestdriftiglijk gemaald heeft, ook vrij wat onaangenaamheden van die bleeke en vale nijd heeft moeten ondervinden.





{==674==} {>>pagina-aanduiding<<}

Loisirs Littéraires de Q. de Flines. (Collection Nouvelle.) à Amsterdam, chez Bertram & Comp. 1809. In kl. 8vo. Buiten het Voorwerk en den Inhoud 120 bladz.

Ouder dezen titel schenkt ons de Heer q. de flines eene nieuwe Verzameling van Fransche, Engelsche, Latijnsche en Nederduitsche Verzen. Ver de meesten zijn echter in de laatstgenoemde taal vervaardigd, en wij zouden daarom ook, niettegenstaande de redenen, door den Auteur, in zijnen Brief aan den Baron van heekendorp, voor zijne keuze bijgebragt, beter geoordeeld hebben, dat het stuk onder eenen Hollandschen naam ware uitgegeven, - om niet te gewagen van de teleurstelling, die een Franschman, welke zich deze Uitspanningen, op den blooten titel, aanschaft, noodwendig moet ondervinden.
In vier talen wél en vloeijend te dichten, is, zonder twijfel, iets zeldzaams, en bewijst, dat de Heer de flines een Man is van vernuft en bekwaamheid. Meer, dan een bewijs van vernuft, bekwaamheid en wélbesteden tijd, kan, nogtans, deze verzenmakerij in vier talen niet opleveren. De wezenlijke beminnaar en kenner der poëzij ziet slechts op dichterlijke waarde, en ieder schoon dichtstuk is hem welkom, in welke taal het ook geschreven zij. Het vermogen, om zijne gedachten in onderscheidene talen duidelijk, schoon, ongedwongen en met juistheid en bevalligheid uit te drukken, weet hij, als een blijk van vlugheid, vaardigheid en oefening, op prijs te stellen; doch het komt dáár niet in aanmerking, waar het hem alleen om dichterlijke schoonheden, dichterlijk gevoel, dichterlijke verrukking enz. te doen is. Zoo men nu datgene, wat men in eenig dichtwerk met het grootste regt verlangt, in de, in verschillende talen vervaardigde, verzen van eenen Schrijver aantreft, dan heeft die Schrijver dichterlijke verdiensten; maar hij zou dezelve niet minder hebben, wanneer hij zijne gedachten slechts in eene enkele taal had uitgedrukt. Het vermogen, om in onderscheidene talen verzen te maken, heeft dus met de dichterlijke waarde van eenen Schrijver niets gemeen. Het onderscheidt hem wel als Man van letteren en taalkennis, doch geeft hem in den rei der Dichteren geenen hoogeren rang. Het komt ons zelfs voor, dat het beoefenen der Dichtkunst in zoo vele talen voor de Dichtkunst zelve nadeelig is. Immers, naarmate men zich op het maken van zoogenaamde kunstverzen en allerlei aardig reden meer toelegt, moet noodwendig de wezenlijke, en voor den Dichter onontbeerlijke, studie meer verwaarloosd worden; en het is hierom, dat men bij den kunstenaar, die alles, wat tot het werktuigelijke van de verzenmakerij behoort, in den

{==675==} {>>pagina-aanduiding<<}
grond verstaat, en daarvan, bij voorkeur, telkens blijken geeft, in stede van schoone dichterlijke voortbrengselen, dikwijls niets anders ontmoet, dan proze, hetwelk, wegens het kunstig rijm en de gemakkelijke versisicatie, zeer ligtelijk tot den rang van poëzij verheven wordt. Wij kunnen niet ontveinzen, dat deze aanmerkingen ook eenigermate op den Hr. de flines toepasselijk zijn. Niet, dat wij deze Verzameling, als geheel van dichterlijke waarde ontbloot, zouden aanmerken. Integendeel er komt veer in voor, dat in der daad naif en bevallig is, - dat blijk oplevert van des Schrijvers geêst en vernuft: maar hetgeen wij eigenlijk, en met regt, in een dichtwerk verlangen, hebben wij in de moeste dezer verzen niet aangetroffen. Veel zelfs is beneden het middelmatige en bloote rljmelarij. Men leze slechts de Bruiloftsverzen op bladz. 105 en 108, het stuk, op bladz. 85 en 86 voorkomende, en dat, over de gemakkelijkheid om op den naam van Frederique te rijmen. Het bestaat uit 73 kleine regels, en heeft even zoo veel rijmklanken in ique. Waarlijk! dit is toch het kunstige te ver gedreven. De Hr. de flines gevoelt dit zelf, daar hij het vers dus besluit:

‘Mais, mon amie unique! 
Je finis mon cantique, 
Crainte, que la fabrique, 
Le ton melancolique 
De tous ces vers en ique 
Vous donne la colique.’ 

Bijzonder fraai zijn ons voorgekomen de bevallige versjes, uit het Fransch vertaald: Cupido en de Nymphen; Cupido met de Maagden spelende en Cupido herschapen in een' Vlinder. Ook het Alles op zijn' Tijd, in den smaak van cats, heeft ons behaagd, en onder de kleine stukjes hebben wij onderscheidene zeer geestige gevonden, waaronder bijzonder uitmunten De Tortels, Likas en Dorinde, Martijn's Vrouw enz. Het tweede, hoe zeer ook in het Latijn bekend, heeft in ons oog zoo veel treffends en bevalligs, en is tevens zoo gelukkig door den Hr. de flines overgebragt, dat wij ons niet wederhouden kunnen, om het hier voor onze Lezers af te schrijven:

	Likas en Dorinde.
Likas, aan 't rechter oog, Dorinde, aan 't linker blind, 
Zijn beiden vol bekoorlijkheden, 
Schoon van gelaat en welgevormd van leden, 
Door iedereen om 't zeerst bemind. 

{==676==} {>>pagina-aanduiding<<}

ô Jongling! om uw schoon, met zoo veel rechts, geprezen, 
Schonkt ge aan Dorinde 't oog, waardoor u 't licht bestraalt, 
Waarin het vuur der min zieh, bij elk opslag (*), maalt, 
Gij zoudt de Minnegod en zij zou Venus wezen. 





Anekdoten en Karaktertrekken uit het Leven van den Prins Louis Ferdinand van Pruissen, gesneuveld in den Slag bij Saalfeld den 9 Oct. 1806. Met betrekking tot zijne Karakterschets in de Geheime Brieven over de inwendige gesteldheid van het Pruissische Hof. Naar den derden Druk uit het Hoogduitsch vertaald. Te Zutphen, bij H.C.A. Thieme. 1809. In 8vo. 84 Bl.

Wij twijfelen geenszins, of dit klein geschrift is door de vrienden en hoogachters van den overledenen Prins in zijn Vaderland, en waar men hem meer bijzonder kende, met goedkeuring en zelfs met geestdrift ontvangen; het vertoont den gesneuvelden Held, in meer dan één opzigt, in een zeer voordeelig licht; en bij dezen en genen, hier aangehaalden trek, zal ieder, die voor het groote en goede gevoel heeft, den edelen mensch in hem eerbiedig bewonderen. Het bevreemdt ons niet, dat ieder Duitscher over ieder' persoon en ieder voorval met den Schrijver der Brieven, op den titel gemeld, niet eenstemmig denkt; men moge deze Karaktertrekken bij dezelve bewaren, en het strekke ten bewijze, dat iedere uitspraak in die Brieven juist geen Evangelie is.

Magazijn van Afbeeldingen tot opwekking van den leeslust en aankweeking van het ontluikend redeneervermogen en gezond verstand voor de vroegste Jeugd. IV Stukjes. Te Amsterdam, bij E. Maaskamp.

Tafereelen voor Kinderen, om zich niet onbedachtzaam in gevaren te begeven, enz. Met Afbeeldingen. Bij denzelfden.

Verjaardags-geschenk. Een Leesboekje tot onderwijs en vermaak voor de leergierige Jeugd. Met Plaatjes. Bij denzelfden.

{==677==} {>>pagina-aanduiding<<}


Warande van vreemds Dieren, ten vervolge van het Museum van Natuurlijke Historie voor Kinderen. Met Afbeeldingen. III Deeltjes. Bij denzelfden.

Bloem-korfje voor de Jeugd, of Beschrijving en Afbeelding der Bloemen, tot eene beöefening der Natuur, in alle Jaargetijden. Bij denzelfden.

Ziet daar, Ouders! een aantal Boekjes voor uwe Lievelingen, welke wij u met ruimte kunnen aanbevelen. Gij zult, met dezelven hun te vereeren, als eene opwekking tot of belooning van betoonde vlijt en gehoorzaamheid, uwe Kinderen meer wezenlijken dienst en duurzamer genoegen verschaffen, dan met de uitgezochtste lekkernijen, die, terwijl zij het gehemelte streelen door een oogenblikkelijk genot, de ziel ledig laten, en niet zelden door een onmatig gebruik de gezondheid bederven en de teedere magen verzwakken. Gij zult, integendeel, na het dankbaar genot van de hun hier aangebodene geregten, uwe lieve Kleinen even gezond en vrolijk om u heen zien dartelen; gij zult u hartelijk verblijden over den invloed derzelven op de uitbreiding hunner denkbeelden en op hunnen zedelijken smaak; gij zult hen allengs zien hongeren naar vastere spijzen, en ook dezen edelen trek op eene gepaste wijze kunnen voldoen; gij zult, met één woord, die Kindervrienden zegenen, die het niet beneden zich achtten, hunnen tijd en vermogens te wijden aan het opkomend Geslacht, aan welks vorming de gansche Menschheid zoo wel, als de eigene Ouders en Opvoeders zoo veel gelegen ligt; gij zult, eiudelijk, ook aan den Uitgever u verpligt gevoelen, die zich op dit belangrijk vak bijzonder heeft toegelegd.
Over elk dezer Werkjes afzonderlijk in 't breede te spreken, duldt noch ons bestek, noch de inrigting van ons Maandwerk. Genoeg zij het, in 't algemeen te zeggen, dat dezelve alle, naar ons gevoelen, aan het oogmerk voldoen. - In het eerst aangekondigde is met oordeel den gelukkigen middelweg gehouden tusschen den stijl en de voorstelling voor volwassenen, en die kinderachtige taal en uitdrukking, welke den Kinderen zelve walgelijk is; de voordragt is berekend naar de onderwerpen en naar de vatbaarheid van Kleinen van zes tot acht jaren en wat ouder, voor welken dit Werkje bij uitzondering bestemd werd. De Plaatjes, in menigte voorhanden, zijn lief en uitlokkende.
Het tweede is misschien in zoo verre éénig in zijne soort, dat het de onbedachte Jeugd, die zich somtijds onnadenkend in onbekend gevaar wikkelt, waarvoor de Man zelf met huivering zou terugdeinzen, op eene zinnelijke zoo wel als verstandige

{==678==} {>>pagina-aanduiding<<}
wijze tracht te waarschuwen. Voor drieste Knaapjes is het dus inzonderheid geschikt; maar het stille, schroomvallige Kind, dat aansporing en opwekking behoeft tot werkzame en vlugge oefeningen, zouden wij het niet in handen geven, opdat het niet al te bloode en vreesachtig wierd: iets, dat niet zelden een ongelukkigen invloed voor het gansche leven hebben kan.
Het derde is voor Kinderen van meerdere jaren geschikt, en kan in vele opzigten derzelver kennis op de genoegelijkste wijze vermeerderen; terwijl de gekleurde Plaatjes vol verscheidenheid en lief geteekend zijn.
Bevatte het te voren uitgegeven Museum van Natuurlijke Historie geene andere dan Europeäansche Dieren, deze Warande geeft de Beschrijving en Afbeelding van het Dierenrijk (Viervoetige, Vogelen, kruipend Gedierte, Visschen en Insekten) in de overige Werelddeelen; zoodat deze beide Werkjes te zamen een' kleinen Buffon uitmaken. Dezelve, waarschijnlijk uit het Fransch vertaald, zijn alhier in twee Talen uitgegeven, zijnde het Fransch tegenover het Hollandsch gedrukt, en kunnende alzoo een dubbel oogmerk bereiken. Taal- en Natuur-kennis gaan hier hand aan hand, wandelende op het pad van onschuldig Vermaak; en voorzeker overtreft deze Menagerie, in volkomenheid, die van den grootsten Vorst. De Platen zijn fraai, doch vele niet juist gekleurd, andere wat sterk aangezet.
Eindelijk, het Bloemkorfje neemt een hoogeren rang in, en zal niet slechts der rijpere Jeugd, maar ook vooral der schoone Sekse bij het Borduur-raam en het Penseel welkom zijn. Het is eene navolging van een Fransch Kunstwerkje, te Parijs onder den titel van la Corbeille de Fleurs in 't licht gegeven. Wij vinden hier de Beschrijving en Afbeelding van de Primula Veris, het Viooltje, de Roos, (der Blumenkönigin, zegt jacobi, in zijnen fraaijen Lierzang op de Roos, door den Dichter helmers gevolgd; zie boven, bl. 602.) de Sering, de Kamperfoelie, de Winde (Convolvulus,) de Korenbloem, de Klaproos, de Laurier-roos, en de Rosmarijn. Allen zijn naar het leven gekleurd, ja schijnen als te leven; zoodat wij te regt der Kunst hier onze hulde mogen bewijzen. - Maar wij moeten ons Verslag besluiten, en doen zulks met de vermelding, dat van dit Bloemkorfje nog een tweede Stukje staat te volgen, en dat de werkzame Uitgever, door een goed vertier aangemoedigd, eerlang eene niet minder keurige Afbeelding en schilderachtige Beschrijving der Vruchten, onder den titel van het Fruitmandje, hoopt te doen volgen.






{==1==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Hulde aan de teekenkunst voor de vaderlandsche geschiedenis.

Eene redevoering, uitgesproken ter gelegenheid van de uitdeeling der eereprijzen voor het departement: teekenkunde, der maatschappij: felix meritis, te amsterdam, op den 14den van wintermaand 1808.

door

Mr. JACOBUS SCHELTEMA,

Lid van het Koninklijk Instituut, Secretaris van deszelfs Tweede Klasse, enz. (*).

estuurders en leden dezer verdienstelijke maatschappij, en gij allen, die ik verder als toehoorders mag begroeten!

De blijde feestdag ter belooning van verdiensten is dan wederom verschenen, en ik ben opgetreden,

{==2==} {>>pagina-aanduiding<<}
om, door eenige voorafspraak, U voor te bereiden tot het voornaamste deel van deze luisterrijke plegtigheid.
Niet zonder huivering heb ik het vereerend verzoek van Bestuurders der Afdeeling: Teekenkunde, om deze spreekbeurt te vervullen, aangenomen. Befeffende dat deze bijeenkomst meer gewijd is aan die Afdeeling, dan aan die der Letterkunde, gevoelde ik mijzelven weinig voor de taak berekend, om, uit naam en in den geest van de eerste, te spreken ter opwekking van een dankbaar gevoel voor de Kunst, daar ik, gelijk bekend is, noch Teekenaaar, noch Schilder, noch Kunstkenner ben. Dit alles moest te meer gevoeld worden, wanneer ik mij te binnen bragt, welk een genoegen door ons gesmaakt is, toen de welsprekende stuart, in het vorig jaar, aller aandacht en harten boeide, bij de levendige schildering en meesterlijke ten toonstelling van de onberekenbare voordeelen der Teekenkunst voor alle vakken van menschelijke kennis. Ik moest vermoeden, ja vaststellen, dat dit alles zich thans aan uwen geest zoude verlevendigen; en hoe veel moest ik dan bij vergelijking en tegenstelling verliezen! - Dan, Mijne Heeren! hetgeen eerst vreeze gaf, schonk naderhand vreugde; de herinnering van het geheel had van zelve eene beschouwing der deelen ten gevolge, en deze de overweging, of ik in die deelen geen onderwerp konde vinden voor mijne Redevoering. Natuurlijk viel mijne aandacht op de Vaderlandsche Geschiedenis, welker nasporing sedert jaren mijne hoofdstudie na beroepsbozigheden is geweest. Mijn Edele Vriend was door zijn bestek wederhouden, om in dit behagelijk veld uit te weiden. Ik zag hetzelve nu voor mij open liggen, en, der wegen niet onkundig, besloot ik hetzelve in te treden.
Hulde aan de Teekenkunst, was het opschrift van stuart's rijk Tafereel. Voor mijne poging diene: Hulde aan de Teekenkunst voor de Vaderlandsche Geschiedenis.
Ik zal, na weinige voorloopige aanmerkingen, mijne eigenlijke Verhandeling inrigten als een overzigt en korte beoordeeling van hetgeen door de Teekenkunst in het vak der Vaderlandsche Geschiedenis is gedaan, en ten slotte er iets bijvoegen over hetgeen, naar mijn inzien, in dezen nog te hopen, te wenschen en te verwachten is.

{==3==} {>>pagina-aanduiding<<}

Gij, Mijne Heeren! zult zeker met mij instemmen, dat mijne taak beter af te werken zoude zijn, en dat alles duidelijker voorgedragen zoude kunnen worden, indien ik thans, gelijk bij eene Kunstbeschouwing, gelegenheid had, om mijne mondelinge voordragt met dadelijke bewijzen, door vertooning van schilderijen, teekeningen en prenten, te staven. Ik zal veel van uwe verbeelding moeten vergen. Dan, om aan uwe bevatting te gemoet te komen, heb ik mij bijzonder toegelegd, om de voorbeelden, die moesten worden aangevoerd, uit de meestbekende gebouwen en werken te ontleenen; en ik zag mij hierbij niet weinig geholpen, door mij te kunnen beroepen op de ten toonstelling van oude en nieuwe Vaderlandsche Kunst, die onlangs, volgens den wil van onzen kunstbevorderenden Koning, heeft plaats gehad. Ik mag vooronderstellen, dat geen Kunstvriend deze, voor onzen Volksroem zoo vereerende, verzameling ongezien heeft gelaten. Ik waag het dan gerustelijk, alles aan uw verlicht oordeel te onderwerpen, en houd mij door ondervinding verzekerd, dat toegevende aandacht bij bescheidene beoordeeling mijn deel zal zijn.

Wat de Teekenkunst zij, Mijne Heeren! zal ik, na de beschrijving en de lofspraak van mijnen Voorganger, als bekend mogen aanmerken. Alleen zij gezegd, dat ik thans de Teekenkunst neem in haren ruimsten zin, en derhalve niet alleen bedoel de gewrochten van de Teekenpen, maar ook die van het Penseel, de Etsnaald en het Graveerstift, zelfs ook van het Groefyzer der Zegel- en Stempel-snijders en den Beitel des Beeldhouwers, welke, zonder door de Teekenkunst bestuurd te zijn, niets goeds zouden te wege brengen.
Wat de Vaderlandsche Geschiedenis zij, zal ik even min behoeven op te geven. Hare belangrijkheid wordt beter gevoeld, dan beschreven. Daar zij het is, waar, bij de vroomheid, het geluk en het onheil onzer Landsluiden, Medeburgeren, Bloedverwanten ter bane komen, kan het niet missen, of elke ziel, waarin maar eene vonk van edelzinnigheid glimt, wordt met eenen gloed van gretig-
{==4==} {>>pagina-aanduiding<<}
heid ontsteken, niet alleen tot warme deelneming in hes lot onzer Vaderen, maar ook om hen in het weldoen na te volgen, te achterhalen, voorbij te streven.
Ik neem ook dezelve in haren ruimsten zin. Niet alleen zullen de Staatkundige en Heldhaftige Geschiedenis mij ten dienste staan, maar ik zal tevens die der Wetenschappen en Kunsten niet voorbijzien.
Als diensten, die de Teekenkunst aan de Vaderlandsche Geschiedenis bewijst, meen ik in het algemeen te mogen vooruitzetten, (in plaatse van elk deel mijner beschouwing telkens als aan eenen maatstaf te toetsen, hoe groot de betrekkelijke dienst van dezelve zij, hetwelk door herhaling vermoeijend zoude worden,) dat de Teekenkunst verscheidene deelen der Geschiedenis bewaart en bevestigt, en dat zij de beoefening van dezelve over het algemeen veraangenaamt en verlevendigt. Ontegensprekelijk is de zorg voor goede schilderijen en prenten grooter, dan voor enkelde geschriften. Penningen en beelden winnen het in duurzaamheid van beiden. Zegels aan acten en gedenkschriften bewijzen derzelver ouderdom en echtheid; en hoevele bijzondere deelen zijn uit teekeningen en prenten op te helderen!
Wij moeten ons de Vaderlandsche Geschiedenis voorstellen als een groot Tooneel, rijk voorzien van afwisselende vertooners, even rijk in groote gebeurtenissen, wier begin, verwarring en ontknooping gestadig voortgaan, bij gestadige verwisseling van vertoonplaats. Had de Teekenkunst nu voor ons de af beelding van het gelaat der voornaamste spelers niet bewaard, hen aan ons niet vertoond in het costuum van hunnen leeftijd, de plaatsen niet afgebeeld, waarop zij werkzaam waren, de betrekkingen niet aangewezen, waarin zij met anderen stonden, eindelijk niet nu en dan het onderscheid der karakters en de woelingen der hartstogten geschetst, en alles met de sieraadjen der beeldspraak, der zinspeling, der verdichting verlevendigd; dan zoude, naar mijn inzien, het genoegen van het beoefenen onzer Geschiedenis staan bij de tegenwoordige ondervinding, als dat van het lezen van eenig Tooneelstuk bij eene goede uitvoering en vertooning. Alles werkt nu mede tot eene aangename en nuttige herinnering en verbeelding, even gelijk bij zulk eene vertooning,

{==5==} {>>pagina-aanduiding<<}
waar Schilderkunst en Welsprekendheid den Dichter de hand bieden, en alles op het levendigst, en te gelijk door het gezigt en het gehoor, aan het verstand wordt gebragt.

Verbazend groot is het aantal afbeeldingen van vermaarde personen onder onze Landgenooten, hetwelk door Nederlandsche Meesters is verschaft. Behalve de algemeene reden, dat een ieder, als 't ware, een' natuurlijken trek voedt, om het geheugen aan zichzelven te doen voortduren, of dat kinderen en vrienden de herinnering verlangen aan het gelaat van den beminden, zijn hiervoor bijzondere redenen, in den rijkdom en de welgesteldheid onzer voorouderen, in het groot aantal kunstenaars hier te lande, en in het vorig loffelijk gebruik, om de zalen en vertrekken, in plaats van met ligt en vreemd behangsel of prenten, met schilderijen en gewrochten van Vaderlandsche kunst te versieren.
De lust, om zich te doen conterfeyten, (zoo was weleer het woord) werd algemeen; en steeg iemand door deugden of bekwaamheden, door geluk of toeval, tot eenige vermaardheid, de Graveerkunst toonde zich gereed, om deszelfs afbeelding in het koper te brengen, en de afschijnsels vermeerderden weldra tot grooten getale.
Ik durf verzekeren, dat, na de herleving der Kunsten, er geen Vorst dezer Landen, geen Stadhouder, geen Raadpensionaris geweest is, dat er bijna geen Staatsman zich door wijsheid en trouw, of in aanzienlijke of gewigtige bezendingen, heeft leeren kennen, geen Krijgsheld door dapperheid, moed of rang heeft uitgemunt, geen Geleerde onzen Volksroem heeft vermeerderd, geen Kunstenaar zichzelven heeft verheven, geen Stichter van eene weldadige of nuttige Inrigting zijnen naam heeft vereeuwigd, - of de af beelding van hun gelaat bestaat nog, en werd met deelneming bij tijdgenooten en nakomelingen ontvangen en bewaard. Standbeelden en dergelijke blijken van Volksdankbaarheid waren schaars, zoo wel in ons Gemeenebest als in andere; doch het ten toon stellen van de Schilderijen

{==6==} {>>pagina-aanduiding<<}
van dezen en genen in de Raadzalen vergoedde gedeeltelijk dit nadeel. Vleijerij moge somtijds deze eer aan min waardigen hebben toegekend, het loffelijk voorbeeld van den braven, wiens gelaat de Regent dagelijks bij het behartigen der algemeene belangen voor oogen had, en dien hij als den getuige zijner daden konde aanmerken, ook de tegenstelling met den min verdienstelijken, zijn waarschijnlijk niet zonder nuttig gevolg gebleven.
Eenige onzer Hoozescholen mogen met de volgreeks der Hoogleeraren in schilderijen pronken. Wien uwer met mij het geluk te beurte viel, om Zalen, waarin eene verzameling van verdienstelijke Staatsmannen en Geleerden bewaard wordt, in te treden, dat die voor mij beslisse, of hem niet een zeker gevoel van heiligen eerbied bezield hebbe!
De grenspaal van onzen leeftijd zien wij dan achteruitgezet. Ons tijdperk wordt met die van vroegere geslachten vereenigd. Wij verbeelden ons, de personen, die zich voor onze ware belangen in de bresse stelden en onze welvaart bevestigden, als voor onze oogen te zien, en hunne bedrijven, hun lot, hun roem verlevendigen zich voor onzen geest.
Gij zult mij met uwe verbeelding wel willen vergezellen naar de groote Gehoorzaal van de Illustre School alhier, die dikwijls voor allen open staat. Hier vinden wij de meesten der beroemdste Nederlanderen bijeen. Wij leeren er het gelaat kennen van marnix van mont st. aldegonde, den wijssten, den geleerdsten Staatsman van zijnen tijd, de regterhand van Prins willem I, en johan van der does, den moedigen Verdediger van Leyden, grooter misschien met tong en pen, dan met den degen. Wij wijden er een traan aan oldenbarneveldt, de groot, hoogerbeets en johan de witt, doorluchtige Martelaren van Staat. Wij ontmoeten er tevens de Prinsen der Geleerden; mannen, wier gelijken bij andere Volken vergeefs zullen gezocht worden. Erasmus, den Vader van gezuiverden smaak, den Hersteller van den redelijken geest des Christendoms; - den reeds genoemden hugo de groot, die in bijna alle vakken van wetenschap in den eersten, zelfs in sommige buiten allen rang stond; - pieter corneliszoon hooft, den Hollandschen tacitus, onzen eersten Geschiedschrij-
{==7==} {>>pagina-aanduiding<<}
ver, onzen tweeden Dichter. Beide deze laatsten zien wij omringd door hunne talrijke Vrienden, heinsius, van baerle, vossius, episcopius, uitenbogaert, allen Dichters en Geleerden van den besten stempel, sommigen Helden in het Rijk van Waarheid en Deugd. Bij de laatsten is waardiglijk gevoegd dirk volkertszoon coornhert, de moedige handhaver van de vrijheid des gewetens. Vrolijke gedachten verlevendigen zich, bij het zien van het gelaat van janus secundus, den bevalligsten Minnedichter, - verhevene, bij het aanschouwen van joost van den vondel, den Grootvorst der Poëten, en van johannes antonides van der
goes, deszelfs stouten nastrever, aan wien Amsterdam zoo duur verpligt is. Een dankbaar gevoel ontstaat er, bij het zien van boerhave, die het eerst van alle Geneeskundigen zich eenvoudigheid ten regel stelde, en duizenden personen aan den Staat en aan hunne huisgezinnen wedergaf. Francius, graevius, de burmannen, ruysch, nieuwentijd en vele anderen, aan wier fakkels vreemden hun licht ontstaken, moet ik met stilzwijgen voorbijgaan. Wie is er onder de Letterkundigen, die zich hier niet eenig bijschrift van de groot, brandt, of vondel, op eenige afbeelding, herinnert? Wie is er onder de Nederlanders, die zich aldaar niet tot een edel gevoel van zelfverhefsing op Volkswaarde door de Teekenkunst genoopt ziet? Ik durf mij ook beroepen, Mijne Heeren! op uwe eigene ondervinding, bij het zien der schoone afbeeldingen van Nederlanderen in het Koninklijk Musaeum; van de Prinsen maurits en frederik hendrik, wier legers de scholen werden der Krijgskunst, en van de dappere Admiralen piet heyn, auke stellingwerf, aert van nes, en van michiel de ruyter!
Welk eene verpligting hebben wij voor dit alles aan de Schilders miereveldt, moreelze, rembrandt, hals, bol, van der helst, en zoo velen! Welke tevens aan de Plaatsnijders delphius, visscher, bloteling, mattham, suyderhoeff, houbraken en anderen, die de meesterstukken van de eersten als vermenigvuldigden!
Naar mijn inzien wordt verder door niets meer overtuigend bewezen, dat de Geschiedenis zelve de beste regtspraak houdt over der menschen handelingen, dan

{==8==} {>>pagina-aanduiding<<}
door het blijven en verdwijnen van afbeeldingen onder ons. De trotsche rijke zonder verdiensten moge zich laten uitschilderen met al de pracht en praal van geleenden glans; hij treedt af van het tooneel des levens, en zijne schilderij, indien zij geene bijzondere kunstwaarde heeft, verdwijnt met hem te gelijk. Jegens de nagedachtenis van den verdienstelijken man neemt de belangstelling gestadiglijk toe; en is het dat de wezenlijke waarde van zulk iemand eenigen tijd miskend of ongekend blijft, het geringst toeval kan medewerken, om denzelven geregtigheid te doen wedervaren. Dit durf ik hopen van het bezien der schilderijen in den toren op Schreijershoek. Onder eenige afbeeldingen van Commissarissen tot de Walen vond ik onlangs het gelaat van wessel smit, den edelen man, die, met de zeldzaamste tegenwoordigheid van geest en verbazenden heldenmoed, het huis en de bezittingen van den Admiraal de ruyter voor de plunderzucht van het graauw bewaarde, alzoo honderden voor de misdaad behoedde, en de eer van Amsterdam vrij hield van de onuitwischbare vlek der schrikkelijkste ondankbaarheid jegens den grootsten en besten Burger. Bij zijn leven had smit hierdoor de Burgerkroon verdiend; na zijnen dood heeft zijne nagedachtenis het grootste regt op de dankbare hulde zijner Stadgenooten.

Wat is een Tooneel zonder schermen, en zonder kleeding, naar den tijd geschikt? Men stelle zich de vertooning van een oud Treurspel in een gewoon vertrek en hedendaagsche kleeding voor, en men zal het antwoord hebben op de vraag: wat de Geschiedenis zoude zijn, indien wij de verandering van kleeding, zaken, gebruiken en gebouwen niet door de Teekenkunst kenden.
De teekeningen in Kloosterboeken vertoonen ons misschien de oudste gewoonten des Lands; de Zegels der Vorsten, de oudste kleeding: zeker is het, dat wij de opvolging en verandering hiervan onafgebroken kunnen kennen, van het begin der Vijftiende Eeuwe, van den tijd van Vrouwe jacoba van beijeren. De geleerde van wijn schonk ons, door het uitgeven

{==9==} {>>pagina-aanduiding<<}
van twee teekeningen uit het Privilegie-boek van pieter beoostensween van renesse, gelegenheid, om het Hosgezin van philips van bourgondien in deszelfs kleeding te kennen. De afbeeldingen van de Graven en Gravinnen van Holland, te Haarlem, mogen niet verder reiken, dan tot den tijd van karel den stouten, of tot dien van maria en maximiliaan; zij leeren ons zeker de mode van dien tijd, en sedert is de beoefening der Teekenkunst zoo algemeen geworden, dat wij den gestadigen wissel van kleederdragt kunnen nagaan. Wil men de aanwijzing van eene school van Costumes, dat men de prenten in het werk van cats nasla, en men zal alle gebruiken in alle standen, gedurende zijn tijdvak, kunnen opsporen. Waar zoude ik beginnen, waar eindigen, indien ik uit afbeeldingen van plaatsen, steden, dorpen, kerken en kasteelen, of uit landkaarten, de veranderingen wilde bewijzen, door tijd, oorlog, brand, buskruid, watersnood, of door vrede, koophandel, rijkdom, weelde en ijver veroorzaakt, en alzoo de vermindering of verbetering van Volkswelvaart en van kunst en smaak in de gebouwen nagaan?
Er is bijna geene stad, geen dorp, geen kasteel, geen aanzienlijk huis, of het is afgeteekend en in plaat gebragt, dikwijls nog uit verschillend oogpunt. Welk eene menigte van teekeningen en prenten van schoemaker, rogman, rademaker, pronk en velen zoude ik kunnen opnoemen! Hoe vele schoone schilderijen van saenredam, bergheyde, van der heyden, emanuel de witt en anderen! Hoe vermakelijk is het somtijds, dat het voorledene alzoo voor ons geheugen worde geroepen, vooral aangaande zulke plaatsen, waarop men door geboorte, woning of anderzins betrekking heeft! Hoe veel zoude er alleen van Amsterdam kunnen gezegd worden!

Dat wij ons thans, Mijne Heeren! begeven tot de beschouwing van den schat van voorstellingen van gevallen, waarbij de afbeeldingen van personen, zaken, standen, gebouwen en handelingen in vereeniging zijn gebragt, en zoodanig zijn ingerigt, dat de toedragt van eenige gebeurtenis ons voor oogen wordt gesteld.

{==10==} {>>pagina-aanduiding<<}
Hier worden niet alleen de grenzen van onzen leeftijd, maar ook die van onzen gezigteinder uitgebreid, en onze ondervinding alzoo verbazend verrijkt.
Dezelve laten zich verdeelen in verscheidene soorten. Tot de eerste breng ik zulke teekeningen of schilderijen, bij welke de maker tegenwoordig heeft kunnen zijn, en zich derhalve bij de waarheid heeft kunnen houden; - tot de tweede, zulke, die wel eene ware gebeurtenis voorstellen, doch welker toedragt de kunstenaar uit boeken, berigten en verbeelding heeft moeten opmaken; - eindelijk zulke, waarbij de schilder meer aan zijn vernuft heeft toegegeven, en, door geheele of gedeeltelijke versiering en zinnebeeldige voorstelling, het een of ander heeft getracht op te helderen en te verheffen.
Bekend is het, Mijne Heeren! dat Vreemden aan Nederlanders het bezit van eenen gevestigden roem in het vak van Historieschilderen betwist hebben. Ik zoude bijna het tegenovergestelde durven en willen staande houden; dan het tegenwoordig bestek laat mij zulks niet toe, en moesten wij aan zulke bestrijders iets toegeven, in de meerdere eenvoudigheid der openbare Godsdienstoefeningen, en in den minderen luister en praal der voormalige Regering, zouden gewigtige redenen voor eene mindere beoefening van het verhevenst deel der Teeken- en Schilderkunst kunnen worden gevonden.
Dit alles ga ik nu met stilzwijgen voorbij; dan ik mag de vraag niet onaangeroerd laten: of de Schilder zich, bij vertooning van gevallen uit onze Geschiedenis, tot Dichter mag verheffen, en aan sieraadjen ten koste der waarheid plaats geven? Ik durf die vraag, behalve voor het zinnebeeldige, ontkennend beantwoorden, houd het volgen van de waarheid in de hoofdzaak voor het hoofdvereischte, en vermeen, dat, wordt deze niet tot grondslag gelegd, alles Fabel blijft, en nimmer Geschiedenis kan worden. Hierom is het, naar mijn inzien, de hoofdpligt van den Schilder, om, bij het kiezen van een onderwerp, geenszins zich te begeven tot verzierde verhalen of dichtstukken, maar zich alleen, ten minste voornamelijk, tot onze vertrouwde Geschiedschrijvers te bepalen.
Wij behoeven niet ver te gaan, Toehoorders! om te bewijzen, welke de gevolgen zijn, wanneer Schilders anders handelen, en dichtstukken raadplegen, in plaatse van echte gedenkschriften. Wij zagen immers, bij de

{==11==} {>>pagina-aanduiding<<}
ten toonstelling, in twee Tafereelen, wier schilderkundige waarde ik geenszins berisp, zelfs gaarne den warmsten lof geef, onzen regulus, jacob simonszoon de rijk, verbeeld, als voor requesens, en als afscheid nemende van zijne Gade in den kerker. Schijn noch schaduw is er in de werken van hooft en anderen, dat de rijk immer voor den Landvoogd zij verschenen, even min dat zijne Echtgenoote bij hem in de gevangenis heeft kunnen komen. Deze Tafereelen behooren dus niet tot de Geschiedenis, maar wel tot het meesterlijk Treurspel van onze grootste Dichteres, lucretia wilhelmina van merken.
Met dit een en ander wil ik echter niet gezegd hebben, dat de Schilder zich zoo stiptelijk aan de waarheid zoude moeten houden, dat hij dezelve onbehagelijk zoude kunnen voorstellen, en dat hij, als 't ware, tot het plat proza zoude mogen vervallen. Dit zij verre! De Historieschilder mag de waarheid niet alleen in het beminnelijkst licht doen voorkomen, maar ook zijn vernuft in bijvoegsels doen blijken. Hij mag zich, nog meer dan de Historieschrijver, tot welsprekendheid verheffen, - tot welsprekendheid, waarbij de geest der Dichtkunst zich nu en dan en met heldere slagen, zoo als in de werken van hooft, mag laten zien.
Naar mijn inzien, behoort het onder de voornaamste verdiensten van den kunstenaar, het meest belangverwekkend tijdstip van eene gebeurtenis uit te kiezen, daar alles bij de Schilderkunst alleen zaken en handelingen, en wel derzelver stand op één oogenblik, doet kennen; terwijl de Geschiedschrijver en Dichter woorden meldt, bij voortgang schetst of schildert, en eene volgreeks van aandoeningen kan opwekken. Beschouwen wij nu de Nederlandsche Meesters uit dit oogpunt, hoe veel hebben zij tot opheldering en versraaijing van de Geschiedenis bijgedragen!

De eenvoudige afbeeldingen van gevallen, door de Schilders op de plaats zelve en in den eigen tijd afgeteekend, zijn zeker voor den beminnaar der Historie het meest behagelijk.
Zonder U, Mijne Heeren! nu te vermoeijen met de

{==12==} {>>pagina-aanduiding<<}
optelling eener breede lijst van schilderijen en prenten, gebeurtenissen in de Raadzalen of bij volksbewegingen, regtsplegingen, krijgsbedrijven, belegeringen, inhalingen of lijkstaatsien van Vorsten enz. voorstellende, vraag ik U alleen, of de Zeegevechten door willem van den velde, en de Veldslagen door johan van huchtenburg geschilderd, U niet immer belangrijker zijn voorgekomen, dan zoo vele andere dergerijke tafereelen, omdat men weet, dat beide die Meesters de Vloten en Legers vergezelden, ten einde de voornaamste gebeurtenissen op de plaats zelve te schetsen, en alzoo der waarheid met hunne kunst ten dienste te staan? Welk eene deelneming bragt immers het weten van deze bijzonderheid aan, bij het beschouwen van de twee uitmuntende schilderijen van den eerstgenoemden Meester, bij de ten toonstelling! Het eene, genomen op het gelukkig tijdstip, dat de vlag gestreken wordt op het Admiraalschip van askue, wekre nog het Vaderlandsch vuur op; en wie was er, die zich niet verheugde, dat onze Voorouders den eersten jaardag konden vieren van het noodlottig springen van het Admiraalschip van wassenaer obdam, door het verbranden en doen opvliegen van dit Schip, het grootst en schoonst der vijandelijke Vloot? De andere schilderij, het binnenbrengen op de Maas van vier veroverde Schepen, geeft nog een onomstootelijk hewijs, dat de Hollanders de overwinning in den vierdaagschen Slag behaald hebben, die de Engelschen zich ook toeschreven.
Zulk eene zekerheid van waarheid vergoedt wel eens het gemis van teekenachtige fraaiheden. Velen uwer, Mijne Heeren! hebben waarschijnlijk met mij wel in het eerst eenige afkeuring gevoeld, op het zien van het groot schilderstuk door ter burg, het bezweren van den Vrede van Munster voorstellende, door de schoone prent van suyderhoeff en de mindere van fokke overbekend. Het zien van meer dan vijftig mannen, als bazalten bij elkander opstaande, en met de aangezigten naar één punt gekeerd, moge iemand koud laten; maar wanneer men overweegt, dat het op 't roerend tijdstip is, waarop de Spaansche Afgevaardigden de handen op het Evangelie leggen, en de Staatsche de vingers opsteken, om, met aanroeping van den heiligen naam des Allerhoogsten, op last van hunne Meesters, een Verbond te bevestigen, hetwelk een einde maakte aan

{==13==} {>>pagina-aanduiding<<}
den langsten Oorlog, waarvan de Geschiedenis gewaagt, dan werkt dit stijve, dit stille, dit statige mede, tot opwekking van ernstige en gewigtige bespiegelingen, en men dankt den Meester, dat hij door geen bijwerk de aandacht van het hoofdpunt heeft afgeleid. Men ziet hier het tijdstip, waarop de Oorlog eindigde, en waarop de Onafhankelijkheid van dezen Staat plegtig wordt erkend. Tot welke bespiegelingen wordt de aanschouwer niet opgeleid, wanneer men van het einde van dezen Oorlog tot het begin opklimt, en bij de verbazendste tegenstellingen den zeldzaamsten lotwissel bewondert! Hoe vermeerdert nog de waarde van die Schilderij, wanneer wij weten, dat elk aangezigt de getrouwe afbeelding is van een vermaard persoon! Hoe smartelijk is het gevoel, dat deze Schilderij, het onwaardeerlijk kunstjuweel voor onze Geschiedenis, thans buitenslands en in vreemde handen is!
Mogt ik mijnen lust den teugel vieren, hoeveel stoffe zoude ik kunnen vinden voor dankbare vermelding; dan ik moet mij bedwingen. Ik moet zulke stukken, waarin hoofddaad waarheid, stoffering vinding is, ook met stilzwijgen voorbijgaan. Dan ik mag de wijsheid van sommige groote Meesters niet onopgemerkt doen blijven, om aan afbeeldingen, met een ander oogmerk vervaardigd, het belangrijke, der Geschiedenis eigen, bij te zetten, door hun werk betrekkelijk te maken tot eenig gewigtig deel van dezelve. Twee doorluchtige voorbeelden zagen wij hiervan op de ten toonstelling. Van der helst maakte van zijn groot en voortresselijk schilderstuk het Vredemaal; flink stelde een stuk ter gedachtenis, hoe huydecoper met zijne manschap het eerst bij den Vrede ter wacht trok. Hier moest de Schilder wel eenig middel gebruiken, om zijn oogmerk voor den aanschouwer kennelijk te doen worden. Hij koos wijsselijk den Dichter. Jan vos schreef onder het eerste:

Bellone walgt van bloed, ja mars vervloekt het daveren 
Van t zwangere metaal, en 't zwaard bemint de scheê. 
Dies biedt de dappre wits aan de edele van waveren 
Op 't eeuwige Verbond den horen van den Vreê. 


{==14==} {>>pagina-aanduiding<<}

Onder het andere plaatste vos de volgende regels:

Hier trekt van maarseveen het eerst in de eeuw'ge Vrede; 
Zoo trok zijn Vader 't eerst in 't Oorlog voor den Staat. 
Vernuft en dapperheid, de kracht der vrije Steden, 
Verwerpen wel den wrok, maar geenszins 't krijgsgewaad. 
Zoo waakt men aan het IJ na 't moorden en 't verwoesten. 
De wijzen laten 't zwaard wel rusten, maar niet roesten. (*) 

Van de voorstellingen van gevallen, door teekenaars uit boeken, berigten en verbeelding opgemaakt, zoude ik insgelijks eene groote menigte kunnen aanwijzen. Ik zoude deze aanwijzing kunnen vergezellen met vele aanmerkingen over armoede van geest in sommigen, over verzuim of miskenning van costuum in anderen, van verkeerde keuze van tijd bij velen, ook van gebrek om zoo veel waarheid in hunne tafereelen te brengen als in hun vermogen was; dan van deze onaangename taak zult Gij mij wel willen verschoonen. Ik mag echter niet onaangeroerd laten, dat in dit laatste vooral, bij de twee teekenachtigste prenten in de Vaderlandsche Historie van wagenaar, de vlugt van hugo de groot en het overvallen van de Broeders de witt voorstellende, gezondigd is. De maker heeft noch het vertrek op Loevestein, noch dat op de Gevangenpoort in den Haag gezien, zoo als ik bij eigen onderzoek weet, en hoe veel verliezen beiden hierdoor!
Liever weid ik uit, om het goede, het voortreffelijke van Vaderlandsche kunst in dezen te vermelden. Ik ken onder onze Meesters niemand, die gelukkiger was in het juiste tijdstip te kiezen, en verscheidenheid, leven, aandoening en waarheid in zijne tafereelen te brengen, dan jan luyken. Uit het Martelaarsboek der Doopsgezinden zoude ik dit vooral kunnen bewijzen; dan ik kies liever de schoone prenten, die, voor de Vaderlandsche Geschiedenis bijzonder geschikt, thans voor de werken van

{==15==} {>>pagina-aanduiding<<}
bor, hooft en de groot gelijkelijk dienen, en aldaar gevonden worden. Dikwijls heb ik mij met eene aandachtige beschouwing en overweging verlustigd, immer heb ik mij verwonderd over den rijkdom en de juistheid van 's mans verbeelding; nooit heb ik het kunnen verklaren, hoe het mogelijk is geweest, dat zulk een zacht, zulk een stil gemoed, als dat van jan luyken, voortdurenden lust heeft kunnen voeden, om de schrikkelijkste tooneelen van woede en wreedheid met studie en naauwkeurigheid voor te stellen, en pijn, smart en weedom op het treffendst te schilderen. Ik herroep voor uwen geest de afbeelding van den Beeldenstorm, den Spaanschen Bloedraad, het Ophangen van pacieco, den Moord van Naarden, den Slag tegen bossu, de Overweldiging van Maastricht, de Spaansche Furie, en den Aanslag van anjou op Antwerpen.
Wie kan zich iets schrikkelijkers voorstellen, dan de Moord van Naarden, waar vierhonderd weerlooze Burgers, in eene kleine kerk geroepen en gesloten, door den trouweloozen vijand overvallen worden, die eensslags in het honderd schiet, en met dolk en degen op de verschrikte menigte instuift?
Dat wemelen onder elkander van eene schare in zoo eng een plaats gepakt, dat buitelen in hun eigen of hunner medeburgeren en spitsbroederen bloed, dat doodverwen van tronien, breken van gezigt, krimpen van leden, vlechten van vingeren, wringen van handen, was wel het grouwzaamst wezen, dat ooit oore of ooge mogt voorstaan, - en echter verzinnelijkte hooft het voor 't oor, luyken voor het oog! Wij zien het... werwaarts de Burgers zich keeren, de wanden staan pal, de dood in de deur!
Wie kan iets treffender verzinnen, dan de afbeelding der Verovering van Maastricht, stormenderhand? Luyken kipte uit den bajert van schrikkelijkheden het ontzettend tijdstip, dat de moeders, uit erbarming woedende tegen hare eigene kinderen, hen in den vloed en zich daar na werpen.
Woeliger is geene teekening, dan die van het uitjagen der knechten van anjou uit Antwerpen. - De poort is tot anderhalf mans hoogte met lijken gepropt; mensch is met mensch, paard met paard begraven, daar de levende tusschen wroeten, uitstekende de koppen, snakkende naar aêmtogt. Vele te ros, te voet naar de veste gevloden, ploffen

{==16==} {>>pagina-aanduiding<<}
van boven neer; sommige verdrinken door gebrek aan zwemkunst, andere door gewigt van wapenen. Uit de vensters spat een hagel van musquetkogels, die niet mis mogen. Uit de vensters en van de daken stort een slagregen van steenen, blokken, banken en tafels, verplettende de onwaarde gasten.
De Slag tegen bossu .... Dan waartoe zoude ik voor uw gezigt meer schriktooneelen openen? Ik moet derhalve ook met stilzwijgen voorbijgaan de schoone, maar ijsselijke prent van picart, waarbij het deerlijkst schouwspel uit onze Geschiedenis, de mishandeling der lijken van cornelis en johan de witt, wordt vertoond, en de Kunstenaar zeer gepast een Hond voegt bij het geboefte, hetwelk met hand en tand woedt in het ingewand der vermoorden. Ik mag echter niet onopgemerkt doen blijven, dat de Kunstenaar in deze prent de afbeeldingen van voorname aanhitsers van dit helsch bedrijf, tot hunne eeuwige schande en ten afschrik der nakomelingschap, bewaard heeft.
Met meer genoegen vestig ik uwe aandacht op de schoone, rijke, en onze harten als Nederlanders verheugende tafereelen van den bekwamen langendijk, door sallieth in het koper gebragt: Neêrlands glorie in Chattam, en de roemrijke en zeer gewigtige Overwinning bij Nieuwpoort.
Uit beide blijken zoo wel het verstand als het vernuft van den teekenaar. Op het eerste mogen eenige aanmerkingen vallen, om de overeenkomst van partijen met die in oudere prenten; de Meester heeft voor beide het belangrijkst tijdstip gelukkig gekozen. Voor het eerste, het veroveren van het voornaamst Zeekasteel der vijanden, the Royal Charles, - voor het andere, de aankomst van den Admirant van arragon, den vijandelijken Opperveldheer, als krijgsgevangen, bij Prins maurits. Alles is verder te meer opgesierd, door het volgen der beste afbeeldingen van de voornaamste Zee- en Krijgshelden, aan wien het Vaderland zoo veel verpligting heeft.

Nu genaderd tot de beschouwing van zinnebeeldige schilderijen en prenten, zie ik een even ruim veld voor mij open. Ik bedoel hierbij het gebruik van beeldspraak,

{==17==} {>>pagina-aanduiding<<}
allegorien, bovennatuurlijke en denkbeeldige wezens, Heidensche Goden en andere voorwerpen van de Fabelleer, en inwevingen van - en toespelingen op - voorbeelden uit de oude Geschiedenissen, ook uit de Natuurlijke Historie.
De Penningkunde biedt zich het eerste aan, als hebbende deze het zinnebeeldige zich bijzonder toegeëigend. Onze Medailleurs mogen nimmer den hoogen trap van volmaaktheid hebben beklommen, dien de Franschen bereikten in den leeftijd van lodewijk den XIV, toen eene geheele Akademie voor dezelve werkte en het zinnebeeldige tot het eenvoudige bragt; wij kunnen echter in dezen op groote Meesters roemen, en zien de kennis onzer Geschiedenis hierdoor ten hoogste bevorderd, versterd, verrijkt en bevestigd. Vóór het gemeld tijdvak, waren onze Medailleurs, smelzing, wijntges, vianen en anderen, de voorgangers hunner kunstgenooten in andere Landen; en elk, die geen vreemdeling is in de werken van van mieris en van loon, zal dit met mij erkennen. Toen de geleerde govert van slingelandt, in het luisterrijkst tijdvak van het Gemeenebest, van 1655 tot 1672, zijne bekwaamheid ter ordinering der Gedenkpenningen op gewigtige voorvallen, die destijds niet zeldzaam waren, aan de kunstenaars leende, kwamen er die voortreffelijke Medailles, die nog als meesterstukken van vernuft en vinding worden aangemerkt. Men herinnere zich den Penning op den Vrede van Breda: Mitis ac sortis, die naderhand door karel den II, Koning van Engeland, als een voorwendsel genomen werd van de Oorlogsverklaring; en dien met het nedergedaald Beeld des Vredes, misschien rijker in teekenkundige verdiensten. Ik mag de Amsterdamsche Medaille op dien Vrede ook niet onaangeroerd laten. Zij is bekend met den naam: de Hollandsche Leeuw. Of vondel bij zijnen meesterlijken Vredezang dezen Penning voor oogen hebbe gehad, dan of de Kunstenaar het werk van dezen Prins der Dichteren hebbe gadegeslagen, is niet te beslissen. Het
stout opschrift is hoogstwaarschijnlijk door van beuningen gesteld.
De holtshey's hebben naderhand onzen roem in dezen aanzienlijk staande gehouden en vermeerderd; en hoezeer thans deze kunst kwijnt en voor onze nieuwe Geschiedenis weinig heeft bijgedragen, beide is meer aan gebrek

{==18==} {>>pagina-aanduiding<<}
van aanmoediging door den tegenspoed der tijden, dan aan gebrek van bekwame mannen in dezen toe te schrijven. Geen ander Volk, behalve het Fransche, kan zulk eene vroege, zulk eene volledige volgreeks van Gedenkpenningen voor de Geschiedenis, als het onze, aanwijzen.
In het zinnebeeldige hebben ook de Nederlanders in andere opzigten uitgeblonken. Bij vele gelegenheden van plegtige en luisterrijke vertooningen, als bij Inhalingen en Verlichtingen, Vredeseesten en wat dies meer zij, hebben hierin verscheidene Meesters, vooral romein de hooge, geschitterd. Dan nimmer stak die bekwaamheid doorgaans meer uit, dan jaarlijks in den Haag, bij het oprigten der Meiboomen, waarvan de gewoonte tot in 1794 bleef bestaan.
Vleijerij en gunstjagt mogen nu en dan eens een zinnebeeld te hoog gestemd hebben; doorgaans was er zoo veel kortheid en klaarheid, zoo veel snedigs en eenvoudigs bij, zoo wel ten opzigte van het zinstaal als van de zinspreuk, dat het voor liefhebbers van geestig vernuft en voor beminnaars van de Geschiedenis belangrijk is, de prenten hiervan te verzamelen; het kan eene School worden in vele.
De Schimp- en Spot-prenten, die, zonder tot het zinnebeeldige over te gaan, zelden eenige waarde hebben, moet ik bij deze afdeeling gedenken. Er bestaat eene groote menigte. Partijhaat straalt wel in vele door; dan sommige hebben zeker eenigen dienst gedaan, door den weg te banen, ten minste spoor te geven, tot het vinden der waarheid. In dit vak hebben de Nederlanders niet uitgemunt. De meeste Spotprenten zijn grof beleedigend; andere meer bot dan scherp, en dreigen meer dan zij steken; sommige zijn vol van Attisch zout; deze zijn meest uit den tijd der Kerkgeschillen, en van de Amsterdamsche School. Men herinnere zich, uit vele, de Weegschaal. Onze nieuwere ga ik liefst met stilzwijgen voorbij; even min zal ik mij uitlaten, of het nut van dezelve, door de kwaden eenigzins in toom te houden voor eene soort van Volksregtbank, en het nadeel, door aanleiding te geven aan laster en zucht tot beleedigen, elkander op- of over-weegt, en laat de beflissing aan anderen over.
Het zinnebeeldige, Mijne Heeren! is verder vooral

{==19==} {>>pagina-aanduiding<<}
onder ons verheven, door het gebruik, om in Raadzalen en Vierscharen, voor zolder- en schoorsteenstukken of behangsel, allegorische tafereelen te kiezen. Hoe zeer zoude ik kunnen uitweiden over sommige schilderijen, in de beste Plaatsbeschrijvingen geprezen, bij voorbeeld, die in de groote en andere Zalen van het Paleis alhier, in de Treveskamer in den Haag, en andere! Misschien moest ik dit doen, aangaande die op het Stadshuis te Dokkum, alwaar, volgens de ordinantie van den geleerden epo sjuk van burmania, de Geschiedenis der Stad zoo rijk en zoo rein zinnebeeldig is voorgesteld, dat, ware het onderwerp grooter en de uitvoering evenredig aan de vinding, er misschien met moeite naar de wedergâ van dezelve zoude gezocht worden. Bijzonder heeft dit deel der Schilderkunst gestrekt, om de verdiensten van beroemde Nederlanders te vergelden en ten toon te stellen; en welke diensten hebben wij dan aan hetzelve te danken! Nergens blinkt dit beter uit, dan in de grootsche schilderijen in de zoogenoemde Zaal van Oranje, op het Huis in het Haagsche Bosch.
De Huwelijksliefde van amelia van solms wilde voor haren Echtgenoot, Prins frederik hendrik, een luisterrijk gedenkteeken stichten, en zij bereikte haar oogmerk. De voornaamste Schilders beproefden hun vermogen; dan hun te welig vernuft bleef niet buiten opspraak.
Het groote stuk van jordaens, den triomf van den Vorst voorstellende, zoude den grootsten lof, zoo wel schilder- als geschied-kundig, hebben weggedragen, indien de meester zich alleen bepaald had tot den Veldheer, geleid door de Heldendeugden en staande op de zegekoets, die bespannen is met de schoonste paarden: dan nu hij den achtergrond voorzag met prachtige gebouwen, en de hoeken stopte met standbeelden; nu hij de vergoding van den Vorst tevens wilde voorstellen, en hierom de lucht met Engelen en andere bovennatuurlijke wezens vulde, alles behing met zware bloemfestoenen, en den grond bedekte met monsters, die verplet moeten worden; nu vindt het oog nergens rust; nu ondervindt de aanschouwer gelijke aandoeningen, als bij het lezen van een der groote dichtstukken van jan vos, die wel op enkelde plaatsen behagen, doch meer vermoeijen dan vermaken. Deze rust vindt hij op het ander groot tafereel, op dat van hondhorst, hetwelk de

{==20==} {>>pagina-aanduiding<<}
begroeting van den Stadhouder, als den Vrede aanbrengende, voorstelt; onwederstandelijk brengt men hier aan de nagedachtenis van den zachtmoedigen Vorst zijne hulde.
Bij andere tafereelen, aldaar aanwezig, zoude men de zinspeling moeijelijk vinden, indien zij elders geplaatst waren; en waarlijk onze Schilders hebben zich wel eens eene zinnebeeldige vertooning veroorloofd, waarvan de betrekking tot het bedoelde niet dadelijk wordt gevoeld. Ten voorbeelde diene de beroemde Zwaan van asselijn, door U in het Musaeum gezien, die hare eijeren en haar nest verdedigt tegen een dreigenden Hond. Dit zal doelen op de trouw van den Raadpensionaris de witt jegens den Staat! Ware deze schilderij achter eene afbeelding van denzelven geplaatst, dan had het oogmerk van den Schilder ten eerste kunnen gekend worden; dan wie zoude het nu vermoeden, indien deze zijne meening niet door letters bij elk voorwerp had te kennen gegeven?
Met lof moet ik nog, om de vinding, geenszins om de uitvoering, de eenige zinnebeeldige prent vermelden, die in het werk van wagenaar gevonden wordt; de afbeelding namelijk der Schilderij, die door de Regering van Dordrecht, tot eer van cornelis de witt, op het Stadshuis geplaatst was, doch door het losgelaten graauw, weinig tijds daarna, is vernield. De witt wordt hier verbeeld in veldheersgewaad. De Faam verkondigt zijne daden. De Vrede stort hare schatten uit, als door hem terug gebragt. Het verschiet vertoont de onderneming op de Rivier van Londen, het tooneel zijner verdiensten. - Eene bevallige heuschheid was het, dat de Schilder, de baan, aan het beeld, de Vrede, het gelaat gaf van des Ruwaards schoone Vrouw. Dit bleek mij onlangs duidelijk, door de vergelijking van eene wedergâ van deze schilderij, waarbij de prent zeer veel afsteekt, met het beroemd portret van maria van berkel.
Amsterdam pronkt, met dit alles, met de grootste en schoonste zinnebeeldige stukken, die, naar mijn inzien, nooit genoeg gekend, nooit genoeg kunnen geprezen worden. Ik bedoel het beeldwerk in het frontespies: van den voor- en achter-gevel van het tegenwoordig Paleis. Welk eene grootschheid en rijkdom van vinding! welk eene schoonheid en stoutheid van uitvoering! welk eene een-
{==21==} {>>pagina-aanduiding<<}
voudigheid en klaarheid in de voorstelling, daar alles te gelijk in het oog valt en het een het ander niet in den weg staat! welk eene waarheid vooral in de afbeelding, wat Amsterdam en derzelver handel waren, ten tijde der stichtinge van dit heerlijk Gebouw!

Na dit gehouden overzigt van den schat, dien wij bezitten, kunnen sommigen uwer, Mijne Heeren! misschien vermoeden, dat tot toevoeging van dezelven weinig bij te brengen zij. Ik stem dit gedeeltelijk toe. Dan het is bij de Teekenkunst, als bij alle vakken van menschelijke kennis; nooit is de kunst uitgeput, en de weg tot vordering en volmaking blijft open. En niet alleen is de zucht bij den Teekenaar, om zijne bekwaamheden aan voorwerpen uit de Vaderlandsche Geschiedenis te koste te leggen, in dezen te wenschen; maar ook de zucht tot belangstelling in - en de regte waardering van - zulke kunstgewrochten bij anderen te hopen. Heeft het eerste plaats, dan kan het niet missen, of onze kunstschat wordt niet alleen aangevuld met ontbrekende afbeeldingen van personen, zaken en gevallen; maar men legt zich tevens toe, om bestaande te verbeteren, dezelve uit een ander oogpunt of op een ander tijdstip te schilderen; en alsdan komt er uitzigt, dat onze Landgenooten, van wier bekwaamheden wij onlangs zulke luisterrijke en afdoende bewijzen zagen, de Meesters van andere Scholen, die vooral hunnen roem verwierven door veelmalen geteekende voorwerpen uit de Kerkgeschiedenis gestadig op nieuw af te schilderen, zullen evenaren en overtreffen. Wordt de zucht tot aanmoediging van hun, en voor Vaderlandsche kunst, bij allen gevoed, dan zien wij weldra vereenigde algemeene werking, en vreemde nietsbeduidende prentkunst voor eigene, ons Volksgevoel verheffende, verwisseld; dan .... Doch laat ons gerust zijn. De hoop op herleving en bloei van de Hollandsche School behoort thans niet meer onder de vrome wenschen, zoo als weleer, toen Schilder- en Teekenkunst, geheel aan zichzelve overgelaten, geene andere bescherming vonden, als in den

{==22==} {>>pagina-aanduiding<<}
rijkdom of de kunstmin van bijzondere personen. Nu zien wij eene der nuttigste Inrigtingen in ons Vaderland lauweren uitdeelen aan de Schrijvers der beste Theoretische Verhandelingen over de middelen ter bevordering van het Historieschilderen. Deze Maatschappij ging allen voor, tot bevordering van beoefening, en tot dadelijke werking, door het opwekken van een edelen naijver. Zijne Majesteit, de Koning, heeft naauwelijks den Troon beklommen, of Dezelve zegt eer en voordeel toe aan den bekwamen Kunstenaar, en stelt de voorwerpen uit onze Geschiedenis in den eersten rang; en wie is er, die niet met mij instemt, dat onze hoop thans bijna tot zekere verwachting rijst?
Ik zie te gemoet, dat er nu zorg zal gedragen worden, niet alleen tot ontdekking van verscholene en in het duister staande gedenkstukken onder ons; maar ook, dat vele andere uit vreemden lande, vooral uit Spanje en Oostenrijk, werwaarts weleer vele stukken, tot onze oude Geschiedenis betrekkelijk, zijn gevoerd, zullen terug komen; en misschien worden dan nog eens de wenschen van den beminnaar des Vaderlands en deszelfs Historie vervuld, dat de voorwerpen van kunst en geleerdheid, tot deze betrekkelijk, van andere verzamelingen worden afgescheiden; dat een afzonderlijk Musaeum voor dezelve worde ingerigt, en dat alzoo onder ons eene dergelijke voortreffelijke inrigting plaats vinde, als in Frankrijk voor de opsporing en bewaring van oude gedenkstukken waakt. Welke de gevolgen van dit alles zijn zullen, kan ik niet voorspellen; dan ik durf als zeker voorzeggen: dat, wanneer de Afdeeling: Teekenkunde, voor een volgend Jaar eene Prijsstoffe kiest uit het aangewezen zoo belangrijk vak, deze edele wedstrijd zal uitloopen ter bevordering van de eer dezer Maatschappij, van den roem onzer Vaderlandsche Kunst, en van het belang onzer Geschiedenis.





{==23==} {>>pagina-aanduiding<<}

Togt naar de grot, genaamd La Balma del Rio Martino, aan den voet van den berg Viso, in de vallei van de Pô, in Piemont.

Door Hyacinthe Carena (*).

Als men zich te Crissolo bevindt, het laatste dorp van de vallei de Pô, ziet men een gat in den berg, aan den zuidwestkant. Dit gat, nagenoeg op een derde gedeelte der hoogte des bergs, geeft den toegang in de grot del Rio Martino, die haren naam ontleend heeft van eene oude Kerk, aan sint martin toegewijd. Naar deze Kerk, die niet meer bestaat, is insgelijks de oord genoemd, in welken zij stond, alsmede de beek, die langs de grot vloeit.
Crissolo verlaten hebbende, daalt men omtrent een vierendeel uurs langs eene flaauwe helling, om het diepste der vallei te bereiken; daarna klimt men een half uur naar de plaats, alwaar de grot is. De weg is zeer oneffen en vrij gevaarlijk, omdat men over sneeuw gaat, welke drie of vier voeten diep ligt. Eenige roeden beneden het gemelde gat, ziet men uit den berg de beek voortkomen, die, door de opening der grot zich niet kunnende ontlasten, ter oorzake van derzelver hoogte, genoodzaakt geweest is, lager zich eenen weg te banen. Dit gat zijnde binnen getreden, hetwelk ongeveer tien metres wijd en ook zoo hoog is, valt al aanstonds het oog op verscheiden kolommen van ijs, sommige van welke het dak schijnen te onderschragen. Zij hebben het aanzien van steunsels en sieraden eens tempels, die als aan den Winter en de Stilzwijgendheid gewijd is;

{==24==} {>>pagina-aanduiding<<}
doch eenige schreden verder gaande, houdt welhaast die begoocheling op, omdat er de temperatuur bestendig boven acht graden is, en de beek, die door de grot vloeit, een aanmerkelijk gedruisch verwekt, met welks herhaling de Echo der rotsen zich schijnt te vermaken.
Naauwelijks is men eenige roeden gevorderd, of er vertoont zich op den weg des reizigers eene groote rots; het is, als of de Natuur haar alhier heelt geplaatst, om een einde te maken aan de nieuwsgierigheid. Intusschen laten alleen zwakke en wankelende verstanden door dien hinderpaal zich afschrikken. De onversaagde reiziger, door zucht naar kennis herwaarts gedreven, naauwkeurig toeziende, ontdekt welhaast eene spleet aan den voet der rots, aan de linker hand. Eén mensch alleen kan er doorgaan, en dan nog op handen en voeten kruipende, met de fakkel in den mond. Indien men wat sterk van vingers is, kan men zich steunen, zoodat de knieën en de buik niet nat worden van het water, welk altijd ter hoogte van eenige duimen den grond bedekt. Deze enge en onaangename doortogt is slechts twee roeden lang; vervolgens bevindt men zich in de groote grot, wier wanden zich meer verwijderen, en de gewelven allengskens hooger rijzen.
De grond der grot, die tot bedding voor de beek dient, is aan beide zijden voorzien van lagen kalkaarde, welke het water aldaar heeft afgegeven. Deze lagen behouden in hare helling bestendig eene zekere evenwijdigheid met den grond der beek; een bewijs, dat voormaals de bedding hooger lag, en, waarschijnlijk, de beek uit den mond der grot zelve vloeide. Niet zelden gebeurt het, dat de kalkaardige platte lagen eensklaps eindigen, of vervangen worden van hoekige blokken kalksteen, op elkander gestapeld. Over deze soort van vloer moet men loopen, om de grot te bezigtigen.
Lieden, die niet zeer onversaagd zijn, verkiezen liever, zoo veel mogelijk, den loop der beek te volgen, en bijkans altijd door het water te loopen. Doch deze weg, hoewel veiliger, is niet de aangenaamste, omdat de reiziger, steeds in de diepte als verzonken, niet dan een onduidelijk gezigt heeft van de vreemde Gothische bouworde dezer gewelven, somtijds meer dan vijftien roeden boven zijn hoofd verheven.
Indien men derhalve moed bezitte en vlug zij, moet

{==25==} {>>pagina-aanduiding<<}
men liever langs de helling der wanden zijnen weg nemen. Gevaarlijk zoude inderdaad deze weg zijn, indien het niet ware door kleine oneffenheden van kalkaarde, met welke de oppervlakte in diervoege is bedekt, dat men er den voet op kan zetten; ook doen de druipsteenen en de stalagmiten het hunne, om den weg veilig en gemakkelijk te maken; aan de eerste houdt men zich met de hand vast, terwijl men in de andere hand de fakkel houdt; terwijl de laatste tot standpunten dienen, om er de voeten op te zetten. Zoo vast verbonden zijn de stalactiten of druipsteenen aan de rots, dat zij niet dan door herhaalde hamerslagen kunnen losgemaakt worden, hoewel zij aan het benedeneinde slechts eenige duimen dik zijn; veilig kan men er zich met de handen aan vasthouden, wanneer de plaats, over welke men loopt, zeer scherp en oneffen is. Even veilig kan men gaan op plaatsen, alwaar hoekachtige brokken rots, op eene vreemde wijze op elkander gestapeld, de kalkaardige zamengroeijingen vervangen: want zij kleven zoo vast aan elkander, dat de zwaarte van 's menschen ligchaam niet in staat is om ze vaneen te scheiden.
Op dezen weg daalt men nu eens in kleine vlakten, en bereikt dan wederom hoogten; over het geheel klimt men meer dan men daalt; dit blijkt aan de beweging der beek, die van den grond des hols naar den mond vloeit. Wat aangaat de horizontale loopstreek, alle de bogten daar onder begrepen, dezelve schijnt eenigzins zuidwaarts te strekken.
Langs den weg is men somtijds genoodzaakt, tot aan het waterpas der beek te dalen, en dikmaals over dezelve te trekken; indien de reiziger niet verkiest, tot aan de knieën, en zelfs hooger, nat te worden, neemt de gids hem op zijne schouders; voor het minst gebeurt dit viermaal; men moet daartoe een sterk man kiezen. Daarenboven is het noodig, dat de gids verscheiden reizen in de grot geweest is, omdat men van tijd tot tijd eene menigte gaten op den weg ontmoet, en men niet weet, naar welke zijde men zich moet wenden, om in het binnenste van het hol te komen.
In het begin van den weg vindt men lagen fijne krijtaarde, en deze zelfstandigheid bedekt zeer dikmaals de bedding der beek. Ook vindt men op twee plaatsen oker van hoogrooden ijzererts, welke tot grof schilderwerk zeer gevoegelijk

{==26==} {>>pagina-aanduiding<<}
zoude kunnen gebruikt worden; en op vele andere plaatsen ziet men grove stukken eener slangvormige muurbreuk, uit ontbonden kalkaardig cement bestaande; dezelve is zwart en blinkende, ter oorzake der mica, die er rijkelijk onder gemengd is. De landzaten houden deze aarde voor het echt goudmineraal, hetwelk er in overoude tijden uit afgescheiden werd.
Op ongeveer twee derden van de lengte der grot wekt een zeer groot gedruisch de opmerking des reizigers; het is een waterval, voortkomende uit de rots, die boven de grot ligt. De beek, die den grond van het hol in deszelfs geheele lengte doorkruist, ontstaat en wordt gevoed uit dezen waterval, en door nog eenen anderen, die grooter is, dieper in de grot. De boeren noemen den eersten waterval klein Pissai.
Nog een vierendeel uurs verder gegaan zijnde, ziet men den grond van natuur veranderen. De uitstekende kalkaardige bezinksels verdwijnen, of liever zij zijn bedekt met eene laag kleiaarde, zeer glibberig, ter oorzake van het water, hetwelk ter dezer plaatse, gelijk ook elders, uit de bovenwanden en het dak zelfs der rots zijpelt. Te gevaarlijker is hier de gang, omdat men de hebbelijkheid heeft verkregen, onbezorgd op ieder uitstek der hellende wanden den voet te zetten; indien men eveneens te werk ging op deze kleiachtige en oneffene plek, zou de valsche stalagmite gewisselijk losgaan, en men in de beek storten, die hier eenige diepte heeft. Gelukkig strekt deze klei-ader niet verre, en met vermaak ziet men welhaast de zelfde kalkaardige brokken weder.
Na anderhalf uur voortgaans onder den grond hoort men wederom een groot gedruisch; het is alsof men in de nabijheid van een waterwerk zich bevindt; dit is een tweede waterval, grooter dan de eerste; doch hij is niet zigtbaar, dan wanneer men in de diepte der grot is. Hier deelt de Natuur den prijs der standvastigheid en moed aan den onderaardschen reiziger uit. Eene zaal, zoo ruim als eene groote kerk, vertoont zich aan zijn opgetogen oog. Een Gothisch gewelf verheft zich boven zijn hoofd tot eene ontzaggelijke hoogte, als zijnde het vereenigd licht van twee fakkels niet toereikende om het bovenste gedeelte te bestralen. Eene groote beek valt regtstandig uit het gewelf op een marmeren vloer, zoo wit als sneeuw. De waterdroppels, die zich onder het vallen afscheiden, treffen met een sterken

{==27==} {>>pagina-aanduiding<<}
slag de handen en het aangezigt: een nieuw bewijs van de hoogte van dit onderaardsche gewelf. De lucht, door den val van het water sterk geroerd, tracht de fakkels uit te blusschen, even alsof de duisternis in deze onderaardsche plaats uitsluitende moest heerschen; doch men voorkomt dit ongelukkig voorval door de fakkel met een vel papier te omringen; als eene dubbele voorzorge had ik eene tweede brandende fakkel achter eene rots gelaten, voordat ik in de zaal trad. Tot meerdere geruststelling dient de vuurslag, welken men in den zak moet hebben, wel omwonden, opdat de zwam niet nat worde. Ellendig zoude de toestand zijn van iemand, welke in deze bogtige en diepe plaats zich zonder licht bevond; onmogelijk zoude hij het daglicht weder kunnen vinden, en zijn gebeente, hier overgebleven, zoude bij de reizigers van toekomende eeuwen van zijne ramp, zijnen dood en onvoorzigtigheid getuigenis dragen.
Eene groote rots, zijnde een gedeelte van den berg zelven, steekt uit tot midden in de zaal, in de gedaante van een vasten bijkans regten hoek; zij vereenigt het gewelf met den vloer, de rigting der as van het gewelf volgende; hierdoor vermindert eenigermate hier ter plaatse de grootschheid van het schouwspel; doch, in vergoeding daarvan, groeit daardoor zeer veel de afwisselende verscheidenheid van het tooneel, in de bewondering van hetwelk men zich niet kan verzadigen. In geen kwartier uurs kan men van zijne opgetogenheid bekomen, en met leedwezen ziet men, dat de fakkel, die niet meer de helft van hare lengte heeft, op den terugtogt aandringt.
De lengte dezer onderaardsche holte, met eene lijn gemeten, is vijfhonderd acht metres. De hoogte is zeer ongelijk, maar dikmaals zeer ontzettende; hoe men verder voortgaat, hoe hooger doorgaans de gewelven zijn. De breedte is zeer verschillende; de gemiddelde breedte is tien metres; nogtans moeten daarvan worden uitgezonderd zekere rondeelen, in welke de bovengemelde gaten uitloopen: want aldaar is de breedte vier of vijfmaal grooter.
Veel is er getwist over den oorsprong dezer lange grot. Een beroemd Schrijver heeft beweerd, dat het eene oude goudmijn is; misschien geschiedde zulks in navolging van eene overlevering onder de landzaten. Doch een weinig opmerkinge is genoeg om aldaar een onder-
{==28==} {>>pagina-aanduiding<<}
aardschen weg op te merken, door menschen handen in overoude tijden gegraven om marmer vandaar te halen. Inderdaad is er die stoffe zeer overvloedig. In den beginne is zij grijsachtig wit; naar mate men verder gaat, wordt die kleur flaauwer, en in het einde is het marmer geheel wit.
De inwendige gedaante dezer grot moet niet dikmaals veranderen, naardien men op de rotsen der zaal namen geschreven vindt nevens de dagteekeningen van het begin der zeventiende eeuwe.
Eeuwen zijn er, derhalve, verloopen, zints welke de Natuur dag en nacht werkzaam is, om het binnenste van deze onmetelijke ledige ruimte met hare grillige rijkdommen te tooijen; vreemd kan het niet schijnen, dat het haar eindelijk is gelukt, de sporen der kunst bijkans geheel te verdelgen.




Narigten, het karakter en de schriften van den Italiaanschen dichter Petrarcha betreffende.

‘Aan de Heeren Schrijvers der Algemeene Vaderlandsche Letteroefeningen.

‘mijne heeren!

‘De uitstekende en; in uwe Beoordeelingen, met het hoogste regt geprezene Verhandeling van den Heere n.g. van kampen, over de Lotgevallen der Dichtkunst, zoo onder de meestbekende oude, als hedendaagsche Volken, (Lett. bl. 151 des vorigen jaars) lezende, viel mij te binnen, eenigen tijd geleden, in een Engelsch Werk, sommige Narigten, het Karakter en de Schriften van den daarin, bl. 119 enz., met veel roems vermelden Italiaanschen Dichter petrarcha aangetroffen te hebben. - Ik sloeg mijn Aanteekenboek op, en vond, waar het voorhanden was. Bij de herlezing dacht het mij der Vertalinge overwaardig, en oordeelde ik het niet ongeschikt, om eene plaats in uw Mengelwerk te beslaan; ten welken einde ik het aan Ul. toezende,’ enz.

{==29==} {>>pagina-aanduiding<<}

Petrarcha was te Florence geboren, en wordt aangemerkt als een helschitterend gestarnte aan den Toscaanschen hemel der Dicht- en Letterkunde. 's Mans bewonderaars zijn veelvuldig, en de hulde, tot aanbidding, dat ik mij dus uitdrukke, hem bewezen, zou gepast mogen heeten, indien dezelve eenigermate binnen gepaste perken omschreven ware gebleven.
Petrarcha was de eerste Schrijver, die aan de Italiaansche Dichtkunst eene rijke en onnavolgbare welluidendheid bijzette; de fraaiheid en zachtheid zijner verzen wordt algemeen met roem erkend. Hij paarde met die hoedanigheden eene ongemeene zedigheid. In alle zijne Dichtstukken is geene enkele plaats, die strekking heeft om de eerbaarheid te kwetsen. De Schrijver eener Kerkelijke Geschiedenis (fleury) is óf onopmerkzaam geweest op petrarcha's verdiensten, óf bovenmatig in het stuk van kieschheid, als hij hem onder de Dichters rangschikt, wier Werken voor de Deugd gevaarlijk zijn. Ondanks een twintigtal zoodanige Geschiedboekers, kan eene teedere en eerlijke aandoenlijkheid des harten nimmer aangemerkt worden als een verloksel tot zondigen, noch verzen, uit eene kuische pen gevloeid, als strekkende om de zedigheid te verwoesten. Petrarcha's Schriften mogten misschien veilig in aller handen gegeven worden, indien zijne denkbeelden eenvoudiger of natuurlijker, en zijn smaak meer gezuiverd geweest ware: want, gelijk seneca reeds aanmerkte, ‘dingen, die wél gezegd zijn, doen niet zoo veel goeds aan de Jeugd, als de kwalijk-gezegde nadeel toebrengen.’ - Deze bedenking geldt ondertusschen alleen den Stijl onzes Dichters.
Velen der beoordeelaren van 's Mans Schriften leggen hem eentoonigheid ten laste; en zij hebben de rede aan hunne zijde. Eene Liefdedrift als die in petrarcha's boezem blaakte, schijnt geen eigenlijk onderwerp voor de Dichtkunst, en, naar allen schijn, zou petrarcha op de oude Dichters meer geleken hebben, hadde hij bemind gelijk zij beminden, en hun penseel geleend, om het voorwerp zijner Liefde te schilderen.
Lesbia, delia, cynthia, corinna, hypsipyle, glycera en nemesis, hoe onstandvastig, hoe schraapzuchtig, hoe wellustig zij waren, boezemen ons nog op

{==30==} {>>pagina-aanduiding<<}
zulk een tijdsafstand belangneming in; terwijl petrarcha's goddelijke laura slechts een flaanwen indruk maakt op den Lezer, die hare geschiedenis inziet.
Eenigen hebben verondersteld, dat laura niets anders geweest hebbe, dan eene zinnebeeldige Personaadje, eene iris in de wolken, aan welke de Dichter eenen naam gaf, om zijnen Dichtgeest te oefenen. Langen tijd heeft men hierover getwist, en, na vele geschriften deswegen in de wereld gezonden te hebben, werd de zinnebeeldige beteekenis over 't algemeen voor de ware gehouden; schoon de voorstanders dier geheimzinnige beteekenis geheel niet overeenstemden, welke dezelve ware. Deze verbeeldde zich, dat hij den Christelijken Godsdienst, - een tweede, dat hij de Dichtkunst, - een derde, dat hij de Ziel, - een vierde, dat hij de Wijsbegeerte bedoelde; nog anderen hielden het daarvoor, dat hij de Boetvaardigheid, de Deugd, of de Heilige Maagd bezong. Dit raadsel verschafte, ter ontknooping, bezigheid aan vele Schoolgeleerden, en de bekende aelia, laelia crispis, veroorzaakte geene grooter verlegenheid aan eenigen oedipus van dien tijd.
Laura bestond echter dadelijk; haar eigen naam was denoves; zij trouwde aan huig de sade, een Avignonsch Edelman. Het ter wereld brengen eens grooten getals kinderen beroofde haar vroeg van hare beroemde schoonheid, en zij stierf aan de pest, ten jare 1348.
Petrarcha leerde haar eerst kennen, toen een onverbreekbare huwelijksband ten hinder strekte van eene naauwer vereeniging; zij boezemde hem echter eene Liefdedrift in, die wezenlijk, en in zeker opzigt zeer buitengemeen was. Het zinnebeeldig voorwerp van haren Naam, een voorwerp zeer algemeen en bijkans hem altoos voor oogen, vervulde hem met de levendigste en geweldigste aandoeningen, - met eene zwakheid, aan krankhoofdigheid grenzende. Elke Laurier scheen hem, door de beuzelachtige overeenkomst in naam, een beeld van zijne laura; en hij zag bijkans nooit een Laurier, zonder die kloppingen en huiveringen te ontwaren, welke hij gevoelde in de dadelijke tegenwoordigheid van deze goddelijke Schoonheid.
Twijfelingen heeft men in 't midden gebragt, wegens de wezenlijkheid van petrarcha's Liefdedrift; of althans heeft men het daarvoor gehouden, dat hij zeer

{==31==} {>>pagina-aanduiding<<}
vergrootend daarvan sprak. Zijn denkbeeld, ‘dat hij, die gansch en gaar verliefd is, die drift niet gemakkelijk kan beschrijven,’ heeft men aangevoerd, om dit gevoelen te onderschragen. Doch hevige gemoedsaandoeningen werken somtijds in stilte. Indien zij in zekeren zin de ziel verheffen, doen zij in een ander opzigt dezelve zwak en kwijnend worden. Terwijl zij het zenuwgestel aandoen en de werking daarvan versnellen, brengen zij in 't einde eene dofheid te wege, welke de verbeeldingskracht verzwakt en de levendigheid verstompt.
Ongeloovigen van eenen anderen stempel hebben niet geschroomd hunne twijfelingen aan den dag te leggen wegens laura's gestrengheid, waarover de Dichter bij haar leven zoo bitter klaagde, en waaraan hij na haren dood met voldoening en dankbaarheid herdacht. Indien wij de Geschiedenis dezer Gelieven zonder vooroordeel of partijdigheid nagaan, zullen wij bevinden, dat petrarcha bemind werd door eene deugdzame Vrouwe, die hare genegenheid te hemwaarts verborg, uit vreeze, dat zijne kundigheid deswegen nadeelige gevolgen zou kunnen hebben. - Hare Eer te bewaren, en hem als Minnaar te behouden, was haar wensch. Door die kleine soort van Coquetterie, welke een Minnaar altoos laat henengaan zonder genot, doch nooit wanhopende, en door het te passe brengen van eenige kleine gunstbetooningen, gepaard met een weinig hardheids, welke geen wezenlijk nadeel baarde, wist eene Vrouw, teeder en aandoenlijk van aard, twintig jaren lang het grootst Vernuft dier Eeuwe op den tuil te houden, zonder haar karakter in 't minst te bevlekken.
De standvastigheid van petrarcha is te regt eene stoffe van verwondering, daar zijn geheele leven eene aaneenschakeling van kwellingen en oneenigheden schijnt geweest te zijn. De drift zijner natuurlijke gesteltenisse en het ziedend bloed, 't welk door zijne aderen stroomde, zijn even strijdig met die kwijnende bovennatuurlijke liefde; schoon hij zich troostte met eene min strenge Schoone, bij welke hij twee kinderen naliet. Zestig jaren oud zijnde, schreef hij in dezer voege aan een Vriend: ‘Mijne gezondheid en gesteltenis zijn uitstekend, en noch jaren, noch bezigheid, noch onthouding zijn tot nog toe in staat geweest, om mijne steeds oproerige driften te onder te brengen.

{==32==} {>>pagina-aanduiding<<}
Wanneer het voorjaar nadert, moet ik mij dubbel ten krijge toerusten, en zelfs op dit oogenblik ben ik in strijd met mijzelven. Maar de Genade is mijne toevlugt, en door bijstand daarvan vertrouw ik mijzelven te zullen overwinnen.’
Aan petrarcha te denken, is tevens voor zijnen geest op te roepen de fontein van Valclusa, zoo beroemd, en wegens welke zoo vele dwalende begrippen gevormd zijn. De wereld heeft zich dwaasselijk verbeeld, dat petrarcha en laura aldaar hunne dagen sleten, in liefdesverrukingen verzonken, het heelal vergetende op den oever van den klaren waterstroom, onder mirthentakken, waarop de tortelduiven zaten, die hun eene les gaven van liefde en standvastigheid. De Boeren in die ommestreken wijzen den ligtgeloovigen reiziger nog de verblijfplaats aan, weleer door petrarcha bewoond, en zij verzekeren hem, dat laura's huis daar tegen over en er mede verbonden was door een onderaardschen gang, thans met steengruis opgevuld. - Dit zijn algemeen loopende en dwaze vertellingen zonder eenigen grond. Madame de sade, wel verre van in de schoonheden dier plaatse te deelen, of dezelve te vermeerderen, zag ze nimmer in petrarcha's gezelschap; nooit bezielde en versierde zij met hare levendige bevalligheden de wilde en eenvoudige schoonheden van dat oord. Petrarcha herhaalt op zeer vele plaatsen, dat hij naar deze romaneske wijkplaats zich begeven had, om Avignon en laura te ontvlieden.
't Is het lot van vernuft en schoonheid, alles, wat daarmede in verband komt, te vereeuwigen. Zoo is de Heremitaadje, nabij Belford, van de Gravinne de la suze, eene der Schoonheden van het Fransche Hof, zoo bevallig als teeder, aan de gevoeligheid en liefde gewijd. Op deze afgelegene plaats, gedekt door eene eenzame rots, kwam zij, geleid door bare Zangnimf; zij boezemde in zuchten en weeklagten hare liefdedrift, hare ongelukken en droesgeestig heid uit. Deze woestijn, werwaarts de Kleindochter van coligny zich begaf; waar zij, klagende en alleen, hare biggelende tranen mengde met den ruischenden stroom; waar zij met de teederste aandoeningen dacht aan den Graaf van flamarin, haren Minnaar, en waar zij haar tobbend hart door tranen en verzen ontlastte, - wordt nog, met het water, 't geen daar stroomt, de Fontein de la Suze geheeten.

{==33==} {>>pagina-aanduiding<<}

Om tot petrarcha weder te keeren. - De verzameling zijner Italiaansche Werken behelst Sonnetten, Symphonien, Canzoni, Madrigals en Balladen. Van de Madrigals maakt kieschheid het bekoorlijke uit, en deze gaat door zouteloosheid verloren. De geleerde menage, of liever de Uitgever van diens Werken, schrijft: La Ballade, à mon gout, est une chose tade (*), en die van petrarcha zullen dit gevoelen niet doen veranderen; gelukkig zijn ze weinig in getal. De Symphonien zijn in een bedorven smaak; de Dichter doet zich zelven kluisters aan, en offert den zin aan den klank op. Noch Griekenland, noch Rome onteerden zich door zulk slag van voortbrengselen, en hunne welluidende taal werd nooit bedwongen door dusdanige beuzelachtige bepalingen. Petrarcha zette zich meest tot het maken van Sonnetten en Canzoni, en hij muntte in beiden uit. Hij spreidt in die dichtstukken al het fraaije, al het welluidende ten toon, voor welke zijne taal vatbaar was. De Sonnetten zijn meer dan driehonderd in getal, en onder deze is er geen een, of men vindt er eene vernustige gedachte, een schoon denkbeeld, of een straal van geest in. Ongelukkig verliezen deze kleine dichtstukjes veelal het geestige en schoone door het rekken. Fraai is het begin, maar het slot faalt dikwijls.
De verzen van petrarcha zijn de verzen van een Dichter; zijne Canzoni zijn de verzen van een' groot' Dichter. Onder de geheele verzameling is het schoonste, 't geen hij zond aan den jongen stephano colonna, en niet, gelijk men verkeerdelijk heeft opgedischt, aan dien grooten dwaas van Rienzi, die de herstelling der Romeinsche Republiek ondernam, en, ware hij minder dwaas geweest, caarin misschien geslaagd zou zijn. De drie Canzoni, de Oogen getiteld, zijn ook meesterstukken. De Italianen noemen ze de Drie Bevalligheden, of betitelen ze, de Goddelijke; nimmer spreken zij er van, dan met verrukking. - Deze kleine Odes, waarin het vernuft en het hart schijnen te wedijveren, wie van beiden er het grootste aandeel in heeft, verdienen onze bewondering; zij behelzen het teederste; het keurigste, dat uit petrarcha's pen vloeide; zij zijn de galantste van alle zijne dichtwerken, en, mag ik mij

{==34==} {>>pagina-aanduiding<<}
zoo uitdrukken, de Quintessence der Liefde. Zonder gebreken zijn ze echter niet.
Petrarcha is misschien nooit goed overgezet, en misschien zal dit met zijne dichtstukken nimmer slagen. Hem wél te verstaan, vordert eene langdurige en gemeenzame kennis met hem. Zijne schoonheden zijn vruchten, die men van den boom zelven moet plukken, om ze regt en in vollen geur te smaken. Zijne gevoelens en gedachten zijn niet ongelijk aan een geestig vocht, 't welk vervliegt, als men het in eene andere kruik wil overgieten. Niettegenstaande de Vertalers groote bekwaamheden mogen bezitten, heeft het kapelletje, met door hunne handen te gaan, een gedeelte van het poeder der vlerken verloren, en het weinige, dat overbleef, is gedrukt en zonder glans.
Het is voltaire, in de daad, gelukt, twee van petrarcha's Canzoni, op eene wijze, het oorspronkelijke waardig, na te volgen, en de Franschen zouden zich mogen geluk wenschen met petrarcha in hunne taal te zien, wanneer het geheel zoo gelukkig volvoerd werd als de stalen van een of twee stukjes door eenen ongenoemden.
Een ongeluk is petrarcha overgekomen, 't geen hij noch voorzien, noch verhelpen kon, en dit bestaat in de groote menigte van ellendige navolgers. Zij zijn, als 't ware, een heer van Spreeuwen, voortkomende uit de assche van een Feniks. De perken, binnen welke petrarcha, die meer kieschheids dan vernufts bezat, zichzelven bepaalde, hebben zij aan dit slag van dichtstukken zelve gesteld; zij oordeelden, dat hunne zielsvoogdessen, en die alleen, moesten bezongen worden, en wel bezongen volstrekt op dezelfde wijs als hun voorganger de zijne bezongen had. Men bediende zich van dezelfde beelden, van dezelfde uitdrukkingen: het oog was zoo helder als de Zon, het hart een Volcano of Monte Ghibello: doch deze beuzelarijen geraakten ras in onbruik. Koud als de sneeuw van Nova Zembla zijn deze navolgingen van een origineel, welks grootste verdiensten bestaan in zuiverheid, fraaiheid en bevalligheid. ‘Eet, Heere!’ zeiden de Perziaansche Toovenaars tot hunne Godheid, wanneer zij, in het heilig vuur, wierook, mirre en takken wierpen, om de vlam te voeden. Dit zelfde mag men eigenaardig zeggen ten opzigte der groote menigte Canzoni, waarmede men Italie verpest

{==35==} {>>pagina-aanduiding<<}
heeft. - Petrarcha, hoog in jaren geklommen zijnde, schaamde zich de Dichter te wezen van eene zoo groote menigte Italiaansche verzen. Hij noemt ze Nugellas vulgares, (Gemeene beuzelingen;) en echter is hij aan deze beuzelingen zijne beroemdheid verschuldigd!
Wij hebben veel van petrarcha's Latijnsche dichtstukken, die nimmer gelezen worden, en een Heldendicht, onder den titel van Africa, een vervelend en in proza vallend verhaal van den tweeden Punischen Oorlog. - Silius italicus heeft ten naastenbij hetzelfde onderwerp behandeld; en silius italicus, die toen rustte in het stof van Zwitserland, is een virgilius in vergelijking met petrarcha.
Petrarcha heeft zich ook van Latijn bediend in vele stukken in ondicht; hij was er zeer op gesteld, en zag het Latijn aan als zijne Moedersprake. Hij voorzag niet het lang bestaan van het Toscaansche taaleigen, naar zijn gevoelen een stroobosch, die zoo gereed wordt uitgebluscht als dezelve schielijk vuur vat. Zijn Latijn was ongelijk en onnaauwkeurig, of, om dit beter uit te drukken, hij had geen' eigen' Latijnschen stijl. Overal ziet men disjecta membra, verstrooide brokken, eene verwarde verzameling van spreekwijzen uit cicero en seneca, en zinsneden uit st. augustinus en zijne andere meest geliefde Schrijvers. Nogtans zal zijne Verhandeling, De sui ipsius et aliorum ignorantia (Over de onkunde van zichzelven en anderen) den Lezer de moeite der lezinge wel beloonen.
Indien men zich een denkbeeld van petrarcha vorme, als een beuzelend personaadje, die den tijd sleet aan de voeten zijner Zielsvoogdesse, met de lier in de hand en de oogen vol tranen, zou dit een zeer dwalend begrip zijn. Noch liefde, noch dichtkunst, noch zelfs letteroefening hadden dermate 's Mans vermogens ingenomen, dat zij hem geene oogenblikken overlieten tot het volvoeren van meer werkzame pligten. Hij was een Staatsman en een bekwaam Onderhandelaar; maar zijne Lier en zijne Liefde alleen hebben hem eenen onsterfelijken naam geschonken.
Noodeloos zou het wezen, hier op te halen, 't geen al de wereld weet; zijne statelijke bekransing, bij voorbeeld, als Dichter, in het Capitool: de wijze van doen is echter wetenswaardig, en gelijkt veel op het statelijk schenken van Bullen op vele Universiteiten. Deze

{==36==} {>>pagina-aanduiding<<}
Eer, welke thans belagchelijk zou schijnen, was toen ten tijde hoog geacht, en gevolgelijk een voortwerp der wenschen van petrarcha. De ondervinding overtuigde hem van de ijdelheid en dwaasheid dier Eerbetooninge. En, 't geen hem misschien meer mishaagde, dan de ongerijmdheid, onafscheidelijk van ‘het verlof, om, bij verleend gezag, verzen te maken voor de eeuwigheid,’ was de noodzakelijkheid, waarin hij zich gebragt vond, om de Eer van den Dichtlaurier te deelen met zijnen Landgenoot zanobi de strata, door Keizer karel den IV in persoon bekransd met die altoos groene bladeren, welke rondsom de slapen zijns hoofds wapperden, zonder eenige vrucht te dragen, Zanobi had verdiensten, schoon niet te vergelijken met die van petrarcha. Eenige van diens werken zijn voorhanden in de openbare Boekerij van zijne Geboortestad, en onder deze een Dichtstuk over de Sphera, 't geen men nooit het drukken waardig gekeurd heeft. Petrarcha had geene reden om over dus een mededinger naijverig te wezen; dan hij kon zijne gevoelens niet verbergen.





Eene onbekende bijzonderheid wegens Elsje van Houwening, bij de groot's verlossing van Loevestein.

Aan de Heeren Schrijveren der Vaderlandsche Letteroefeningen.

Mijne Heeren!

Onlangs het Leven van hugo de groot door caspar brandt en adriaan van cattenburgh moetende opslaan, viel mijn oog, bij het bladeren, op den naam van elsje van houwening. Die naam herinnerde mij zekere bijzonderheid ten haren aanzien, welke ik hier melden wil, of ze U ook waardig mogt schijnen, om in uw geacht Maandwerk aan het Publiek medegedeeld te worden. Zij heeft betrekking tot de groot's verlossing van Loevestein. De eer daarvan is, voor zoo veel het bedenken van het middel betreft, altijd eeniglijk aan zijne Huisvrouw, maria van rei-
{==37==} {>>pagina-aanduiding<<}
gersbergen, toegeschreven, en ik zoude ongaarne iets in het midden brengen, hetwelk de achting der nakomelingschap voor deze uitmuntende Vrouw zou mogen krenken; doch men moet het mij vergeven, zoo ik, uit achting voor hare brave en schrandere Dienstmaagd, elsje van houwening, twijfel kom verwekken, of haar de eer der uitvinding van het middel, hetwelk aan haren Man de vrijheid bezorgde, wel zoo gaaf toekome, als algemeen geloofd wordt. Dat hare achting daardoor wezenlijk verliezen zou, kan ik niet zien. Immers al, wat voor het overige tot haren regtmatigen lof gezegd is, blijft daar bij ongeschonden, en (zoo zij zelve al eens het gezegde middel niet mogt uitgevonden, noch allereerst aan haren Man voorgesteld hebben) - dat zij denzelfden moed, als hij, had, om het te beproeven, - dat zij zich, bij de proef zelve, met zoo veel kloekheid en beleid gedroeg, en dat zij daarbij haar eigen gevaar, hetwelk bij zulke Regteren, als haren Man veroordeeld hadden, niet gering was, voorbijzag niet alleen, maar het ook vrijwillig aanmerkelijk vermeerderde, door het voorgeven, dat alles alleen van haar voortgekomen, alleen aan haar vernuft te danken was, - dit (zeg ik) zal haren lof, met hares Mans naam, blijven vereeuwigen. - Doch Gij verlangt
waarschijnlijk reeds te hooren, wat ik te ontdekken heb, of liever, Gij zult het reeds vermoed hebben. Het is zoo: ik twijfel zeer, of de eer van bedacht te hebben, dat de doorluchtige de groot misschien wel, met de bekende Boeken-kist, van Loevestein vervoerd zou kunnen worden, niet toekome aan elsje van houwening. Ziet hier op welken grond. Onder eene zeer aanzienlijke menigte van papieren, uit de nalatenschap van wijlen geeraerdt brandt en zijne Zonen, kaspar en johannes brandt, herkomstig en onder mij berustende, bevindt zich een blad in folio, beschreven met de hand van kaspar, den schrijver van het eerste deel der reeds gemelde wijdluftige levensbeschrijving van grotius. Dat blad nu behelst een gedeelte, of wel den aanvang, van het verhaal van zijne ontkominge, en komt, wat de laatste helft betreft, overeen met hetgeen daarvan in het gedrukte werk te lezen is; doch de eerste helft meldt de aanleiding, om op de kist te denken, waarvan het gedrukte geen woord rept. Elsje, namelijk, komt daarin voor, als vertellende aan le groot en zij-
{==38==} {>>pagina-aanduiding<<}
ne Vrouw, dat zeker vader aan zijne dochter den omgang verbood met eenen jongman, die bij haar den vrijer speelde, en, staande de verkeering, door eene bankbreuk, schade geleden had; doch dat de gelieven den vader, door eene list, verschalkten. Ik wil dit liever met de eigen woorden van brandts handschrift, dan met de mijnen, verhalen. Hier zijn ze: ‘De dochter hem liefhebbende en niet willende verlaten, maekte telkens gelegentheit, om hem ten huize van een zekre weduwe, eene van haer beste vriendinnen, te spreken, welke weduw uitvond hem in een koffer te doen, en, voorgevende een reis naer buiten te willen doen, den vader van de vrijster te verzoeken, dat koffer te willen
bergen; 't geen toegestaen zijnde, den verliefden jongman den weg baende, om met het koffer in huis en op de vrijsters kamer te geraken. Op het hooren van deze vertelling (zoo gaat het verhaal voort) begonden de Heer de groot en zijne vrou te lacchen: 't geen elsje ziende, haren Heer te gemoet voerde: ik weet wel, waerom gij lacht, gij zoudt ook op zulk een wijze met een koffer wel uit dit kasteel gedragen willen zijn. Hierop begon de vrou van de groot dit stuk met haer gemael nader te overleggen.’ enz.
Vreemd is het, dat van de honderden bladzijden, welke brandt over het leven van de groot beschreven heeft, geen is bewaard geworden, dan dit: en waarom? - Is het niet waarschijnlijk, dat men het juist daarom spaarde, dat het deze bijzonderheid behelsde?
Maar hoe kon, zoo zij naar waarheid is, maria van reigersbergen van stonden aan voorgeven, dat haar alleen de eer der uitvinding van deze verlossing toekwam? Hoe kon de groot, die dan beter wist, ze aan haar toeschrijven, en er haar bij al de wereld over roemen? - Ik antwoord hierop thans alleen: in den beginne was dit voorgeven hoog noodzakelijk, om de Dienstmaagd elsje voor gevaar te hoeden; want men zou het haar gewis niet zoo ligt vergeven hebben, als men het aan Mevrouw de groot vergaf, zoo het gebleken was, dat zij het middel ter ontkominge aan de hand gegeven, den ganschen handel mede beraamd, en eindelijk, bij de uitvoering zelve, de voor-
{==39==} {>>pagina-aanduiding<<}
naamste rol gespeeld had: en, zoo als ik reeds heb aangemerkt, aan Mevrouw de groot kwam, ofschoon de uitvinding de hare niet zijn mogt, toch uitstekende los toe. - Maar waarom werd daarna, toen het gevaar voorbij was, aan elsje geen regt gedaan? - Vooreerst: omdat dat gevaar niet zoo haastig voorbij was, zoo elsje, gelijk uit het vervolg schijnt te blijken, den wil niet had, om met haren Heer volstrekt het land te ruimen, maar daar vervolgens in wilde blijven; en ten andere: omdat datgeen, hetwelk niet alleen in den beginne had moeten gezegd, maar ook een tijd lang had moeten volgehouden worden, daarna niet welvoegelijk scheen te kunnen worden tegengesproken: en ik vermoed, dat ook dit de reden geweest is, waarom brandt, schoon de nu gemelde bijzonderheid wetende, en ze reeds geschreven hebbende, ze echter daarna uit zijn handschrift van grotius leven geligt, en ze, bij deszelfs uitgaaf, achter weeg gelaten heeft. Ik merk nog aan, dat ook elsje niet slechts niet verstoken werd van allen lof, maar dat integendeel haar naam, tevens met dien van hare
Meesteresse, op alle tongen zweefde, om de rustigheid en het beleid, welke zij bij het geleiden van het Koffer gehouden had, en om de onbeteuterdheid, vlugheid en voorzigtigheid harer antwoorden, toen zij daarover, door den Slotvoogd deventer, wierd aangesproken. - Hiermede van deze bijzonderheid afstappende, wil ik, ter gelegenheid van het gewag van elsjes antwoorden, uit een eigenhandig verhaal daarvan van den Raadsheer van reigersbergen, Broeder van Mevrouw de groot, hetwelk mede onder mij berust, eene grove fout verbeteren, in den afdruk, welken de Heer brandt daarvan gegeven heeft, op bladzij 253. Daar staat (in den tweeden en derden regel van onderen) dat er in was, lees: dat daar was, namelijk bij daetselaer.
En nu, daar ik toch over den Heer de groot aan het schrijven ben, en mijn blad nog zoo vele ruimte heeft, zal ik ook nog iets anders wegens hem opteekenen. - De Heer van cattenburgh, in het tweede deel van het even aangehaald werk, op bl. 427, uit baillets Jugem. des Sav., hebbende opgehaald de getuigenis van den Heer du maurier, wegens het verwonderlijk geheugen, hetwelk zich in grotius zoo zonderling paarde met het uitstekendst oordeel, ge-
{==40==} {>>pagina-aanduiding<<}
waagt vervolgens (op bl. 428 en 429) uit borremansh Var. Lect. (Libr. I. p. 11.) van een bijzonder staal van dat geheugen, daar in bestaande, dat, als de groot, op zekeren tijd, op last der Staten van Holland, eenige krijgsbenden had gemonsterd, hij niet alleen terstond daarna alle de krijgsknechten, schoon hij hen nooit te voren gezien had, van wezen kende, maar hen ook, zonder hapering, allen bij name kon noemen. Ziet hier nu een ander niet minder opmerkelijk staal daarvan, hetwelk ik, in mijne jeugd, van een achtbaar man, die verzekerde het uit eene echte overlevering te hebben, heb hooren verhalen. - Als de groot, in den jare 1645, op zijne reis, uit Frankrijk naar Zweden, door Holland, te Amsterdam was gekomen, om zich van daar naar Hamburg te begeven, werd hij, in de eerstgemelde Stad (volgens het verhaal van van cattenburgh zelf, op bl. 404) niet alleen door Burgemeesteren plegtig verwelkomd, en van stadswege ter maaltijd onthaald; terwijl zij ook het schip tot zijn' overtogt lieten bestellen; maar hij werd door hen ook, op den morgen van zijn vertrek, statelijk uitgeleid, gaande tusschen hen, van den Dam, te voet, langs het Water, naar de Nieuwe Stads Herberg
aan het IJ. Terwijl zij hier eene pooze bij hem vertoefden, alzoo zijn reistuig nog niet was aangekomen, merkte grotius iets op, wegens het opschrift van zeker Uithang-bord, dat hij op het Water gezien, en hetwelk zijne oplettendheid bijzonder getrokken had. Een van het achtbaar gezelschap betuigde hierop zijne verwondering daarover, dat hij, schoon onder de wandeling in aanhoudend ernstig gesprek geweest zijnde, nog acht geslagen had op een Uithang-bord, en onthouden had, wat daarop te lezen stond. De groot gaf hierop te kennen, dat er niet één zulk bord op den ganschen weg was, hetwelk hij niet gadegeslagen, en waarvan hij het opschrift niet gelezen had, en dat hij ze allen achter elkanderen zou kunnen opnoemen. Dit scheen naauwelijks geloofbaar, en men verzocht hem daarvan eenig nader bewijs te geven. Hij beschreef ze daarop allen, met bijvoeging van hetgeen er op te lezen stond; doch in eene omgekeerde orde, zoo dat hij eerst noemde, hetgeen hij laatst gezien had, enz.; opdat het gezelschap, langs denzelfden weg terugkeerende, zich deste ligter zou kunnen overtuigen, dat hij niet gemist had: en dit gezelschap

{==41==} {>>pagina-aanduiding<<}
bevond met de daad, tot deszelfs hoogste verbazing, op den teruggang, geen misslag in zijne opgave, voor zoo veel het in staat was zich die te herinneren. - Welk eene opmerkzaamheid! en welk een gelukkig en getrouw geheugen! Alleen met zulke geestvermogens kan men het eenigzins begrijpen, hoe de groote man heeft kunnen worden, hetgeen hij geweest is. Doch in welke opzigten was hij niet uitstekend?

Ik heb de eer met alle achtinge te zijn:

Mijne Heeren!

Uw dienstwillige
R ........
December 1808.
A.S.

Brief van Julia ***, of verdediging van vrouwelijke geleerdheid.

Ik ben de eenige dochter van eenen Kerkelijke, die, bij het overlijden mijner moeder, 't welk voorviel toen ik den ouderdom van drie jaren bereikte, alle zijne genegenheid tot mij bepaalde, en van meening was, zijne liefde niet krachtdadiger te kunnen betoonen, dan door mij eene goede opvoeding te geven. Zijne standplaats was een eenigzins afgelegen dorp; zoodat hij weinig afleiding had. Ten allen tijde had hij zich op de letteroefeningen toegelegd, en beschouwde, naast de deugd, de geleerdheid als het hoofdsieraad der menschelijke nature.
Zoo ras ik lezen konde, onderwees hij mij in de gronden mijner moedertale; en op mijn achtste jaar had ik mij eene tamelijk grondige kennis van dezelve eigen gemaakt. Sedert oefende ik mij in allerlei vrouwelijke handwerken, doch besteedde tevens, onveranderlijk, elken dag, twee uren aan het leeren van het Latijn. Welhaast maakte ik mij de kennis van de gronden daarvan eigen, en las vervolgens, naauwkeurig en met achtgeving op de regels der taalkunde, phoedrus en cornelius nepos; nemende vervolgens virgilius en horatius onderhanden. Onder het geleide van een' zoo kundigen voorganger als mijn vader, kreeg ik spoedig smaak in derzelver schoonheden, en las ze niet slechts met veel vermaak, maar leerde ook de fraaiste plaatsen van buiten.
Zoo wel voldaan was mijn vader over mijne vorderingen,

{==42==} {>>pagina-aanduiding<<}
en over de opgenomene taak, het onderwijzen van het teederst voorwerp zijner liefde, dat hij to rade werd, zijn ontwerp verder uit te breiden, en het ruime veld der Grieksche letterkunde voor mij te openen. Met kleine moeite maakte ik mij van de Grieksche spraakkunst meester, en ik vond in die taal eene liefelijkheid, die de kleine zwarigheden, welke ik somtijds ontmoette, rijkelijk vergoedde. Na het Nieuwe Testament, las ik de Cyropoedia van xenophon, de Redevoeringen van demosthenes, de Zamenspraken van plato, en de Ilias en Odyssea van homerus. Dat ik, uit die lekture, geene geringe voordeelen trok, kan niet ontkend worden; doch het bloote vermaak daarvan was voor mij eene genoegzame vergelding. Ik vond mij in staat om uit de hoofdbron te kunnen drinken, terwijl anderen zich met den afgeleiden en troebelen stroom moesten behelpen. Duidelijk bleek mij, dat geene vertalingen, hoe naauwkeurig zij ook den zin van het oorspronkelijke overbragten, de schoonheden der tale konden uitdrukken. Ik vond mij in de gelegenheid om met eigen oogen de schriften te kunnen raadplegen, in de bewoudering van welke de wereld al lang heeft overeengestemd, doch van welke mijne sexe, meestal, tegen alle reden, werd uitgesloten. Dit beschouwde ik als een uitmuntend voorregt, en eigende mij uit dien hoofde eenige waarde toe; doch ik hoop en geloof, dat ik dezulken niet verachtte, die, alleenlijk bij mangel aan gelegenheid, daaraan geen deel hadden.
Weinig moeite kostte het mij nu, door middel van het Latijn, ook het Engelsch, Fransch en Italiaansch te leeren; en mijn vader was van oordeel, dat dezelve eenen hedendaagschen Geleerde onvermijdelijk noodzakelijk zijn. In 't Fransch las ik rollin, boileau, fontenelle, voiture, bruyere, rousseau, voltaire en marmontel; in 't Italiaansch, petrarcha, tasso, ariosto, guicciardin, en de Cortegiano van castiglio. Alle deze bragten mij een vermaak aan, 't welk ik verzekerd ben, dat een iegelijk, die daartoe de gelegenheid bezit, zich zal aanschaffen.
Na den grond der taalkennisse gelegd te hebben, 't welk ik geloof dat zelden, met een goeden uitslag, behalve in de vroegere levensjaren, geschiedt, gaf mij mijn vader vrijheid, om met de voortbrengsels van mijn vaderland mijnen kennislust te voeden. De kundigheden, die ik had verzameld, stelden mij in staat om dezelve met oordeel te lezen, en alle hunne zinspelingen te verstaan. Zoo mild zijn de beste Schrijvers met aanhalingen, dat ik niet kan nalaten te denken, dat dezulken, die in de oude talen onbedreven zijn, dikmaals zich zelve over hunne onmagt moeten beklagen, om den verborgenen schat te ontdekken. Gretig las ik de voornaamste Dichters en Historieschrijvers, en had bovenal vermaak in het opzamelen van levensbijzonderheden van voorname mannen. Na eene

{==43==} {>>pagina-aanduiding<<}
levensbeschrijving, of het verhaal van eene gewigtige gebeurtenisse te hebben gelezen, verzocht mij mijn vader, dat ik mijne bedenkingen daarover hem schriftelijk mededeelde: eene oefening, waarvan de nuttigheid mij op de proef is gebleken.
Nooit drong ik diep in de wetenschappen door; en evenwel konde ik mij niet onthouden van het opzamelen van eene oppervlakkige kennis van de Starrekunde, het Zonnestelsel, de proefondervindelijke Wijsbegeerte, nevens de wis-, natuuren staatkundige Aardrijkskunde. Dit weinige beschouwde ik als noodzakelijk tot eene verstandige verkeering; en ik had tijd noch lust tot fijn uitgeplozene geleerde nasporingen. De Dichtkunde was mijn vermaak, en bij wijlen beproefde ik daarin mijne krachten, omdat mijn vader, in zijne gunstige gedachten over mij, mij verzekerde, dat ik niet ongelukkig slaagde.
Ik reken het mij niet als eene verdienste toe, omdat de eere daarvan alleen aan de schikkingen, door mijnen vader beraamd, moet gegeven worden, dat ik, met alle mijne boekoefeningen, de begaafdheden, enkel tot sieraad dienende, niet verwaarloosde. Mijn vader was een liefhebber van de Muzijk, en leerde mij op het klavier spelen, gaf mij een Dansmeester, en waarschuwde mij telkens tegen onachtzaamheid omtrent kleedij en zindelijkheid, welke, zeide hij, geleerde vrouwen somtijds met welverdiende minachting beladen had. Desgelijks prentte hij mij de noodzakelijkheid in van op mijne hoede te zijn tegen schoolvosserij in de verkeering, en beval mij ernstiglijk, om mij nimmer in te dringen, of in gezelschap den geringsten schijn van zelf bewuste meerderheid aan te nemen. Ik vermeet mij te zeggen, dat ik mij naar deze onderrigtingen gedroeg, en met volkomene ongedwongenheid met oppervlakkige verstanden praatte, en nimmer verachting aankondigde of gevoelde, uitgezonderd wanneer trotsheid en gemaaktheid met onkunde gepaard gingen.
In weerwil, echter, mijner vorderingen en mijner ernstige pogingen ter verhoedinge dat dezelve benijd worden, ondervind ik, dat ik in de wereld met minder hartelijkheids word bejegend, dan ik reden had te verwachten. Te veel ontzags heeft voor mij mijne eigen sexe, om mij eenige genegenheid toe te dragen. Wanneer ik in haar gezelschap kom, zou er een algemeen stilzwijgen heerschen, indien het niet door mij wierd afgebroken. Hoewel ik niet kan zeggen dat ik lomp behandeld word, kan ik, echter, duidelijk bemerken, dat de beleefdheden, mij betoond, gedwongen zijn; en ik heb alle reden te gelooven, dat er geene kleine moeite wordt genomen om mijn karakter te hekelen, en met mijnen kleedersmaak en alle de bijzonderheden van mijn uitwendig gedrag den spot te drijven. Vriendelijk geeft men te kennen, dat een weinig on-
{==44==} {>>pagina-aanduiding<<}
handigheid en onwelvoegelijkheid zich ligt laat verschoonen in eene geleerde Vrouw, en dat opschik en etiquette beneden de opmerking eener Poëtesse zijn!
Ik heb geene reden om te denken, dat ik van schoonheid geheel outbloot ben; en evenwel, ik weet niet waarom, word ik geschuwd van mannen, die op het gezelschap van andere vrouwen zeer gesteld zijn. Ten aanhoore van eenige mijner vriendinnen hebben zij zich laten ontvallen, dat, hoewel zij mij voor zeer kundig houden, zij de denkbeelden van vrouwelijke bekoorlijkheden en van bedrevenheid in het Grieksch niet kunnen zamenvoegen. Zij hebben ten oogmerke, niet om mijnen roem te verminderen, doch zij moeten bekennen, dat ik niet de vrouw naar hun hart ben. Zij voeden het begrip, dat eene vrouw van een geoesend verstand zich aan de zorgen van het huisbestuur niet zal onderwerpen. Zij kan verzen maken, zegt de waanwijze, maar geef mij eene vrouw, die een pastei kan bakken!
Ik moet bekennen, dat ik het immer als de krachtigste aanprijzing van eene huisvrouw beschouwd heb, bekwaam te zijn om eene omgankelijke medgezellin voor haren echtgenoot te worden; en nimmer kon ik mij verbeelden, dat de kundigheden van eene keukenmeid, van eene stijfster of van eene huishoudster de meest wenschelijke begaafdheden in eene medgezellin des levens zijn. Eene vrouw van een geoefend verstand en wezenlijke kunde bezit meer geschiktheids om zich aan haren stand te onderwerpen, hoedanig dezelve ook moge wezen, dan de onopgevoede en de halfgeleerde; en zulk eene vrouw zal altoos genegen zijn, toezigt te houden op het huishouden, wanneer haar pligt het gebiedt, en een werkzaam deel in het huisbestuur te nemen, wanneer het geluk van hem, welken zij hef heeft, en haar eigen, aan persoonlijke bemoeijing verbonden is.
De opvoeding van kinderen, in de vroegste levensjaren, inzonderheid van de dochters, is de natuurlijke post der Moeder? Hare genegenheid om dezelve op te leiden, door hare bekwaamheid geholpen tot het beramen van gepaste maatregelen, moet van de heilzaamste uitwerksels achtervolgd worden. Bekend zijn de gelukkige gevolgen van cornelia's moederlijke zorge. Waarschijnlijk is het, echter, dat er luttel zielevoedsel kan ingezogen worden van eene moeder, wier denkbeelden immer bepaald waren binnen de grenzen van eene keuken of kleederkamer. Ook is er geene voldoende reden om te besluiten, dat zij, wier verstandelijke begaasdheden haar in staat stellen om met haren man een gesprek te honden, en het verstand harer kinderen te vormen, onbekwaam of onwillig zijn zal, op het huisbestuur onmiddellijk het oog te houden.
Dat geleerdheid niet tot het vrouwelijk karakter behoort, en dat het vrouwelijk verstand niet voor even groote vorderingen

{==45==} {>>pagina-aanduiding<<}
als dat der andere sexe is berekend, zijn bekrompene en onwijsgeerige vooroordeelen. Van het tegendeel daarvan levert de ervarenis sprekende voorbeelden op. De grootere voordeelen van de opvoedinge der jongens zijn, misschien, de éénige reden hunner volgende uitstekendheid. Geleerdheid ligt even zeer binnen het bereik, en is, naar mijn begrip, van even groote waarde in de vrouw als in den man. Wat mij betreft, het weinigje geleerdheid, welk ik bezit, zou ik niet willen missen, om de onaangename gevolgen te ontgaan, over welke ik daar even klaagde.

De kadi van Hamadan, of de gelukkige tegenwoordigheid van geest.

Een Oostersch Vertelsel.

De Kadi van Hamadan was hevig verliefd geworden op de dochter van een' Smit uit dezelfde stad. Met een hart, verteerd door het vuur der begeerte, en verscheurd door de kwellingen der ongerustheid, dwaalde hij nu als een zinnelooze, dan weder stond hij stil en bleef onbewegelijk, alsof hij het voorwerp zijner liefde verwachtte. Dikwijls uitte hij zijne smart door deze droefgeestige woorden, die zijn' treurigen toestand afschetsten: ‘Deze gestalte, bevallig en tenger als de telg van een' cipres, heeft mijne oogen verblind. Ik ben niet meer meester van mijn hart, en ziedaar mij tot slavernij gebragt!... Hoe! wie zou dit doordringend oog kunnen wederstaan? Indien gij mij uw hart niet schenken wilt, fluit dan uwe schoone oogen!’
Weinig gestreeld met de overwinning, die hare bekoorlijkheden haar bezorgd hadden, vermoeid door de vervolgingen van den Kadi, ontweek en overlaadde hem dit jonge meisje met beleedigingen, wanneer hij zich bij haar bevond. Hij, een geduld zonder voorbeeld betoonende, vernoegde zich, tegen een' geneesheer, dien hij bijna altoos bij zich had, te zeggen:
‘Zie, bid ik u, deze jonge schoonheid in woede! Ziet gij? De rimpels van haar vergramd voorhoofd hebben nog deszelfs zachtheid niet misvormd. Deze luide aanvallen van woede, wel verre van mijne hoop te vernietigen, versterken dezelve. De Vorsten zwetsen dikwijls in het openbaar, en zijn bloodaards in stilte.
Wanneer de verschgeplukte druif u zuur schijnt, wacht eenige dagen, en zij zal zoet als honig zijn.’
De Kadi, zonder meer ontroerd te zijn, ging naar zijne regtbank, om geregtigheid te oefenen. Verscheiden personen van

{==46==} {>>pagina-aanduiding<<}
aanzien, aan zijn' dienst verbonden, kwamen zich voor zijne voeten werpen, om verlof te erlangen van hem eenige raadgevingen te mogen mededeelen. Indedaad, zoodanig een gedrag was niet zeer overeenkomstig de eerste pligten der staatkunde, en niets bovenal meer strijdig met dit spreekwoord, dat alle hovelingen in het oog zoeken te houden: ‘Twist niet onvoorzigtig over alles; de mislagen der grooten aan den dag brengen, is zelf een' grooten misslag begaan.’
Ondertusschen de gehoorzaamheid en de dankbaarheid schrijven de ondergeschikten bijzondere pligten voor, en zij zouden zelfs zich aan het snoodst verraad schuldig maken, indien zij een' raad, die hunne opperhoofden nuttig was, verzwegen.
Deze overwegingen noopten zonder twijfel de dienaars van den Kadi om hem tot rede te brengen. ‘Smoor,’ zeiden zij tegen hem, ‘smoor deze rampzalige drift; de waardigheid van een' regter is te edel, te heilig, om haar door zulk eene straf bare zwakheid te bezoedelen. Gij kent thans deze vrouw, wier zwakke bekoorlijkheden u hebben kunnen verleiden, en gij hebt zelf gezien, tot welke uitsporigheden zij in staat is. De beleedigingen, waarmede zij u heeft overladen, weêrgalmen nog in onze ooren.’
De Kadi gevoelde de gegrondheid van deze redenen; hij prees zeer sterk hunnen ijver en hunne getrouwheid.
‘Uwe raadgevingen,’ zeide hij tegen hen, ‘zijn maar al te zeer voor mijn' toestand geschikt, en uwe drangredenen zonder tegenspraak. Indien de rede mij van de liefde genezen kon, ik zou u gaarne aanhooren. Lastert mij zoo veel gij wilt; maar bedenkt, dat men nooit de huid van een' Ethiopier wit bleeken kon!’ Na dat hij dus gesproken had, belastte hij eenige zendelingen, om alle mogelijke pogingen op het hart zijner geliefde te doen; en om des te zekerder te slagen, spaarde hij geen goud, wetende, dat, wie goud in zijne beurs heeft, zeiden kracht in zijn' arm ontbreekt, en dat de genen, wien men dit kostelijk metaal in de oogen laat schitteren, zich zeer diep buigen, al hadden zij een' stalen ruggraat.
Indedaad, het meisje werd handelbaarder, en na weinig tijds gaf zij zich over aan de begeerte van haren minnaar. Weldra berigtte men den Opperheer, dat de Kadi alle nachten in weelde doorbragt, met een meisje in den arm en een glas in de hand, en dat, in plaats van te slapen, hij zich vermaakte met drinken en zingen. Zie hier het lied, dat hij zong in zijne verliefde krankzinnigheid:
‘De haan heeft dezen nacht nog niet op zijn gewoonlijk uur gekraaid, uit vrees van het vermaak te storen van twee gelieven, onverzaadhaar van streelingen en genietingen. De

{==47==} {>>pagina-aanduiding<<}
wangen mijner geiiefde blinken in het midden der golvende krullen van haar gitzwart haar, en gelijken ivoren appelen in een' ebbenhouten kring.
Zoodra de slaap de oogleden der nijdigen zal verlaten, wees op uwe hoede, waak omzigtig, om u niet bloot te stellen aan het gelach der menschen, en de stem te hooren van den morgenwekker der Moskeeën, die de geloovigen ten gebede roept, en het geluid der timbaal voor de poort van het Keizerlijk paleis.’
Al zingende, hielden de gelieven hunne armen in elkander gestrengeld, en hunne lippen kusten dikwijls elkander; zij vergaten den tijd, die verliep, en de afgunstigen, die hen bespiedden. Eensklaps komt een der slaven van den Kadi, bleek van schrik, zich voor de voeten van zijn' meester werpen. ‘Staat op, staat op!’ schreeuwde hij, ‘uwe vijanden hebben u strikken gespannen, of liever, zij hebben tegen u, helaas! maar al te zeer gegronde beschuldigingen ingebragt. Blusch met het water der voorzigtigheid dezen uitgebarsten brand; want zoo gij hem laat voortgaan en kracht verkrijgen, zal hij morgen uw huis verteerd hebben.’ De Kadi grimlachte, en zeide: ‘Verlaat een leeuw, die zijne prooi aangegrepen heeft, dezelve op het gezigt zijner vijanden? ô Mijne geliefde! vestig uwe oogen op de mijnen, en laten vrij de afgunstigen zich van nijd en wanhoop verteren.’
De ijverige hovelingen hadden zich niet vernoegd met den Sultan bekend te maken, dat er alle nachten eene groote misdaad in zijn rijk bedreven werd; zij hadden ook aangedrongen op de straf van den schuldigen; maar deze Vorst, die het kwaad niet ligt geloofde, antwoordde: ‘Ik ken hem, wien gij hier beschuldigt: hij is onbekwaam tot de uitsporigheid, waarmede gij hem betigt; want ik merk hem aan als het orakel zijner eeuw, en men zou misschien in mijn gansche rijk geen geleerden vinden, die waardig is bij hem vergeleken te worden in wijsheid en kunde. Vergeefs zoeken kwalijkgezinden hem in mijne oogen zwart te maken. Ik zal nooit deze beschuldigingen gelooven, dan op de getuigenis van mijne eigen oogen; want ik ben niet onkundig, dat hij, die onbezonnen de hand aan het zwaard slaat, zich aan een wreed berouw blootstelt.’
De Vorst, verzeld van dezelsde hovelingen, kwam op een' morgen in het huis van den Kadi; hij vond de kaarsen nog brandende, het jonge meisje te bed, stroomen wijns in het vertrek en gebroken glazen. De Kadi, in den slaap der dronkenschap gedompeld, dacht geenszins aan het vereerend en gevaarlijk bezoek, dat hij kreeg. De Sultan wekte hem: ‘Sta op! de zon verschijnt reeds aan den gezigteinder.’ De Kadi, zijne oogen openende, herkende dadelijk den Sultan en zijne

{==48==} {>>pagina-aanduiding<<}
hovelingen; maar, zonder zich te ontstellen, vroeg hij: ‘Waar is de zon opgegaan?’ ‘In het Oosten,’ antwoordde de Monarch. ‘God zij geloofd!’ riep hij; ‘want onze groote Profeet heeft ons zelf verkondigd, dat de poorten van het berouw en der Goddelijke barmhartigheid niet gesloten zouden zijn voor de dienaars van God, dan op het oogenblik dat de zon in het Westen opgaat. God vergeve mij! ik heb berouw over mijne dwalingen, en ik wend mij tot tot hem.’ - ‘Gij hebt berouw op het oogenblik dat gij uw' ondergang zeker ziet; maar dit berouw is te laat en vruchteloos. Overtuigd van eene misdaad, die men niet vergeven kan, is er geen middel om u te redden.’ Dit zeggende, leverde de Sultan hem in de handen der geregtsdienaars over; doch de arme Kadi verzocht verlof om nog een enkel woord tot zijne Majesteit te mogen spreken. ‘Schoon gij tegen mij eene gestrenge hand opheft,’ riep de schuldige, ‘laat ik niet af te gelooven dat ik u vermurwen zal. Zoo ik de hoop verlies op het gezigt mijner misdaad, zij herleeft op het denkbeeld uwer edelmoedigheid.’ - ‘Zie daar eene loffpraak op eene behendige en weinig gewone wijze gebezigd! Maar thans verhinderen de wetten, dat uwe bekwaamheden en welsprekendheid u zouden onttrekken aan de regtvaardige kastijding uwer misdaden. Men moet u van een' hoogen muur werpen, opdat gij ten voorbeeld verstrekt voor de genen, die uw spoor zouden willen volgen.’ - ‘Monarch van het heelal!’ riep de ongelukkige Kadi; ‘denk ten minste dat ik opgevoed ben aan uw hof, onder uwe getrouwste dienaars, en dat ik de éénigste onder hen niet ben, die zich aan dergelijk een' misslag heeft schuldig gemaakt. Begin ten minste met die genen naar beneden te laten werpen, die denzelven vóór mij begaan hebben, opdat zij mij tot een voorbeeld verstrekken.’ Dit gezegde behaagde dermate aan den
Sultan, dat hij den schuldigen genade schonk; vervolgens zich tot de genen wendende, die hem hadden zoeken te verderven, zeide hij: ‘Elk van ons heeft zijn deel gebreken: wachten wij ons derhalve, anderen te beschuldigen. Hij, die zich bezig houdt met zichzelven te leeren kennen, denkt niet om zijn' broeder te onteeren of aan te klagen.’

In het Meng. van No. XV. des vorigen Jaars, bl. 666. reg. 18 van ond. moet staan: in den Heiligen Dienst dacht te treden. Bl. 667 reg. 4. staat Wanneer, lees Waarom. En bl. 668. reg. 8 en 9. weinig geene, in plaatse van weinig of geene.






{==49==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Scipio en de Spaansche bruid. een historisch tafereel (*).

Door Mr. H.A. Spandaw.

Dat de beoefening der Geschiedenissen onder de edelste en nuttigste bezigheden behoort, waarmede zich de menschelijke geest kan onledig houden, zal wel door niemand onzer in twijfel worden getrokken.
Immers zijn de voordeelen en genoegens, welke zij ons aanbieden, zoo menigvuldig en belangrijk tevens, dat het voor eene gansch niet gemakkelijke taak mag worden gehouden, slechts de voornaamste derzelve op te noemen en de voortreffelijkheid der Geschiedenis zelve op eene waardige wijze te doen kennen.
Zij is eene bron, waaruit frissche en heldere stroomen ontspringen, die langs onderscheidene wegen, in veelvuldige kronkelingen, door verschillende landouwen heen vloeijen en de omgelegene velden bevochtigen en vruchtbaar maken. Alle menschen, zonder onderscheid van stand of betrekking, geleerden en ongeleerden, kunstenaars en handwerkslieden, mannen van den degen en mannen van den tabbaard, die zich aan den handel hebben toegewijd en die den voorouderlijken akker ploegen, die ten dienste van Kerk of Staat eenige waardigheid bekleeden en die den zegen der onaf hankelijkheid in het

{==50==} {>>pagina-aanduiding<<}
ambtelooze leven mogen genieten - allen scheppen uit deze bron wateren des levens en der wijsheid.
Zij is een spiegel, waarin een ieder, van welk eene denkwijze of geaardheid hij ook wezen mag, zijn afbeeldsel vinden kan. Grooten en geringen, rijken en behoeftigen, dwingelanden en slaven, geweldenaren en onderdrukten, zij, die in vorstelijk purper blinken, en zij, die met gescheurde pijkleederen hunne naaktheid bedekken, ontwaren in dezen spiegel voorbeelden van allerlei aard, die, naar den betrekkelijken toestand en de bijzondere omstandigheden, tot leering en waarschuwing, tot bedreiging en verbetering, tot vernedering en opbeuring, tot ontmoediging en vertroosting eigenaardig strekken kunnen, en zoo bij uitnemendheid geschikt zijn, om hun schrik en gerustheid, wanhoop en zielenvrede, vertwijfeling en troostvolle uitzigten in de toekomst beurtelings in te boezemen.
Intusschen valt het niet te loochenen, dat aan de eigene Geschiedenis, wier beoefening, in het algemeen, als edel en nuttig verdient geroemd te worden, een groot aantal van onvolkomenheden - wat zeg ik? gewigtige gebreken eigen zijn; gebreken, waardoor zij ons niet alleenlijk van vele dier voordeelen en genoegens berooft, die zij ons wezenlijk schenken kon, maar ook niet zelden, vooral voor hare jeugdige beoefenaren, ten uiterste schadelijk wordt.
Deze onvolkomenheden en gebreken vloeijen ten deele voort uit den aard der Geschiedenis zelve, en zijn ten deele te wijten aan de personen, welke haar te boek stellen.
Voor zoo verre zij de lotgevallen van Volken en Staten, de verrigtingen en bedrijven van menschen getrouwelijk en naar waarheid vermeldt, zoo als dezelve zijn gebeurd en uitgevoerd, is zij zeer onderscheiden van zoodanige verhalen, wier eenige bedoeling is, zedelijk of maatschappelijk nut te stichten, en moet zij zoo wel die gebeurtenissen en personen voorstellen, welke voor deugd en zedelijkheid gevaarlijk zijn, of onwetendheid en vooroordeelen in de hand werken, als dezulke, die tot leering en verbetering dienen kunnen; doch voor zoo verre zij bij voorkeur gebeurtenissen en personen van den eerstgemelden stempel voordraagt ten koste van de zoodanige, waarbij het Menschdom het allergrootste belang heeft, en daardoor ophoudt, die leermeesteresse

{==51==} {>>pagina-aanduiding<<}
des levens te zijn, die zij wezen kan en wezen moet, zijn de nadeelen, welke zij veroorzaakt, aan hun, die de geschiedpen voeren, alleenlijk toe te schrijven.
Dikwijls toch, al te dikwijls helaas! vergoden zij tirannen en verlagen de weldoeners der menschheid; vereeuwigen overweldigers, die zij Helden noemen, en vergeten den stillen burger, die hunne vereering zou verdiend hebben. Dikwijls toch, al te dikwijls helaas! doopen zij den veder in menschenbloed en bezoedelen hunne gedenkrollen met moorden, die den naam van overwinningen dragen. Alomme treffen wij beschrijvingen aan, die het hart koel en onverschillig laten, of met weedom en ijzing vervullen. Hier wordt een troon omvergehaald en een gemeenebest opgerigt; dáár zinkt een gemeenebest en op deszelfs puinhoopen rijst een nieuwe troon; ginds verlaten gansche Volken hunne haardsteden en bezittingen, om hunne broeders, die hun nooit eenig leed deden, te mishandelen en te verdelgen; overal zien wij werking en wederwerking, botsingen en ongeregeldheden, burgerlijke verdeeldheden, onderdrukkingen, vervolgingen, oproeren en tooneelen van moord, verguizing en volkswoede, van beroeringen en wederom beroeringen, van zamenzweringen en wederom zamenzweringen, van oorlogen, gevechten, veldslagen, plunderingen, vernielingen, schending der heiligste regten - in één woord, van gruwelen en ijsselijkheden, die het gevoel beleedigen, het harte doen wegkrimpen en de pen weigeren moest te vermelden.
Geen wonder, derhalve, dat er altijd Mannen gevonden zijn, die er zich op toegelegd hebben, om uit de Geschiedenis zoodanige gebeurtenissen op te zamelen en afzonderlijk te bewerken, welke boven andere geschikt zijn, om kunsten en wetenschappen aan te kweeken, het vernuft te scherpen, het verstand op te helderen, de uitvindingen, ontdekkingen en verbeteringen in allerlei werken, waarbij de Maatschappij belang heeft, in het licht te stellen, de beschaving en den voortgang van den menschelijken geest na te sporen, leering en zedelijke verbetering te bevorderen, het hart te veredelen en den mensch gevoel voor al, wat edel, schoon en groot is, in te boezemen, - gebeurtenissen, die, door eene kundige hand bewerkt, met bevalligheid voorgesteld en met bekoorlijke kleuren versierd, alle de voordeelen van ver-
{==52==} {>>pagina-aanduiding<<}
dichte verhalen opleveren, zonder derzelver gebreken te bezitten.
Ook ik, mijne Hoorders! heb het gewaagd, eene gebeurtenis, die, ten aanzien van hare zedelijke schoonheid, onder de merkwaardigheden in de ongewijde Geschiedenissen eene vereerende plaats verdient, afzonderlijk te bewerken en aan Ulieden voor te stellen.
Ik zal uwe aandacht, in deze oogenblikken, zoeken bezig te houden met een voorval, hetwelk de geschiedpen heeft vereeuwigd, en dat, hoe zeer ook de omstandigheden van den Held, dien wij op den voorgrond zullen plaatsen, oneindig verschillen van die, waarin wij ons bevinden, voor eene schoone voorstelling nogtans allezins vatbaar is, en voor alle menschen, zonder onderscheid van stand of betrekking, eene voortreffelijke zedelijke leering behelst.
Ik zal het ondernemen, voor Ulieden te schetsen het gebeurde tusschen scipio en de Spaansche Bruid, hetwelk wij in de Romeinsche Geschiedenissen vinden te boek gesteld; ik zal eene poging wagen, om de werking der menschelijke hartstogten en driften, de kracht der zinnelijke begeerten, het gezag der Rede over de verleidelijkste betooveringen, de zegepraal der Deugd in al haren luister, en de beminnelijke grootmoedigheid van eenen edelen sterveling, in een levendig tafereel voor Ulieden op te hangen.
Van uwe bescheidene en deelnemende aandacht houd ik mij van zelfs verzekerd.

Onder de doorluchtige personen, die in de Geschiedenis der Romeinen heerlijk uitblinken, bekleeden de scipio's voorzeker eenen zeer aanzienlijken rang.
Luisterrijk, inzonderheid, praalt onder deze publius cornelius, die, slechts vierentwintig jaren oud zijnde, in den tweeden Carthaagschen oorlog het bevelhebberschap over het Romeinsche leger in Spanje op zich nam, en in vervolg van tijd met den vereerenden naam van africanus beschonken werd.
Wij willen U dezen jeugdigen Romein voorstellen - niet als scipio, den veldheer, den held, den overwinnaar, den redder van Rome, den bedwinger van Afrika;

{==53==} {>>pagina-aanduiding<<}
maar als scipio, den schoonen, bevalligen jongeling, den edelen, voortreffelijken mensch, den overwinnaar zijner hevigste neigingen, die maagdelijke schoonheid en bevalligheid vurig bewonderde, maar eer en onschuld vlekkeloos bewaarde; die de groote hoedanigheden van zijn vernuft en zijnen geest opluisterde door zijne kiesche bescheidenheid en zachte, aanminnige zeden, en den glans zijner zeden zelfs verdonkerde door de edele goedheid van zijn hart en de verhevene grootmoedigheid zijner ziele.
Herdenken wij tot dat einde, mijne Hoorders, die eerste schitterende onderneming van onzen jongen Held, welke hem in het bezit stelde van Nieuw Carthago en den naam eens uitmuntenden Veldheers verwerven deed; stellen wij ons voor, hoe hij, deze daad van moed en krijgsbeleid met even veel snelheid volvoerd hebbende, als zij met stoutheid ondernomen was, met zijne zegevierende benden de Stad binnenrukt; verbeelden wij ons den rijken buit, dien hij in deze voorraad-schuur en bewaarplaats van Carthago aantreft, en vertegenwoordigen wij ons den jeugdigen Overwinnaar na de volvoering van dit uitmuntend bedrijf. Dáár zien wij hem, in zijne tent gezeten, bezig met de beschikking over de buitgemaakte goederen, bepalende het lot van den bevelhebber der bezetting en der gevangene burgers, zorgende voor het welzijn en de eer der gijzelaars en gijzelaressen, op het ijverigst werkzaam, om zijne zegepraal te voltooijen en het belang van zijn Vaderland te behartigen. Hij wordt gestoord in zijne werkzaamheid. Eenige zijner jeugdige vrienden hadden zich eenen buit verworven, die door hen op den regten prijs werd gesteld en kostelijker was dan goud en edelgesteenten, dan alle de schatten en bezittingen van Nieuw Carthago. Zij kenden hunnen Veldheer. Zij wisten, hoe hoog hij zulk eenen buit waardeerde. Zij wilden hem een blijk geven van hunne hoogachting en liefde, en wedijverden onderling, om de eer, het genoegen, van dit zeldzaam kleinood hunnen uitmuntenden Veldheer, als eene edele en welverdiende belooning, aan te bieden. Scipio werkt voor de belangen van Rome. Hij ontzegt zich het genoegen, om het kostbare geschenk te aanschouwen. Hij gevoelde - hij erkende echter reeds dadelijk deszelfs waarde. ‘Ware ik geen Veldheer - is zijne taal - geen buit kon mij aangenamer wezen.’
Na het verrigten der bezigheden van den dag, kan hij

{==54==} {>>pagina-aanduiding<<}
evenwel het verlangen niet wederstaan, om het voortreffelijkste zijner overwinning te zien. En nu - wat aanschouwt hij? Eene Gevangene, eene aanzienlijke Gevangene - eene Maagd van de zeldzaamste schoonheid, van de zeldzaamste aanminnigheid.
Verbeelden wij ons voor eenen oogenblik deze eerste ontmoeting - dit schilderachtig tooneel!
Dáár staat hij, de jeugdige scipio, schoon als Apollo en moedig als de Oorlogsgod. Zijne zachte, beminnelijke trekken zijn opgeluisterd door den verhevenen ernst van zijn mannelijk voorkomen, en zijne achtbare grootheid is veredeld door het waas der aanminnigste bekoorlijkheid. De volmaaktste evenredigheid van leest schenkt hem eene zekere zachte vrouwelijke bevalligheid, die, vereenigd met al het grootsche eener heldhaftige houding, het ideaal van mannelijke schoonheid oplevert; terwijl zijne bescheidene losheid, ongedwongene manieren, minzame deftigheid, smaakvolle beschaafdheid en echte, edele wellevendheid de schoonheid zijner gestalte evenaren, en alle deze voortreffelijkheden hem ten eenemale onweêrstaanbaar maken bij mannen zoo wel, als bij vrouwen, bij vrienden zoo wel, als bij vijanden. Zijn groot, helder oog schittert van verhevenheid, en blinkt van goedertierenheid; zijne borst zwoegt voor de eer en de glorie, en staat open voor elken indruk van teederheid en menschenmin. Hij is niet te klein, om de overwinnaar der wereld te worden - niet te groot, om zich aan de zachtste menschelijke gevoelens over te geven. Hij is bezield met heldenvuur en vervuld van liefde; door de Natuur tot den wellust gevormd - door de Rede meester over zijne togten. Hij is sterk en zwak, verheven en nederig, trotsch en bescheiden, gevreesd en bemind, dapper en schoon, moedig en teeder, held en mensch .... hij is alleen en geheel en eenig der romeinen scipio.
Dáár treedt de Gevangene in zijne tent. Eene Maagd in den bloei der jaren, vol zachtheid en liefde, vol majesteit en grootheid; het voortreffelijkste, dat Spanje kan opleveren; schooner, bevalliger en edeler, dan al het schoone, bevallige en edele, dat Rome bezit. Hare jeugdige maagdelijke schoonheid zou ieder jeugdig mannen-hart in vuur en vlam zetten, zoo hare edele, eerbiedwekkende houding de vlam niet wist te bedwingen en het vuur der begeerte te doen wegsmelten in den

{==55==} {>>pagina-aanduiding<<}
gloed van bewondering en vereering. Zij schijnt tot die zeldzame wezens te behooren, waaraan de Natuur nu en dan al den rijken voorraad harer bekoorlijkheden verspilt, en die, verfijnd door de hand der kunst en beschaving, het voltooide meesterstuk van vrouwelijke schoonheid en bevalligheid opleveren.
Zou het te verwonderen zijn, dat de schoone Romeinsche Man de schoone Spaansche Vrouw voor een hooger, Hemelsch wezen had gehouden? en misschien ware hij wel in verzoeking gekomen, om in haar eene der Gratiën, of wel de Godin der Liefde zelve te begroeten, zoo niet hare houding, haar toestand en ter nedergebogen geest hem hadden te binnen gebragt, dat zij zijne gevangene was. Hoe het zij - hij aanschouwt haar... en gevoelt zich in den eigenen oogenblik overmeesterd door de allerhevigste liefde.
Hij nadert haar, met het hoogste gevoel eener sprakelooze verrukking ... en ziet tranen langs hare schoone wangen biggelen! en nu ... zijne sprakelooze verrukking verandert in een werkdadig medelijden. Deelnemend vraagt hij naar heure ouders en betrekkingen. Zij wil antwoorden. Zij is ontroerd, slaat de oogen neder, bloost, stamelt... en blozende en stamelende ontglipt haar de bekentenis, dat zij reeds verloofd is. De Veldheer hoort deze bekentenis - en dadelijk onderdrukt hij zijne neiging, bedwingt zijne liefde, verdooft het vuur, dat in zijnen boezem blaakte, en eerbiedigt de heilige regten van een' ander.
Hier rijst uwe glorie, o scipio! Hier zien wij het schoonste - het edelste - het verhevenste in ons tafereel; hierop wilden wij, in het bijzonder, uwe aandacht zich doen vestigen.
Bewondert hem met mij, mijne Hoorders! Verlustigt U met mij in de beschouwing van onzen Held! en vergalt uw genoegen niet, door de koele, gevoellooze aanmerking, dat hij niets meer deed, dan zijn pligt hem gebood.
Hoe! Gij, die dus met eene ijskoude onverschilligheid dit tafereel kunt aanschouwen, kent gij dan het menschelijke hart zoo weinig? zijt gij dan ten eenemale onkundig van de zeden en gewoonten van vorige tijden? hebt gij regt, om de bedrijven van die dagen te beoordeelen naar de verlichter zedekunde, waarop gij u beroemen moogt? Was niet de overwonnene in de magt

{==56==} {>>pagina-aanduiding<<}
van den overwinnaar? kon hij over haar niet beschikken, als over zijn' eigendom? was er wel iemand in dien tijd, welke die eigendommelijke beschikking zoude berispt hebben? wat zeg ik - was er iemand, die iets anders, dan de uitoefening van het regt van eigendom, van scipio kon verwachten? was zij hem niet met dat oogmerk en in dat vertrouwen overgegeven? en was het niet de wreede zekerheid hiervan, die den Bruidegom der Maagd in eene radelooze vertwijfeling had gestort? En dan - zijne genegenheid, zijne liefde, zijne opgetogenheid, zijne verrukking, zijn jeugdig, vurig hart, zijne natuurlijke geneigdheid tot den wellust; en dan - de toestand, waarin hij zich op dien oogenblik bevond, hoogst gelukkig wegens zijne eerste, zoo luisterrijke zegepraal, uitrustende op zijne zoo versch geplukte lauren, misschien nog duizelig van de behaalde overwinning, geenen tegenstand kennende, geenen tegenstand vreezende, allen tegenstand verachtende; en dan - die zeldzame schoonheid, die hart-innemende bevalligheid, die zielverbijsterende bekoorlijkheid der gevangene Maagd - waartoe zou dit alles den jeugdigen Veldheer niet kunnen vervoerd hebben? Zoo hij de regten eens overwinnaars op eene gevangene misbruikt had, zoo hij, in spijt van hare betrekkingen, van hare smeekingen en tranen, heure persoonlijkheid verguisd en haar door geweld en overheersching dienstbaar had gemaakt aan zijne eigene dierlijke lusten, dan zoude hij in onze oogen verachtelijk mogen schijnen. Maar het is hier de vraag niet van overheersching, van geweld, van verguizing. Hem stonden geheel andere wapenen ten dienste, waarvan hij zich zonder schande en met voordeel konde bedienen. Of was hij niet de beminnelijkste man van de wereld? Zou hij zoo ten eenemale onbekend zijn geweest met zijne persoonlijke bevalligheid? Mogt hij niet éénig vertrouwen stellen op zijne eigene waarde en het vermogen, om het wélverdedigdste vrouwenhart te veroveren? En de Maagd - was
zij niet in den bloei haars levens? was haar bloed geen warm bloed - waren hare zinnen geene jeugdige zinnen? en had hij geene redenen, om zich te vleijen, dat hij, even onwederstaanbaar in de liefde als in den oorlog, door zijne jeugdige mannelijke schoonheid, door het ten toon spreiden van alle die begaafdheden en beminnelijke eigenschappen, die hem zoo bijzonder ten sieraad verstrekten, en vooral door de al-
{==57==} {>>pagina-aanduiding<<}
magtige tooverkracht der liefde, het warme bloed der Maagd aan het koken zoude gebragt, hare jeugdige zinnen verbijsterd en heur hart tot teedere, innige wederliefde bewogen hebben?
Maar in weerwil van alle deze omstandigheden, van alle deze voordeelen; in weerwil zijner liefde, zijner opgetogenheid, zijner verrukking; in weerwil van zijn eigen jeugdig, vurig hart en van zijne geneigdheid tot den wellust; in weerwil van de schoonheid der gevangene, van hare jeugdige zinnen en warm bloed; in weerwil van de be wustheid zijner eigene voortreffelijkheid en van zijn onwederstaanbaar vermogen op het hart eener zwakke, verleidelijke maagd, onderdrukt hij dadelijk zijne hevigste neigingen en eerbiedigt de regten van een' ander! En - wie was die gelukkige, wiens regten hij eerbiedigde? Een onbekende - een vreemdeling - een vijand van Rome!
Ja! hier rijst uwe glorie, o scipio! Wij zullen u regt doen wedervaren, doorluchtig voorwerp van vereering en navolging! Wij weten heldenmoed en dapperheid op den regten prijs te stellen; wij eerbiedigen den held, die het Vaderland ten redder verstrekt; wij bewonderen den overwinnaar, die over alles zegeviert. Maar meer stellen wij op prijs dien heldenmoed en die dapperheid, welke in den strijd der driften zoo heerlijk uitblinken; meer eerbiedigen wij den held, die de redder wordt van zijn eigen hart, door zoo vele gevaarlijke, dikwijls onbekende, altijd lokkende vijanden aangevallen; meer bewonderen wij den overwinnaar, die over zijne begeerten en hartstogten zegeviert - en hem vereeren wij als den grootsten, den dappersten held, die in den gevaarlijken strijd met het hart de bewaarder is zijner eigene onschuld - de behoeder zijner eigene zedelijke reinheid.
Laten anderen, o publius cornelius! uwe grootheid als Krijgsheld verheffen; laten de alexanders en cesars, de grooten der aarde en werelddwingers u ten voorbeelde kiezen, als gij, aan het hoofd uwer dapperen, op de baan des roems bloedige lauren plukt; laten zij u bewonderen in alle uwe ondernemingen - voor de muren van Carthagena, bij Illeturgis en Castulo, in de onderscheidene roemrijke gevechten en schitterende veldslagen, als gij twee geduchte legers in brand steekt en vernielt, hasdrubal meer dan eens verslaat, hannibal overwint, Carthago aan Rome

{==58==} {>>pagina-aanduiding<<}
cijnsbaar maakt; - wij, wij eerbiedigen u, als gij in Spanje de Koninklijke waardigheid versmaadt en u te vrede houdt met het ten toonspreiden van Koninklijke deugden; als gij om het lot van den gevangenen syphax de aandoeningen van uw menschelijk hart niet verbergen kunt; als gij aan masinissa, ter gelegenheid van deszelfs onbetamelijk huwelijk, het, verwin u zelven! toeroept, uwen grootsten roem stelt in zelfbeheersching en beteugeling der driften, en van u zelven de bekentenis aflegt, dat gij minder het gevaar vreest van gewapende vijanden, dan van rondom lokkende begeerlijkheden; en inzonderheid, als gij, te groot voor Rome geworden, alle uwe eerzucht opoffert aan de rust van uw Vaderland, en, vrijwillig balling, in de kracht van uw leven, met een weltevreden gemoed, het schitterend staats- en krijgstooneel met den stillen en eenvoudigen landbouw verwisselt. In uwe krijgskundige ondernemingen, in uwe gevechten, in uwe veldslagen moogt gij als den grootsten Veldheer van uwen tijd uitblinken; edeler blinkt gij in onze oogen als Mensch in uwe tent te Nieuw Carthago, bij de ontmoeting der Spaansche Bruid. Elders moogt gij uwe vijanden overwinnen, hier verwint gij u zelven.
Laat ons tot deze ontmoeting wederkeeren.
Scipio laat den Minnaar, eenen jongen Celtiberischen Vorst, allucius genaamd, met de Ouders der geliefde Gevangene voor zich komen.
Zoude het noodig zijn, dat ik den toestand en de gewaarwordingen van Ouders en Minnaar in eenige trekken aan ulieden voorstelde? - van de Ouders, die hun dierbaar kind teederlijk beminnen en het reeds voor verloren houden? - van den Minnaar, wiens liefde de waarde zijner bruid evenaart en wiens droefheid om haar verlies aan wanhoop grenst?
O! zoo wij gevoel hebben, moeten wij hier gevoelen! en nooit misschien was er eene meer plotselijke verwisseling van tegenstrijdige aandoeningen, een sneller overgang van droefheid tot blijdschap, van wanhoop tot vertrouwen, van razende vertwijseling tot zalige verrukking, dan thans in de ziel van allucius plaats had, toen hij door scipio met deze taal afzonderlijk werd aangesproken:
‘Ik spreek u, o Jongman! als zelf nog jong zijn-
{==59==} {>>pagina-aanduiding<<}
de, aan, om alzoo te vrijër ons gevoel te uiten. Mijn krijgsvolk heeft mij een meisje gebragt, waarop ik hoor, dat gij verliefd zijt, en hetgeen mij haar gelaat zeer wel doet gelooven. Viel mij hare wettige wedermin ten deel, en verbood mij 's Lands belang derzelver genot niet, elk zoude mij de hevigste liefde voor zulk eene bruid moeten vergeven. Thans doe ik 't geen ik kan en begunstige uwe min. Uw meisje bleef bij mij zoo zuiver, als zij bij hare eigene ouders was: zij is voor u bewaard, om aan u als een heilig en edel geschenk, dat uwer en mijner waardig is, te worden wedergegeven. Dit loon alleen beding ik voor dezen schat, dat gij een vriend des Romeinschen volks wordt. Houdt gij mij voor een braaf man, waarvoor deze volkeren mijnen Vader en Oom gekend hebben - weet dan, dat Rome vele zulke burgers heeft, en dat er geen volk op de gansche aarde is, 't welk gij minder voor u en de uwen ten vijand of meer ten vriend behoort te wenschen.’
ô Gelukkige allucius! wel mogt gij van verrukking over uwen herkregenen schat vervoerd zijn; wel mogt gij u schamen over uwe wantrouwende vertwijfeling; wel mogt gij de Goden aanroepen, om u eenen dank te helpen betuigen, dien uwe ziel voor zoo veel groots en edels niet wist uit te drukken!
ô Gelukkige Ouders! wel mogt gij, door eene edele dankbaarheid gedreven, uit de volheid uwer harten het goud, dat gij tot rantsoen hadt medegebragt, als een gering blijk uwer welmeenende erkentelijkheid, den voortreffelijken Veldheer aanbieden. - Neen! hij zal u niet afwijzen. Na zoo vele bewijzen van de edelheid zijner ziel te hebben ontvangen, hebt gij geene versmading van hem te vreezen. Zijne kieschheid evenaart zijne goedheid, maar zijne edelmoedigheid overtreft zijne regtvaardigheid.
Een zeer aanzienlijke schat van goud wordt dan door de verrukte Ouders der Maagd den Veldheer aangeboden.
Hoe zal zich scipio hierin gedragen, mijne Hoorders?
Hij had reeds aan allucius den veel kostelijker schat dan goud, zonder eenig rantsoen, ter hand gesteld; zoude hij dan nu nog aannemen hetgeen eigenlijk tot den losprijs van dien kostelijken schat bestemd was? Zou zijne daad dan wel zoo edel, zoo belangeloos wezen? Zou het niet veeleer den schijn hebben, alsof hij op

{==60==} {>>pagina-aanduiding<<}
die schatten gerekend en voor de Maagd, als zijn eigendom, een' koopprijs bedongen had? Neen! om deze bedenkingen kon hij gerustelijk het geschenk aannemen; de edelheid van zijn bedrijf kon daardoor niet het minste bezwalkt worden. Zoo hem eerst het goud in de oogen had geblonken, zoo hij daarop de gevangene vrijgegeven en naderhand de schatten ontvangen had, dan zou misschien de belangeloosheid zijner daad, in onze oogen, met eene vlek zijn verdonkerd. Doch nu - nu hij het lot zijner gevangene beslist had, zonder dat hem nog eenige losprijs was aangeboden, zonder dat hij wist, dat men het voornemen had, hem denzelven aan te bieden, nu bleef zijn bedrijf volkomen edel en belangeloos, zonder eenige vlek van eigenbaat te vertoonen, al werd ook het goud, dat hij thans voor zich zag, door hem aangenomen. Het was niet meer een losprijs, maar een vrijwillig geschenk van dankbare harten.
Moet scipio dit geschenk aannemen?
Inderdaad! het is moeijelijk, in soortgelijke omstandigheden te beslissen. Aan den eenen kant is het belangeloos, alle aanbiedingen, alle voordeelen, alle geschenken van de hand te wijzen; aan den anderen kant is het edel, het offer der dankbaarheid niet te versmaden, en in zoodanige gevallen verwisselt men niet zelden een te ver gedreven gevoel van onbaatzuchtigheid met dat van edele kieschheid, en wordt dikwerf de vrees van ongevoelig te schijnen voor schandelijk eigenbelang, belangeloosheid voor koele, terugstootende trotschheid, toegevendheid voor baatzucht uitgekreten.
Zal scipio dit geschenk aannemen?
Wat kunt gij verwachten van den Man, die reeds zoo vele blijken van deszelfs edelen aard en verhevene denkwijze gegeven heeft? Ook hierin zal hij zich zelven gelijk blijven; ook hier zal hij, in uwe schatting, niets van zijne voortreffelijkheid verliezen - wat zeg ik? hij zal zich uwer vereeringe nog meer waardig maken en zoo handelen, als de edele, kiesche, bescheidene en groote man altijd handelt, maar hij ook alleen handelen kan. In het begin schijnt hij eenigzins te aarzelen, of liever het geschenk ronduit te weigeren. Intusschen laten zich de dankbare ouders zoo gemakkelijk niet aswijzen. Zij dringen al sterker bij hem aan; zij verzoeken, zij smeeken hem,

{==61==} {>>pagina-aanduiding<<}
dat hij hun aanbod niet moge versmaden, maar hunne schatten aannemen, en zij verzekeren hem, dat hun zulks niet minder aangenaam, dan het wederkrijgen van hun ongerept kind, zoude wezen.
Hier schijnt alzoo de aanbieding uit het opregtste hart voort te komen. Het blijk van erkentelijkheid hardnekkiglijk te blijven weigeren, zou, bij de grootste onbaatzuchtigheid, van koele, trotsche ongevoeligheid niet zijn vrij te pleiten. Scipio laat zich dan verbidden; hij geeft gehoor aan de smeekingen der ouders, ondersteund door de dankbare tranen der geliefden; hij neemt het goud aan - en zegt in den eigenen oogenblik tot allucius: ‘dit zij voor u mijne huwelijksgift!’
o Edele grootheid! o Verhevene edelmoedigheid! Dit was gewisselijk het schoonste, dat in deze omstandigheden konde gedaan worden. Dit was zuivere belangeloosheid, zonder eenigen zweem van onbescheidenheid; edele kieschheid, zonder terugstootende trotschheid; toegevende inschikkelijkheid, zonder lage baatzucht; schitterende edelmoedigheid, zonder koude gevoelloosheid. Hier werd de gever niet versmaad en de gist slechts ter leen ontvangen; het offer der erkentelijkheid aangenomen en de offeraar met nieuwe weldaden gezegend; hier werd ontvangen om weder te geven - ontvangen uit edelmoedigheid, gegeven uit edelmoedigheid; de edele deugd der weldadigheid dubbeld uitgeoefend, het zalig gevoel der dankbaarheid dubbeld genoten, de heilige verrukking der grootmoedigheid dubbeld gevoeld.
Ja! dit konde alleen het werk zijn van eenen waarlijk edelen en grooten sterveling. Hieraan kennen wij onzen scipio, van wien allucius, met het hoogste gevoel van dankbaarheid, bewondering en vereering, zijnen landgenooten toeriep: ‘dat er een Jongeling, den Goden gelijk, in Spanje was gekomen, die even onweêrstaanbaar was door zijne edelmoedigheid als door zijne dapperheid.’
Ziet daar, mijne Geëerden! een tafereel voor U opgehangen, hetwelk wel waardig was, om door eene meer geoefende hand en een fikscher penseel geschetst te worden - een tafereel, even schoon en bevallig, als nuttig en leerzaam.
Wenden wij nog eens onze oogen naar hetzelve,

{==62==} {>>pagina-aanduiding<<}
om de grootsche werking van het geheel te genieten, welks bijzondere deelen wij zoo even beschouwd hebben.
Op den voorgrond zien wij scipio, in den bloei der jaren, van de aanzienlijkste afkomst, in al den luister eens Romeinschen Veldheers en in het volle bezit eener allesovertreffende mannelijke schoonheid; op eenigen afstand de Maagd, mede in den bloei der jaren, mede van eene aanzienlijke afkomst, mede in het volle bezit eener allesovertreffende vrouwelijke schoonheid. Hier den Veldheer, die, hoe hoog zijne verwachting ook gespannen mogt wezen, op het aanschouwen der Maagd in eene sprakelooze verrukking wegzinkt; daar de Gevangene, bedroefd, vernederd, ter neêrgeslagen, vreezende voor eene aanranding harer maagdelijke eer, aarzelende om eenen blik op den Veldheer te werpen, en pogende den luister heurer bekoorlijkheden voor deszelfs oogen te verbergen. Hier nog eens onzen scipio. Mij dunkt - wij zien de sprakelooze verrukking van zijn gelaat verdwijnen; mij dunkt - wij zien zijne blikken vol vuur, zijn bloed in beweging, zijne borst hevig kloppen, en den gloed der liefde en des verlangens zijn geheel aanzijn doortintelen. Hij nadert haar. Wij vreezen, dat eene onzalige drift zijn hart zal overmeesteren; wij kennen zijne neiging tot den wellust, - wij durven hem niet langer aanschouwen - wij vreezen alles, - en de innigste deelneming met de schoone Maagd doet ons werktuigelijk de oogen op haar vestigen. En nu - nu heeft zij moed gekregen om tranen te storten; deze tranen zijn verkwikkelijk voor onze harten; wij wenschen, dat zij het vuur in den boezem van scipio zullen verkoelen - wij duchten de uitwerking daarvan op den gloeijenden Jongeling te ontdekken ... wij zien hem aan - en het vuur in zijne oogen is verflaauwd, zij blinken nu van een zacht gevoel - het is dat der meêwarigheid en deelneming; de beweging van het bloed is kalmer, en zijne borst klopt niet meer zoo hevig, dat wij eene geweldige uitbarsting te vreezen hebben. Nu kunnen wij hen beide ongestoord aanschouwen; nu zien wij, hoe de
wangen der Maagd met schaamrood bedekt worden; nu zien wij haren schoonen mond zich openen, om het geheim van haren maagdelijken boezem te openbaren; - nu zien wij scipio vol van

{==63==} {>>pagina-aanduiding<<}
eerbied voor hare nog ongerepte onschuld, hare schoonheid nog bewonderende, maar de regten van een' ander heilig houdende; nu hopen wij de zegepraal der deugd op de zinnelijke begeerten in al haren luister te aanschouwen, en het bevel, om allucius te doen naderen, bevestigt deze hoop.
Op den achtergrond ontdekken wij den bedroefden Minnaar en de even bedroefde Ouders. De wanhoop heeft reeds gewoed op het gelaat des eersten, en de droefheid heeft bij de laatsten vernield hetgeen de ouderdom nog gespaard had. Wij ontwaren het innigste medelijden met dien Minnaar - met die Ouders. Wij kennen scipio reeds beter, dan zij hem kennen. Wij voelen ons geneigd, om hen toe te roepen: dat zij moed kunnen scheppen, dat zij niets te vreezen hebben .... doch scipio is ons voorgekomen, de Held heeft reeds gesproken, en nu - nu heeft de wanhoop den Jongeling verlaten; nu schijnen de Ouders weder jong te zijn geworden; nu kunnen wij het geheele tafereel met welgevallen aanschouwen; nu zijn allen in eene bekoorlijke groep vereenigd; nu zijn de schaduwen verdwenen - alles is licht, liefelijk, streelend, heerlijk licht; de verhevenste aandoeningen van het menschelijke hart vertoonen zich aan ons oog: tevredenheid, blijdschap, dankbaarheid, verrukking, eerbied, bewondering - zaligheid van vier gelukkige harten. Alles ademt eenstemmigheid, alles ademt vertrouwelijkheid; alles is eenheid, alles is harmonie - en zoo al eenige strijd deze harmonie mogte storen, het is een Goddelijke strijd, om uit te munten in edelmoedigheid.

Eindelijk - want ik vrees uwe aandacht te zullen vermoeijen - het zedelijk nut van dit tafereel.
Voorzeker! dit behoef ik niet aan te wijzen.
Hebt gij mijne schilderij met gevoel, met deelneming aanschouwd - wel nu, laat mij u dan afvragen: hoedanig is thans de gesteldheid van uw hart? Zonder twijfel gevoelt gij eerbied voor scipio, als den held, die zichzelven verwon, wiens edelmoedigheid zijne dapperheid evenaarde. En deze eerbied voor den held - moet zij niet in eerbied voor de deugd

{==64==} {>>pagina-aanduiding<<}
zelve overgaan? ô! Zoo dit met ons allen plaats had; zoo wij door de schetsen van mijn penseel wierden aangemoedigd, versterkt en bevestigd in onze edele voornemens, om, in alle voorvallen des levens, in elke omstandigheid, een ieder in zijne betrekking, den opbruisenden vloed der zinnelijke begeerten te bedwingen, de driften aan het gezagvoerend gebied der Rede te onderwerpen, de reinheid van het ligt ontvonkte hart te bewaren, en die gene, welke in onze magt zijn gesteld, welken die vernielende vloed, die verterende vlam eenig nadeel zoude kunnen toebrengen, niet alleen niet te kwetsen, niet te beleedigen, niet te schaden, niet te onteeren, niet te mishandelen, maar zelfs met weldaden, met onverschuldigde gunsten te zegenen; - zoo wij, met deze voornemens bezield, van de beschouwing des opgehangenen tafereels naar onze woningen terugkeerden, en ons krachtiger, dan voorheen, gedrongen gevoelden, om de beide doorluchtige deugden, die wij in scipio mogten bewonderen, zelfbeheersching en edelmoedigheid, meer en meer uit te oefenen en ons in dezelve te volmaken, - dan, mijne Geëerden, zou het genoegen, dat de behandeling van dit onderwerp reeds bij voorraad aan mij geschonken heeft, aanmerkelijk vermeerderd worden.






{==65==} {>>pagina-aanduiding<<}

Berigt wegens de gelukkige ontlasting van een' steen van ongemeene grootte.

Briefsgewijze medegedeeld aan den Hooggeleerden Heere c. allardi, Med. Doctor, Professor in de beoesenende Genees-, Schei-, Kruid- en Artsenijmengkunde &c. &c. te Franeker,

door

g.j. van wij, te Arnhem.

Wel Edele Hooggeleerde Heer!

Het was Mejusfrouw J ...., van welke Uw H.G. eene Annonce, van mijnentwege, in de Koninklijke Courant, gedateerd Arnhem 2 December 1808, waarschijnlijk zult gelezen, en van den volgenden inhoud bevonden hebben:
‘Onder de onberekenbaarste, zoo wel als zeldzaamste gevallen, welke de Ondergeteekende, in zijne veeljarige praktijksoefeningen, immer zijn voorgekomen, en welker wedergâ men misschien, zoo niet te vergeefs, althans niet dan met moeite, en ter bevestiging van de zeldzaamheid des gevals (van Steenlozing buiten Kunstbewerking) in het fraaiste en uitgebreidste Museum opsporen zal, is dezer dagen, onder zijne heelkundige bestieringen en behandelingen, voorgevallen.
Mejusfrouw J., oud 35 jaren, had, na Verschillende en vierdehalfjarige vruchtelooze genezingsbeproevingen en behandelingen, vele smerten, en den dood voorspellende toevallen, doorgestaan te hebben, zonder dat men ooit op de gedachte gekomen was, dat hare inwendige smertelijke kwaal door een' ongewoon grooten vastgehechten Steen in de blaas veroorzaakt wierd, het besluit genomen, om

{==66==} {>>pagina-aanduiding<<}
zich aan de uitvoering der Operatie van den Steen, door den Ondergeteekenden, te onderwerpen, toen zij den 29 November l.l., onder de folterendste en doodelijkste benaauwdheden en persingen, weinig tijds vóór den bepaalden dag tot de uitvoering der Kunstbewerking, langs den gewonen waterlozingsweg of pisbuis, een' keiachtigen, vasten Steen, ter zwaarte van anderhalf unce en 37 greinen, ter lengte van 2 en een half duimen, ter breedte van ruim een duim en een en een half kwart duim, en over de grootste dikte gemeten, een en een achtste duim R.M. ontlastte.
Omstandigheden, zoo wegens de behandeling, voor, onder, als na de ontlasting des aanmerkelijk grooten Steens, als anderzins, zullen welvoegelijker, na den afloop der herstellingsbehandeling, op eene andere wijze als langs dezen weg publiek bekend gemaakt worden door

c.j. van wij.’

‘Arnhem, 2 December 1808.’

Deze Lijderesse was dezelfde, waaromtrent men Uw H. Gel. eindelijk (vóór de toebetrouwing aan mijne zorgen en behandeling, op aanraden van Uw H. Gel.) geraadpleegd had, en van welke ik de eer heb, deze korte mededeeling en Teekeningen, langs dezen weg, aan U te doen toekomen, in verwachting dat U zulks niet onaangenaam zijn zal, en in welk vertrouwen ik mij met ware hoogachting noeme,

Wel Ed. Hooggeleerde Heer!
Uw Ed. Hooggel. zeer dienstv. Dienaar

g.j. van wij.
Arnhem, 15 Januarij 1809.

Ik heb het niet ongepast geoordeeld, alhier, vooraf, eene plaats te vergunnen aan de schriftelijke opgave der Moeder van de Lijderesse, mij, (wegens hare Dochters voorafgaande ongesteldheid) voor haar

{==67==} {>>pagina-aanduiding<<}
vertrek naar hare woonplaats, na den 27 December l.l. ter hand gesteld, luidende als volgt:
‘Na dat de bewuste persoon eene aanhoudende gezondheid had genoten, werd, in den zomer van het jaar 1798, dezelve afgebroken, door eene hardnekkige verstopping, gevolgd van rheumatieke pijnen in de leden, die vervolgens op het gehoor vielen, en haar doof maakten. Dit laatste overgegaan zijnde, kreeg zij een toeval op de spraakdeelen, dat, niettegenstaande alle aangewende middelen, haar belette om 8 maanden lang eenig geluid te kunnen geven, tot dat, na een sterk gebruik der kwik, na verloop van dien tijd, zij weder geluid konde geven, doch welk toeval bij schrik of droefheid telkens wederkwam, en dan twee of drie weken aanhield; in dien tijd bleef zij min of meer ongesteld. In 1803 kreeg zij een kwaadaardigen uitslag, verzeld van zwerende vingeren; dit wilde door gebruikte middelen niet overgaan, tot dat zij in den winter van 1804 door hevige koortsen werd aangetast, verzeld van krampen in het hoofd, wanneer de uitslag enz. in eens verdween. Hiervan hersteld zijnde, deed zij in het voorjaar van 1805 eene reis met een rijtuig, op welken dag zij niet konde wateren, en weinige dagen daarna gevoelde zij pijnen, zoo dikwijls zij moest wateren, die nu eens min- en dan weder meerder waren, doch steeds had zij zulk een aandrang, dat zij veelal niet konde beletten dat het water wegliep; zij bleef hier bij tamelijk gezond, doch konde het rijden niet verdragen. In het wintersaizoen van 1806 gevoelde zij eene hevige koude in den onderbuik, die circa 6 weken aanhield, tot dat in het voorjaar van 1807 eensklaps de hevigste pijnen en persingen ontstonden, en het water gedurig wegvloeide. In de eerste maanden konde zij in het geheel de voeten niet opbeuren, doch naderhand konde zij dit meerder verdragen. In deze groote ellende bleef zij, tot dat zij den 29 November den Steen loosde.’
Van den 27 Augustus 1808, dat ik de Lijderesse voor 't eerst in haren smertelijken en den dood voorspellenden toestand zag, was ik voor mijzelven bijna volkomen zeker, dat alle verschijnselen, welke zich bij haar Ed. opdeden, oorspronkelijk aan steen in de blaas

{==68==} {>>pagina-aanduiding<<}
moesten toegeschreven worden; ofschoon, bij onderzoek van voorgeschrevene middelen, noch uit het verhaal, wat andere Genees- en Heelkundigen deswege gegist hadden, niets anders dan de aanwezigheid van een scirrheus of wel kankerachtig gezwel, aan den hals van de blaas, of misschien ook wel aan den hals der baarmoeder, waarvan de oorzaak, naar afleiding der voorschriften, gisselijk wel eens siphylitisch beschouwd was, konde opgemaakt worden.
Ten einde zeker te zijn nopens den waren aard des gebreks, deed ik verscheidene malen beproevingen ter onderzoeking met een Catheter; doch de hevige stuiptrekkingen, welke daarop bestendig volgden, deden gedurig mijne pogingen mislukken. Alleen door het toucheeren ter onderzoeking naar den toestand van den hals der baarmoeder (dewelke ik volkomen onaangedaan bevond) bespeurde ik een hard ligchaam aan den achterkant in den hals van de blaas en langs het voorste gedeelte der vagina, hetwelk ik (voor zoo veel ik op het gevoel mijner vingeren, gewoon aan naanwkeurige onderkenningen van duistere gebreken, die voor 't gezigt verborgen zijn, gevoegd bij andere Steen - toevallen, vertrouwen konde) voor een' onbewegelijk vasten ingekasten of ingeklemden steen in den hals der blaas hield. - Ik miste echter de volkomene zekerheid, zoo lange ik den pisontlaster of een snijstaf niet in de blaas konde brengen; ook moest ik bedachtzaam zijn in de mededeeling mijner gedachten nopens den aard des gebreks, dewijl andere Kunstgenooten hieromtrent met mij verschillend gedachten en gehandeld hadden.
Mijne toediening van hulpmiddelen, zoo ter leniging van pijnen, als anderzins, was desniettegenstaande, van den beginne tot aan 't einde, tegen een zoodanig vreemd ligchaam, als ik vermoedde, ingerigt.
De toestand der Lijderesfe, zoo met betrekking tot de hevigste en folterendste pijnen, als koorts, verzwakking, aanmerkelijke uitpersingen van het intestinum rectum en andere toevallen, werd van tijd tot tijd, ondanks alle aangewende vlijt, slimmer, en deed mij ten laatste een plan ter herstellings-beproeving, in dit ongewis geval (daar er geene mogelijkheid was om een snijstaf in de blaas te brengen, ten einde de operatie op den vermoedelijk ingekasten Steen te verrigten) opmaken, en der Lijde-
{==69==} {>>pagina-aanduiding<<}
resse zoo aannemelijk voorstellen als mij geoorloofd toescheen.
Vooraf beproefde ik, op den 25 Nov. l.l., eene onderzoeking door de vagina, langs den achterkant der blaas, met mijnen vinger, op eene wijze en met opzettelijk voornemen, om, ondanks de geweldige pijnen en stuiptrekking, alle mogelijke zekerheid des gevals op te sporen, hetwelk niet weinig moeijelijkheid voor mij, en geweldige pijnen, (welker gelijke ik nimmer aangetroffen heb) verzeld van stuiptrekkende ineenwringingen des ganschen ligchaams der Lijderesse, te wege bragt.
Bij dit toucheerend onderzoek bleek mij nu zoo klaar, alsof ik door mijnen vinger zag, dat een zoodanig, aanmerkelijk groot hard ligchaam, welks hardheid die van alle scirrhi, welke ik ooit te voren betast had, verre overtrof, en welk ik hierom voor mijzelven stellig voor steen hield, zoo vast en onbewegelijk tegen het schaambeen in het laagste gedeelte der blaas was genesteld, dat aan hetzelve schijnbaar geene plaatsverandering toe te brengen ware, terwijl de blaas om dit steenharde ligchaam als een bal zamengetrokken scheen. De opening der pisbuis was zoo naauw en krampachtig toegesloten, dat geene de minste toegang met een snijstaf, langs dezelve, tegen dit ligchaam, ter duidelijke onderkenning, mogelijk ware.
Daar nu de Lijderesse ten einde lijden en leven scheen te naderen, beproefde ik, den steen, met mijnen in de vagina gebragten vinger, zoo veel mogelijk te omvatten, als dienstig was, om, ware het mogelijk, denzelven van boven nederwaarts, door de urethra, uit de blaas te stuwen; dan, na vele vruchtelooze beproevingen en verhinderende stuiptrekkende bewegingen, werd ik genoodzaakt hiervan af te laten, osschoon ik eenige nederdaling der hardheid bespeurde.
Door dit tentamen was de Lijderesse zeer afgemat, en hare koortsige ongesteldheid daardoor niet weinig vermeerderd, terwijl de onwillige persingen, te voren zoo geweldig, dat men billijk voor scheuring der blaas en uitdringing van ingewanden op alle mogelijke wijze te duchten had, thans gematigd waren.
Ik stelde in deze omstandigheid aan de Lijderesse de beproeving eener Operatie voor, in 't werk te stellen, zoodra zij van deze vermoeijing wat hersteld zoude zijn, en wel op den 30 November l.l., nadat ik van eene

{==70==} {>>pagina-aanduiding<<}
afwezigheid uit de Stad terug gekomen zoude zijn.
Mijn plan en gereedheid tot het doen der Operatie bestond daarin, om met een stevig Steensnijmes, met een stompen rug, ter veilige plaatsing van mijnen voorsten vinger, langs de vagina ingevoerd, en met mijnen vinger bestierd, de blaas van den achterkant te doorklieven, zoo groot als noodig zoude zijn, om den steen vervolgens met een lapidil, of op eene andere geschikte wijze, zoo als bij het doen der operatie alsdan raadzaamst voorkomen zoude, naar buiten te brengen, en verder te handelen als in die gevallen gebruikelijk is, en met haren toestand zoude overeenkomen.
Er was, ter redding dezer Lijderesse, geene andere kunstbewerking mogelijk, dan het vaste ligchaam tot een gids te nemen, dewijl geen wegwijzer, ter bestiering van 't mes, bij mogelijkheid konde ingebragt worden; en de uitvoering der kunstbewerking op die wijze kwam mij zeer uitvoerlijk voor.
Gedurende mijne afwezigheid had de Lijderesse een vast besluit genomen, om, na voorafgaande bedenkingen, welke zij ter oplossing wilde voorstellen, en welke ik zonder eenige bedenking voor haar Ed. aannemelijk oplossen konde, tot de kunstbewerking te besluiten.
Staande mijne afwezigheid waren de dringende en persende pogingen der natuur, ter uitdrijvinge van den Steen, na mijne uitdringende pogingen met den vinger, zoo zeer vermeerderd, dat zij, op den 29sten, des avonds omstreeks 8 ure, op een waterpot, ter ontlasting van urin uit de blaas, zittende, volgens hare gewoonte, alle krachten tot dat einde inspannende, den Steen, met groot geweld, alleronverwachtst, (en op eene onmogelijk berekenbare wijze) uitdreef.
De voorbeeldelooze blijdschap der Lijderesse, wegens de herstelling uit zulk een beklagenswaardigen, alle andere pijnen te boven gaanden en gevaarlijken toestand, gevoegd bij behoorlijk toegediende geneesmiddelen, zijn van dat gevolg geweest, dat zij, volkomen hersteld, zonder eenig onvermogen in de willekeurige pisontlasting, (waarvoor ik in den beginne met reden vreesde) na den 27 December l.l. huiswaarts terug gekeerd is, van waar men onlangs van harentwege berigt ontvangen heeft, dat zij eene bestendige gezondheid geniet.

{==*1==} {>>pagina-aanduiding<<}



{== afbeelding 
	
==} {>>afbeelding<<}
    


{== afbeelding 
	
Verklaring der nevensstaande Afbeeldingen.



Fig. 1 en 2. De juiste grootte van den langwerpigen eivormigen Steen, van beide de oppervlakten te zien.

Fig. 1. De bruinachtige oppervlakte vertoont zich keiachtig; althans aldaar is dezelve met eene vaste, naar kei gelijkende, schors bedekt, zoo als ook voor een groot gedeelte op Fig. 2. te zien is; terwijl het onderste gedeelte der beide Teekeningen, kenbaar door de grijsachtige onderscheiding, brozer en kalkaardig zich vertoont, zoo als aan de (vermoedelijk voorste) bovenste oppervlakte Fig. 2. ook ontdekt wordt.

Op beide de oppervlakten der Teekeningen ziet men hier en daar kleine verhevenheden, zich vertoonende als kleine aszonderlijke eilandsgewijze bijwassen of knobbeltjes.

Het meer donkerkleurige aan den onderkant van Fig. 2. vertoont zich afgebrokkeld en eenigzins uitgehold, even alsof hier ter plaatse een gedeelte afgebroken is, bij de geweldige nederploffing uit de blaas tegen den bodem des waterpots, ten tijde der uitdrijving.

De min of meer gebogene kalkaardige en poreuse punt, die zich, door eene kennelijk onderscheidende streep, van de bruinachtige schors, Fig. 2., duidelijk onderscheidt, is dat gedeelte des Steens, 't welk, bij het toucheeren en onderzoek des gevals, langs de vagina, tegen de achterste oppervlakte des Steens, mij toescheen in de blaas (het schaambeen van achteren omvattende) vastgehecht te zitten.

De Steen vertoonde zich in den beginne zoodanig, dat men het middengedeelte voor niets anders, dan vast, keiachtig van aard, houden konde, en zoo, dat het bovenste en onderste gedeelte zich kennelijk brokkelachtig, en van een losser, kalkaardiger wezen, opdeed; terwijl naderhand, bij eene meerdere uitdrooging en geringe behandeling, gebleken is, dat de bruine schors, niet zeer dik afbladerende of afschilferende, eene krijt- of kalkachtige oppervlakte in hare plaats achterliet.==} {>>afbeelding<<}
    



{==72==} {>>pagina-aanduiding<<}

Aanmerkingen over de voortplanting des levens in het dieren- en planten-rijk.

(Uit het Engelsch.)
Haec, ut potero explicabo; nec tamen quasi Pithius Apollo, certa ut sint et fixa, quae dixero; sed ut Homunculus unus e multis probabiliore conjectura sequens.
cicero.

Elke omstandigheid, welke betrekking heeft tot de verschijnselen der mededeeling en voortplanting des Levens, 't zij onder de wezens, met hoogere en meer zamengestelde vermogens begaafd, welke wij Dieren noemen, 't zij onder de lagere wezens van eenvoudiger zamenstelling, onder den naam van Planten bekend, is op zichzelve zoo wetenswaardig, en zoo gewigtig in de daarmede verbondene betrekkingen, dat dezelve de weetgierigheid moet uitlokken van den toevalligen waarnemer en de aandacht des Wijsgeers.
De zorg, welke de groote Werkmeester des Heelals gedragen heeft voor de standhoudende opeenvolging van levende wezens, en meestal heeft uitgesloten de mogelijkheid der uitrooijinge van eene enkele soort, zelfs door de kunst en vijandschap der menschen, staat met de leesbaarste letteren geschreven op elke bladzijde van het Boek der Nature.
Onder de volmaaktere soort van Dieren, heeft de drift tot, en het vermaak, gehecht aan de drift ter voorttelinge, een genoegzamen waarborg daargesteld tegen de vermindering of het uitsterven van die schepselensoort. Onder de lagere en mingevoelige schepselen beantwoordt eene overvloedige vruchtbaarheid aan het zelfde doeleinde; terwijl het groeijend geslacht, niet bedeeld met de aanprikkelingen der drift en de levendige aandoeningen des gevoels, en teffens blootgesteld aan de woede der hoofdstosfen en de nimmer aflatende verdelging der dieren, niet te min in staat gesteld is, om zijne soort in stand te houden en te vermenigvuldigen, niet alleen ingevolge van deszelfs onnarekenbare vruchtbaarheid in zaden, maar ook omdat hetzelve, gelijk

{==73==} {>>pagina-aanduiding<<}
wij vervolgens zien zullen, bedeeld is met alle de voorttelende vermogens, welke men ontdekt heeft bij de onderscheidene stammen van dierlijke wezens.
Het is nogtans der opmerkinge overwaardig, dat, te midden van deze in 't oog loopende en welberaamde voorzorgen voor de vermenigvuldiging des Levens, eene niet min merkbare zorge gedragen is, om, zonder verwarring of vermenging, de Soorten, aan welke het bestaan gegeven is, te bewaren. De vermogens ten Leven zijn, derhalve, nooit toegevoegd aan op zichzelven staande en afgescheidene stofklompen. Het is eene wet van algemeene uitgestrektheid, ‘dat alles, wat Leven bezit, oorspronkelijk een deel was van eenig ander levend wezen.’ Deze belangvolle waarheid zijn wij verschuldigd aan het welingerigt onderzoek en de vlijtige naspeuring van latere Wijsgeeren. Voor het licht, door dezen verspreid, verdwijnen de nevels van Lucretiaansche dwaling (*).
Deze droomerijen der onkunde bleven nogtans standhouden tot het laatste gedeelte der Zeventiende Eeuwe; wanneer redi, in den waren geest der Baconiaansche Wijsbegeerte, dezelve door Proefondervinding bestreed.
Dat gedeelte eens dierlijken ligchaams, 't welk deelt in deszelfs leven, en 't welk, na een zekeren omloop, geschikt is om er van afgescheiden en een onafhankelijk wezen te worden, heeft men, van ouden tijde her, aangemerkt, als in alle gevallen uit een Ei bestaande; het beginsel volbrengt de ontwikkeling zijner deelen in 't ligchaam der moeder bij de levendbarende dieren, en buiten het ligchaam bij de eijerleggende dieren. De beroemde Dr. harvey omhelsde, na vele keurige naspeuringen, het gevoelen en nam ten stelregel aan: Omne Animal ex Ovo. ‘Alle Dieren komen uit een Ei voort.’
Wanneer linnaeus ontdekte, of liever naspeurde,

{==74==} {>>pagina-aanduiding<<}
(want het was bij de oude Natuurkundigen niet onbekend (*)), dat er eene Seksewerking, zeer overeenkomstig met die in de Dierlijke wereld vereischt wordt tot de vermenigvuldiging des Levens, in het Plantenrijk plaats greep, vond hij zich natuurlijk opgewekt, om die overeenkomst uit te breiden, en de Zaden der Planten aan te merken als het gevolg van die werking, overeenkomende met de Eijeren der Dieren. Hij nam overzulks den gemelden stelregel van harvey en diens voorgangers aan, doch breidde de toepassing uit, van het Dierlijk geslacht tot den ganschen kring der Nature, waarin Leven gevonden wordt. Zijn grondregel sloot gevolgelijk alleen de ongeörganiseerde zelfstandigheden uit. Hij schreef: Omne Vivum ex Ovo (†). ‘Al wat leeft, heeft uit een Ei den oorsprong.’
Altoos hebben de Wijsgeeren eene neiging betoond, om dat, waarmede zij bekend waren, algemeen te maken; naar allen schijn niet bedenkende, dat hunne kennis, naastdenkelijk, gedeeltelijk is en onvolkomen. Deze neiging is, nogtans, over het geheel, eer geschikt om nut daar te stellen, dan nadeel te baren, dewijl zulks strekt, om duidelijkheid, schikking en verband aan onze kundigheden te geven. Maar zij strekt, bij wijlen, om onze gevoelens te plooijen naar het bespiegelend stelsel, door ons omhelsd, en hinderpalen op te werpen in den weg der naspeuring, dewijl zij onze bevattingen verblindt voor de waarheid van gevallen, welke kunnen voorkomen. Zoodanigerwijze schijnt die neiging gewerkt te hebben ten aanzien van de voortzetting der Planten in den geest van linnaeus. Een Wijsgeer mag men het ten goede houden, dat hij niet vooruit werke op de ontdekkingen zijner opvolgeren; maar de blaam van eene niets onderscheidende aankleving aan een vooropgevat bespiegelend stelsel valt op hem, wiens inzien van daadzaken hem toont, dat dezelve, algemeen genomen, op dwaling uitloopen. Misschien zijn er echter weinige Wijsgeeren, op welken de-
{==75==} {>>pagina-aanduiding<<}
ze aanmerking zoo ontoepasselijk is, als op den te regt bewonderden linnaeus.
Het is uit volgende naspeuringen gebleken, dat die algemeenmaking dezes stelsels onvolkomen is, zoo ten aanzien van het Dieren- als van het Planten-rijk; niet toepasselijk op het geheel van het eerstgemelde, noch ook op het laatstgenoemde, dan gedeeltelijk en in een bepaalden graad.
Wij leeren uit de Proeven des Heeren trembley (*) en anderen, dat bij verscheidene van de lagere rangen onder de Dieren geen onderscheid van Sekse zich opdoet, maar dat elk schepsel op zichzelven het vermogen heeft om zich te verdeelen, of deelen van deszelfs zelfstandigheid af te scheiden, gevormd naar zijn eigen maaksel, elk van welke eerlang een op zichzelven staand wezen wordt, met het eigenste vermogen begaafd. Geen zenuwgestel hebbende, of eene plaats van algemeene gewaarwording, schijnt het Levens-beginsel gelijkelijk verspreid door elk deel van hun maaksel: elk deel schijnt derhalve in staat, om, ingevolge van eene natuurlijke of toevallige afscheiding, een onafhankelijk op zich zelf bestaand wezen te worden. Men ziet zulks in de geheele bende der Polypen.
De Taenia of Lintworm zet zich voort, of liever breidt zich uit, zonder ei, in zijne eenzame wijze van bestaan. Deze is, in de daad, eene zamenhooping of familie van Dieren; elk lid, gelijk men het gewoonlijk noemt, een op zich zelf bestaand wezen zijnde, met een mond, en de werktuigen, ter spijsvertering noodig, voorzien. Dit dier doet zijn gezin aangroeijen door den een na den ander voort te brengen, tot dat de lengte der geheele zamenvoeging verscheidene voeten uitmaakt.
Alle die wezens, welke wij gerangschikt vinden onder de Zoophyten en Lithophyten van linnaeus, blijken, zoo verre onze kennis zich uitstrekt, op eene gelijke wijze voortgebragt te worden; zoodanig zijn de Koralen, de Sponzen enz. Het wordt nu algemeen geloofd, dat zij, als 't ware, op gelijke wijze voortkomen als de Polypen, en dat de harde bekleedsels, welke deze schepsels dekken, door die schepselen zelven gevormd worden, even eens als de Slekken en Krabben hare huisjes en schalen

{==76==} {>>pagina-aanduiding<<}
vormen, of andere dieren hun inwendig gebeente. Ingevolge van dit alles is de stelregel: omne Animal ex Ovo, blijkbaar ongegrond en onvolkomen. Levendbarende dierensoorten zijn er dus verscheidene, zonder de tusschenkomst van den invloed der Seksen, zonder baren, zonder eijerleggen.
In het Groeijend Rijk zijn vele stukken nagespoord, langen tijd vóór de gemeenmaking des stelsels van linnaeus; veel meer liggen er bloot voor de algemeene waarneming, door welke die groote Natuurkenner zich had kunnen overtuigen van de onvoldoenbaarheid zijns alles gelijkstellenden grondregels, welke de Seksenwijze voortplanting, en het voortkomen uit een Ei, tot alles in het Groeijend Rijk uitstrekt. Dan het schijnt het lot geweest te zijn veler groote Wijsgeeren, dat zij zich lieten misleiden door het dwaallicht eener geliefde veronderstelling.
Linnaeus schijnt geen vast gevoelen gehad te hebben, ten aanzien van zekere Organen in het Groeijend Rijk, welke hij den naam geest van Hibernacula, of Winterverblijven. Want in een gedeelte van zijne Philosophia Botanica geeft hij deze bepaling op van dit Hibernaculum, ‘als dat gedeelte eener Plant, 't welk het vruchtbeginsel insluit en beschermt tegen ongevallen van buiten.’ In een ander noemt hij deze planten Herbarum Metamorphoses, blijkbaar zinfpelende op de gedaanteverwisselingen der gevleugelde Insekten in den staat van poppen. De eerste bepaling is geheel onvolkomen, naardemaal dezelve niet insluit de voortbrenging, maar wel de bescherming van het plantbeginsel, en even zeer toepasselijk is op het Zaad, als op het Hibernaculum: de tweede uitdrukking is geheel onvolkomen, dewijl er geene gedaanteverwisseling, maar enkel een voortgaande groei der deelen van de opgeslotene Plant plaats heeft. - Voor den eenigzins in de Plantkunde bedrevenen is het overtollig hier bij te voegen, dat door Hibernacula verstaan worden de bollen en knoppen der gewassen.
De zaak komt hier op neder, dat deze Hibernacula de beginsels zijn der Planten, voortgebragt door het onafhankelijk Polypen-gelijkend vermogen, bij 't welk de Seksen - gemeenschap geen invloed heeft. - Grew schijnt de eerste geweest te zijn in waar te nemen, dat de Bloemen van bolwortelige Planten gevormd en geheel volmaakt zijn in alle derzelver deelen, langen tijd eer zij

{==77==} {>>pagina-aanduiding<<}
te voorschijn komen, en dat de Bloemen, welke in een gegeven jaar bloeijen, in de daad Bloemen zijn, in het verstreken jaar voortgebragt, besloten en beschermd gelegen hebbende, gedurende de strengheid des winters, binnen den bol, waar zij werden voortgebragt. Een Tulpbol in de maand Augustus ontledende, ontdekte hij de bloem van den volgenden zomer in 't klein, doch de deelen zeer onderscheiden (*).
Sir john hill bevond, dat, in de Colchicum autumnale, de bol steeds standhoudende is, en dat, terwijl de bloem aan de eene zijde van denzelven uitkomt en bloeit, een vruchtbeginsel voor het volgend jaar gevormd is tusschen het buitenbekleedsel en de vaste zelfstandigheid van den bol aan de andere zijde: deze werking gaat in denzelfden bol elk jaar voort, het vruchtbeginsel en de bloem de tegenovergestelde zijde beurtelings innemende. Dus is de wortel alleen voldurende, en deze Polypuswijze van voortteling is noodzakelijk tot de volduring van de plant op zichzelve, welke wij oneigenlijk voortdurend noemen (†).
Maar in vele bolplanten wordt een snelle aanwas uitgewerkt door eene dergelijke voortteling. Van de knobbelige wortels, welke in overvloed op deze wijze worden voortgebragt, hebben wij een gemeen bekend voorbeeld in den Solanum tuberosum, of gewonen Aardappel. Eenige verscheidenheden van dit gewas dragen nooit bloemen, en de invloed der Sekse kan, derhalve, geen deel hebben in die overvloedige voortbrengst. De Hibernacula (dat is, de Aardappelen) worden van den moederwortel voortgebragt, gelijk de Polypus, eerst daaraan vastgehecht, doch naderhand gescheiden en op zichzelven bestaande.

(Het overige ter eerstvolgende gelegenheid.)





{==78==} {>>pagina-aanduiding<<}

Beschrijving van eenige grootsche en schilderachtige tooneelen in het Canton Glarus, in Zwitserland.

(Uit het Engelsch.)

Het Canton Glarus, in Zwitserland, biedt vele voorwerpen aan, der nieuwsgierigheid van den Reiziger overwaardig, door de verscheidenheid en schoonheid van gezigtpunten, door de rijke weilanden, door de dorpen, gehuchten en boerenwoningen, die zich in eene fraaije volgreeks opdoen, door de hooge Alpen, waarmede het omringd is, en de vruchtbaarheid der bergen, welke vier of vijf maanden in 't jaar de heerlijkste weiden opleveren. Men rekent, dat tien duizend stuks hoornvee en vier duizend schapen in den zomer gevoed worden op de Alpen, tot dit Canton behoorende.
Over het geheel echter kunnen de onderscheidene voortbrengsels van de Alpen niet vergoeden de veelvuldige ongelegenheden, die ten deele vallen aan de Inwoners van een koud en bergachtig land; het gemis van genot voor den mensch, voor den landbouw en de bevolking, welk ontstaat uit zulk eene uitgestrektheid gronds, beslagen door rotsen, steilten, ontoegankelijke bosschen, onvruchtbaar dorre heivelden en ijsbeddingen, alsmede uit de verwoestingen door veelvuldige overstroomingen, veroorzaakt door de schielijke smelting van de sneeuw, of door de stortregens, in bergachtige landen zoo veelvuldig, zoo sterk, en welker wateren schielijk vergaderd, en, als 't ware, ommuurd worden tusschen bergen van eene ontzettende hoogte en bijkans loodregt; door de sneeuwstortingen en nederploffingen van aarde en rots uit eene verbazende hoogte, met geweld, alles overstelpende, alles verpletterende; door de schielijke veranderingen der luchtsgesteltenisse, en de hagelbuijen, die in de nabijheid der ijsbeddingen zeer algemeen en zwaar vallen.
Het Canton Glarus is geheel door de Alpen ingesloten, uitgenomen aan de noordzijde, en daar is geen andere ingang dan door die opening, gelegen tusschen het

{==79==} {>>pagina-aanduiding<<}
meer van Wallenstadt en de bergen, die dit Canton van dat van Schweitz afscheiden. In den zomer, 't is waar, kunnen de reizigers de Alpen overtrekken naar de Grisons aan de eene en naar Uri aan de andere zijde, doch in den winter zijn deze wegen geheel onbruikbaar. - Aan den bovengemelden ingang reikt het Canton van de oevers van de Linth, en haalt, tot het verste uiterste zijner Alpen, omtrent dertig mijlen, vormende eene vallei, die bij het voortgaan in dezelve naauwer en naauwer wordt, en naauwelijks meer dan een snaphaanschot bij de Stad Glarus breed is. Allengskens verbreedt dezelve, en op eene mijl afstands van de laatstgemelde Stad wordt zij verdeeld door de bergen van Freyberg; de twee rivieren, de Linth en de Sermst, vereenigen zich in het punt dezer afdeelinge.
De grootste dezer valleijen, schoon vrij naauw, is verbazend volkrijk. Het vertoon, 't welk dezelve oplevert, is in denzelfden smaak als de schoone en romaneske ligging van Matlock in Derbyshire, doch oneindig schilderachtiger, wilder, grootscher en voller van verscheidenheden. De rivier Linth is veel breeder en sneller van loop dan de Derwent, en de heuvels van de Peak aldaar zijn, als 't ware, molshoopen, bij de Alpen van Glarus vergeleken. De verbazende rotsketens zijn volstrekt regtstandig, naderen elkander van zoo nabij en zijn zoo hoog, dat men mag zeggen, dat de zon aldaar, in 't best van den zomer, 's namiddags ten vier ure ondergaat.
Onder de veelvuldige schilderachtige schoonheden in dit Canton zijn verscheidene heerlijke watervallen. Eene inzonderheid, nabij het dorp Ruti, stort neder bij de steile zijden van een' berg, uit het midden van een hangend bosch boomen. - Nabij Lengelbach wordt eene aanmerkelijke rivier gevormd door twee stroomen, ten grond uitbarstende aan den voet van eenen berg, welke op den afstand van eenige schreden in de Linth valt en zich daarmede vereenigt: behalve deze twee groote takken, storten er verscheidene kleinere stroomen en ontelbare kleine fonteinen van de rots. De helderheid der stroomen, derzelver snelvlietendheid en gemurmel, de boomen, die over de plaats, waar zij ontspringen, hangen, de ruwe rotsen daar boven, de rijke velden en de verstrooide boerenwoningen, vormen te gader eene verzameling van de levendigste en aan-
{==80==} {>>pagina-aanduiding<<}
genaamste voorwerpen, die immer zamenliepen in een schoon landschap.
Deze vallei en het bewoonbaar gedeelte van het Canton wordt omgeven door een amphitheater van bergen, terwijl de reiziger, op zijnen weg, verscheidene keeren over de snelstroomende Linth trekt. De vlakte verlatende, en opklimmende door een wild bosch van berken- en pijn-boomen, komt de reiziger tot de Brug Panten, liggende over den waterval, die de Linth vormt, aldaar de Sandbach geheeten; deze stort van de ijsvlakte bij een' steilen berg neder in eenen onafgebroken val; en op een kleinen afstand onder de brug komende, dringt dezelve door de rots in een onderaardschen doortogt, waar het water zich verbergt, zoo 't schijnt alleen om zich weder te vertoonen met toenemende drift en snelheid. De brug bestaat uit een steenen boog, omtrent zeventig voeten lang, gemetseld over eene diepte van meer dan driehonderd voeten. Dezelve dient tot gemeenschap met de Opper-Alpen, en is de weg voor het vee, 't welk aldaar, gedurende de zomermaanden, gevoed wordt.
Onder de zeldzaamste verschijnselen, in het Canton Glarus voorkomende, is de wonder vreemde doorboorde rots nabij het dorp Elm, bekend onder den naam van St. Martins Hol. In de maanden Maart en September schiet de zon hare middagstralen door dit gat op het dorp Elm. De opening van eene ronde gedaante zijnde, levert zulks, wanneer de zon daar tegen over staat, eene vertooning op, welke in fraaiheid alle beschrijving te boven gaat. Een reiziger, niet gewoon aan zulke vertooningen, wordt verrukt van verwondering wegens het verbazend contrast van het helderst licht en de donkerste schaduw.




Brief over Schotland, door een lijflandsch' reiziger, geschreven aan een' vriend.

Iedereen, die geduld en geld heeft en gezond is, kan relzen; maar om reizen te beschrijven, wordt er nog een bijzonder talent en smaak vereischt. Ik zie zoo vele dingen, die nieuw en belangrijk zijn voor mij, dat ik mij niet bekommer, of zij het ook voor anderen zijn zullen;

{==81==} {>>pagina-aanduiding<<}
dit moest ik evenwel doen, indien ik een verhaal van mijne reizen wilde in 't licht geven; maar ik zou geen genot hebben, indien ik, bij ieder voorwerp, welk mijne aandacht treft, moest denken over de voegzaamste wijze om het aan mijne lezers te vertoonen. Van hier dat ik afzie van de vermaardheid eens Reisbeschrijvers; en, in stede van mij in den rang der zulken te plaatsen, die aan het publiek verkiezen te zeggen dat zij genoten hebben, vermeng ik mij in den drang van hun, die met de genietingen zelve zich vergenoegen. Het geschiedt derhalve alleen om u te believen, dat ik, voor de eerste en laatste maal, u een lias van aanteekeningen en waarnemingen zend, zoo als zij in mijne portefeuille gevonden worden, zonder orde op losse bladen geschreven. Zoo veel te erger voor u, indien gij ze laat drukken; maar dat is uwe zaak.
Even als de rijkdom der Laplanders bestaat in Rendieren, bestaat die der bewoneren van de ommelanden van Lincoln in Ganzen. In Pommeren heb ik ze wel in groote menigte gezien; doch dit is niets, in vergelijking der legioenen dezer dieren, welke in den omtrek van Lincoln worden gevonden. Voor dezelve wordt inderdaad vaderlijk gezorgd. In den broedtijd der Ganzen staat ieder bewoner hun zijn eigen verblijf af. In iedere kamer ziet men drie rijen nesten, boven elkander, langs den muur, van teenen gevlochten. Zittende op hunne nesten, spreken deze dieren te zamen in hunne beminnelijke taal. Een oppasser, of gozzard, geleidt hen tweemaal 's daags, met de grootste zachtmoedigheid, naar de drinkplaats; vervolgens voert hij hen terug, en biedt dezulken, die de bovenste nesten bewonen, eene gedienstige hand om dezelve te beklimmen. Het verdient opmerking, dat deze goede gozzard dit slag van levende boekerij beter kent dan een geleerde de zijne; want nimmer zal hij een' zijner kweekelingen in eens anders nest plaatsen. Wat den reuk aangaat, kan ik niet nalaten te berigten, dat onze Juffertjes er zich niet mede zouden vereenigen.
Eenige mijlen van Belford aan de zee, ligt een Kasteel, merkwaardig om zijne oudheid, en om het eerwaardig oogmerk, waartoe het tegenwoordig dient. Het draagt den naam van Bamborough; men wil dat het reeds voor twaalfhonderd jaar door den eersten Northumberschen Koning zoude gebouwd zijn. De rots,

{==82==} {>>pagina-aanduiding<<}
op welke het ligt, is zoo steil, dat dezelve alleen van eene zijde kan beklommen worden, alwaar men trappen heeft gemaakt. Op den top ziet men eene menigte puinhoopen, hier en daar verspreid, met zand bedekt; men vindt er nog de overblijfsels van eene groote zaal, en in dezelve eene zwarte plek van een gestadig vuur, welk de gastvrijheid aldaar deed branden. Boven ieder raam is eene pijp, die waarschijnlijk voor een schoorsteen heeft gediend. Het is blijkbaar, dat het in deze zaal zeer sterk moet gerookt hebben; doch dit ongemak wilde niets zeggen voor onze voorouders, die, desniettegenstaande, even goede oogen als wij hadden. Dit Kasteel, nevens de woning en de goederen, daaraan behoorende, heeft een Bisschop van Durham aan de vervulling van de behoeften zijner broederen gewijd. De uitvoerder van zijnen laatsten wil heeft een grooten vierkanten toren, een gedenkteeken van de tijden der Normannen, laten herbouwen en ten voegzamen gebruike gereed maken. Het bovenste gedeelte is een welvoorziene korenzolder, waarvan de behoeftigen, in tijden van gebrek, tot een zeer lagen prijs voorzien worden. De tweede verdieping bevat kamers, van dertig slaapplaatsen voorzien, bestemd ten behoeve der ongelukkigen, die op deze kust schipbreuk lijden. Wanneer het stormt, worden er patroeljes langs de kusten gezonden tot op een asstand van acht mijlen, om te vernemen, of er ook op zee schepen in nood zijn; en om de kustbewoners te verwittigen, dat hunne vereenigde hulp gevorderd wordt, heeft de weldadige Bisschop bevolen, dat er een stuk geschut, boven op den toren geplaatst, zoude gelost worden, en dat door het meerder of minder getal schoten de plaatsen zouden worden aangewezen, alwaar schepen in nood zijn. Aldus worden de kustbewoners in een oogenblik gewaarschuwd, wat zij te doen hebben. Daarenboven zoekt men niet slechts de menschen, maar ook de schepen te behouden; ten dien einde is er altijd de noodige toestel voorhanden, om
dezelve voor schipbreuk te behoeden. Men heeft mij verzekerd, dat duizenden ongelukkigen, in deze gevaarlijke vaarwaters gered, de nagedachtenis des weldadigen Bisschops zegenden, die, zints lang, in het graf sluimert. En ook ik, hoewel ik zijne hulp niet noodig had gehad, zegende zijne gedachtenis, en voelde mijne oogen van tranen overloopen, terwijl ik van

{==83==} {>>pagina-aanduiding<<}
boven uit de ramen der zaal mijn gezigt nederwaarts sloeg op de klippen beneden aan de rots, alwaar de zee vreesselijk brandde.
Niet verre van Berwick, aan de grenzen van Schotland, verdreef eene pijnlijke herinnering deze zachte gewaarwordingen, op het gezigt van den heuvel Hatydon, alwaar de Saxen, in hunnen optogt ter hulpe van de belegerde stad, door eduard den III geslagen werden. De bevelhebber had beloofd, de stad te zullen overgeven na verloop van veertien dagen, indien hij in dien tusschentijd geenen onderstand ontving; tot gijzelaar had hij zijnen eigen Zoon in 's vijands handen gesteld. Den tijd, bij het Verdrag bepaald, verstreken zijnde, weigerde de bevelhebber, seton genaamd, aan de gestelde voorwaarden te voldoen, en zag, boven van den stadsmuur, met de ongevoeligheid van een aloud Romein, zijnen Zoon door beulshanden ombrengen.
Nabij Coldingham lag voormaals een Klooster, voor ongeveer duizend jaren vermaard door de voorbeeldige kuischheid zijner bewoneressen. Deze vrome geestelijke dochters, uit vreeze dat de Denen inbreuk zouden maken op de trouwe, welke zij haren hemelschen bruidegom beloofd hadden, sneden allen zich neus en lippen af. Duur kwam dit moedig bedrijf de geestelijken te staan: want de woeste overwinnaars het Klooster in brand hebbende gestoken, werden zij allen eene prooi der vlammen. Hare kuische ijver, dank zij den hemel! vindt heden geene navolging.
Beneden Cartonheuvel, digt bij Edimburg, ligt eene diepe vallei, in welke voormaals twee schouwspelen van verschillenden aard vertoond werden, welke de verbeelding den reiziger nog heden vertegenwoordigt; men verbrandde aldaar tooveressen, en men hield er steekspelen. Ik heb eene anekdote hooren verhalen, die bewijst, dat onder de laatstgenoemde feesten zich ook bij wijlen een weinig tooverij mengde. De Graaf bothwell, op zekeren dag in vollen galop naar den ring stekende, trof het hart van maria stuart!
In het meer Lochleven heb ik een eiland gezien, op hetwelk die ongelukkige Koningin gevangen heeft gezeten. Men ziet er nog oude torens, door wier ramen zij ongetwijfeld dikmaals met hare oogen om den geliefden douglas heeft geroepen, die haar redder was.

{==84==} {>>pagina-aanduiding<<}
Eenige Historieschrijvers beweren, dat hij door de aanbieding van de juweelen der Koninginne zich had laten omkoopen; doch deze oude lieden bedachten niet, dat, voor een jong en vurig man als douglas, twee schoone ongen de schitterendste van alle edele gesteenten zijn.
Indien men een naauwkeurig denkbeeld wil hebben van het vermogen der schoone Vrouwen, moet men die bekoorlijke sekse elders dan op de kusten van Cothnest gezien hebben. Men bereidt hier, van een mengsel van kalksteen, turf en zeeplanten, een mest, welken de vrouwen al zuchtende op haren rug naar de velden dragen, in manden, welke hare souvereine meesters door middel van vorken zoo zwaar beladen als zij kunnen. Niet zeer behagelijk is het vertoon van een vijftig- of zestigtal ellendige vrouwen, achter elkander loopende, of liever kruipende, allen onder een zwaren last gekromd.
De ommelanden van Netherby bestaan uit een groot moeras, welk men heeft droog gemaakt en bebouwd. Iet bijzonders gebeurde hier, nu vijf-en-dertig jaren verleden; het moeras Solway (Solwaymoor), hoewel hooger liggende dan de bebouwde landen, diende zints lang tot eene kom voor de stilstaande wateren, welke zich aldaar verzamelden, en met eene korst overtrokken, waaruit eene soort van turf ontstond. De boeren deden er hun voordeel mede; maar, door aanhoudend graven, werd de korst allengskens dunner; een zware regen vernietigde eindelijk dezelve, en deed de slibberige wateren uit hunne schuilplaats te voorschijn komen. Een landman, digt bij het moeras woonachtig, hoorde, op zekeren nacht, in de maand November, een ongewoon gedruisch; met een lantaren gaat hij naar buiten, en ziet een klomp dik en zwart water zijne woning naderen; hij geeft een gil; het geheele huis is ontsteld; zonder tijdverzuim bergen eenigen zich geheel naakt; anderen worden door het slibberig water in hunne bedden verrast; naauwelijks hebben zij den tijd om op het dak te klimmen; aldaar hooren zij, in het midden van een duisteren nacht, een verward gedruisch, schrikwekkende sissingen, en zij verbeelden zich, dat de geheele aarde met slijk bedekt is. Aldus brengen zij, in den grootsten angst, het overige van den nacht door, tot dat zij, met het aanbreken van den dag, uit

{==85==} {>>pagina-aanduiding<<}
hunnen gevaarlijken stand, niet zonder groote zwarigheden, verlost worden. Nu zag men vierhonderd morgens goed land met slibber bedekt, om verre geworpene en tot aan het dak overstroomde huizen, verdronken vee, de grensscheidingen der velden weggespoeld, eindelijk de geheele vallei in een zwart meer, en het moeras zelve in eene diepe waterkom veranderd!
In het Kasteel van Langholm zag ik een zonderling werktuig, waarvan men bij ouds zich bediende om de kwade tongen te straffen; het is eene soort van ring, die om het hoofd des kwaadsprekers naauwkeurig sluit, terwijl de punt van een zeer scherp ijzer naar binnen in den mond steekt, en het schuldige deel doorboort.
In het Graafschap Renfrow ligt eene zeer onaangename stad, Paisley genaamd, alwaar, voor zeventig of tachtig jaren, eene achtenswaardige Vrouw woonde, wier naam verdient, bij de nakomelingschap gedacht te worden. Mejuffrouw wittar (zoo heette zij) had uit Holland verscheiden gereedschappen overgebragt om garen te bereiden, door middel van welke zij in haar gezin eene kleine fabrijk aanleide. De buren, door nieuwsgierigheid gelokt, bleven niet in gebreke om hare nijverheid te bewonderen en na te volgen; zij lieten zich door haar onderrigten, en tegenwoordig wordt in deze, voormaals zoo armoedige stad, jaarlijks voor vijftigduizend ponden sterlings wit garen bereid. Deze tak van nijverheid, door een gedeelte van Schotland verspreid, is aldaar hoogst belangrijk geworden.
Laten wij nu naar de Hebrides-eilanden oversteken. De opgezetenen leiden aldaar een ellendig leven; dit belet niet, dat zij een hoogen ouderdom bereiken; op het klein eiland Jura ziet men dikmaals grijsaards van negentig jaren het zwaarste werk verrigten. Zekere gillour mac-iren bereikte een veel hooger ouderdom dan de vermaarde thomas parr: want in zijn eigen huis heeft hij honderd tachtig maal het Kersfeest gevierd. Op het eiland Ilay slaat men nog veel geloof aan betooveringen en waarzeggerijen. Een ongelukkig minnaar tracht zich op zijnen gelukkigen medevrijer op dezelfde wijze te wreken als de herder alphesibeus bij virgilius; hij leide drie knoopen in drie draden van verschillende kleuren, en, bij elken

{==86==} {>>pagina-aanduiding<<}
knoop, deed hij eene bede, om op zijnen medevrijer alle de schande te doen nederdalen, die eenen jongen echtgenoot kan grieven; doch deze wreekte zich door eene tegenbetoovering, welke hij meende dat niet mislukken konde, leggende een stuk gelds op den linker voet, en zich voor het Altaar plaatsende met een uitgetrokken schoen. Op het eiland Colonsay was voormaals een Heilige, columba genaamd, zeer berucht: den Heilige daar gelaten; doch gewisselijk was die columba niet zeer beminnelijk: want zoo afkeerig was hij van de schoone sekse, dat hij zelfs niet gedoogde dat eene Koe zijne kuische woning naderde. De wonderen der natuur te Staffa ga ik met stilzwijgen voorbij; iedereen kent dezelve; en indien al iemand dezelve niet kende, zoude ik er niet van willen spreken: want wie zoude deze prachtige tooneelen durven beschrijven?
Het geheele land rondom Inverness werd, nu tusschen de zestig en zeventig jaren verleden, van roovers bewoond. Zij waren op hunne wijze fatsoenlijke lieden, biddende God, eer zij op een plondertogt uitgingen, dat hij hun een rijken buit wilde geven, en hunnen eed getrouw houdende. Elk hunner had zijnen eigen eed; de eene zwoer bij zijnen dolk, een andere bij zijne sabel, een derde bij den Bijbel; den eed alleen, welken ieder deed, hield hij. Voor het overige waren zij zeer herbergzaam; men konde zich op hun verlaten, nadat men zich aan hunne bescheidenheid had overgegeven.
De connedies, twee roovers van deze bende, namen den Pretendent in hunne bescherming, en verrieden hem niet, hoewel er een zeer hooge prijs op zijn hoofd gesteld was. Dikmaals roofden zij voor hem, en plonderden op zekeren dag de toerusting van een Engelsch' Generaal, alleen met oogmerk om hem schoon linnen te bezorgen. Lang daarna werd een van hun, welken geene dertig duizend ponden sterlings hadden kunnen verleiden, gehangen, omdat hij eene Koe had gestolen!
Trouweloosheid was, onder deze roovers, eene ongehoorde misdaad, die met den dood gestraft werd. Hun opperhoofd had zijne raden en onderbevelhebbers. Veel vermogt op hun de welsprekendheid. Indien iemand aan de betaling van de schuld van een rijk man niet konde komen,

{==87==} {>>pagina-aanduiding<<}
was hij geregtigd om voor zoo veel die schuld bedroeg hem vee te ontstelen; en nadat hij zijnen roof in zekerheid had gebragt, was hij verpligt, daarvan opgave te doen aan het opperhoofd, en hem alles ter hand stellen, indien men hem niet op eene andere wijze voldeed. Deze plondergeest was een gevolg der aanhoudende oorlogen, welke de opperhoofden van verschillende aanhangen in die afgelegene oorden onderling voerden; zij duurden zoo lang, tot dat cromwell, door eene regtmatige strengheid, de rust in het land herstelde.

(Het slot hierna.)





Brief van eenen menschenvriend aan heeren letteroefenaars, over den wedloop op schaatsen, door vrouwen, om een gouden oorijzer, gehouden in januarij 1809, in de steden Leeuwarden en Groningen, en in den dorpe Zuidbroek.

Mijne Heeren!

Wanneer eene Rijdpartij op Schaatsen, in Februarij 1805, ter behaling van het uitgeloofd Gouden Oorijzer, te Leeuwarden, door gehuwde zoo wel als ongehuwde Vrouwen, geschiedde, rekende ik dit IJsvermaak, gelijk men het noemde, eene ernstige, veel minder openbare toetse van het nadenkend verstand onwaardig; zag het aan voor den uitvloed eener vrolijke, doch onbezonnen luim van weinige Rijken, die althans geene gezette berisping verdiende, en vleide mij, deze Gebeurtenis, hoezeer door eenen grooten zamenvloed van menschen en de uitgave eener Plaat vereeuwigd, zoude niet ligtelijk herhaald worden bij eenen volgenden strengen winter. Ik bedroog mij echter te dezen: dit zonderling en verderfelijk spel, den naam eener Uitspanninge in onze verlichte tijden onwaardig, heeft men bij de duurzame en felle vorst, in Januarij dezes jaars, niet alleen in reeds gemelde Stad, maar ook te Groningen en in het aanzienlijk Dorp Zuidbroek, met er daad hernieuwd; alleen, voor zoo veel ik wete, zijn ditwerf geene gehuwde Vrouwen tot de mededinging toegelaten. De ophef nu en loftuiting, waarmede men, in onze Dagbladen, deze Wedloopen vermeld, en niet zonder aanprijzing, onder den bedriegelijken titel van een waarlijk Nationaal ver-
{==88==} {>>pagina-aanduiding<<}
maak, heeft zoeken te billijken; deszelfs herhaling en uitbreiding in het Noorderdeel van ons Vaderland; en eindelijk het blijkbaar bewijs, hoe weinig onze Heeren der fatsoenlijke wereld nadenken over hunne verlustigingen en het werk hunner grilzieke luimen: dit alles noopt mij de pen op te vatten, en voor dit mijn geschrijf eene plaats te verzoeken in Uw geacht Maandwerk. Te zeer toch ben ik een Vriend der beminnelijke Sekse, en van onze frissche Landjeugd, dat ik mij harer niet zoude aantrekken; dat ik de minvermogenden onder dezelve (welke eene dwaze eerzucht, of, om beter te zeggen, hare zwakheid voor een gouden oorijzer en andere
kostbaarheden wegsleepte, om hare gezondheid in de waagschaal te stellen, en tevens zich bloot te geven aan gevaar van nog ergeren aard) nalaten kan, voortaan, zoo mogelijk, te ontrukken aan eene zoo verderfelijke verzoeking, als haar de ijdelheid spande. Is het noodig dat ik, om dit doel te treffen, onze zich noemende Liefhebbers der Meisjes en van het IJsvermaak eenigzins te hard aan boord kome, ik hoop daarvoor verschooning te erlangen uit achting voor dat beminnenswaardig deel onzer Landgenooten, die van sommigen hunner welligt weinig beter geliefd worden, dan door de kat het muisje, waarmede zij dartelt. Denkt echter niet, Mijne Heeren! dat ik ten oogmerk heb, naar den toon der mode in de grootere Steden van Holland, of uit eene overdreven zedekunde, het schaatsrijden af te keuren, het zij van onze Boerendochters, het zij ook van onze Jufferschap en min aanzienlijke Vrouwen in ons gewest. Voor haar, door de weelde niet ontzenuwd, door geene verwijfde opvoeding bedorven, acht ik die gezonde ligchaamsbeweging, met matiging van ijver en onder gepaste voorzorgen verrigt, eerder heilzaam en aanprijzenswaardig, dan verachtelijk of laag. Trouwens in een Land met water zoo doorsneden als het onze, en waar bovendien het reizen in den winter voor de meesten onmogelijk, voor anderen hoogst lastig is, moet, uit den aard der zaak zelve, dit Nationaal vermaak en behoefte tevens stand houden, tegen alle vooroordeelen en bedillingen aan. Maar juist hierom is de uitvlugt ijdel, die voorwendt dat men deze oefening onder de Vrouwen hebbe aan te kweeken, door prijs te stellen op hare vaardigheid in dezelve. Immers, gelijk een oude Dichter aanmerkt,

Hetgeen van zelve wast, behoeft men niet te zaaijen. 

Overigens, daar toch de Wedloop plaats greep, wil ik niet ontveinzen, met verbazing, en niet zonder eenig genoegen, dat uit verwondering opwelt, de snelheid, vaardigheid en kracht aanschouwd te hebben, waarmede althans de beste Rijdsters, binnen weinige sekonden, hare baan afleiden: hoe-
{==89==} {>>pagina-aanduiding<<}
wel ik nu bijkans over mijne nieuwsgierigheid mij schame, en het gezegde van ovidius geduriglijk voor mijnen geest zweeft:

Cur aliquid vidi, cur noxia lumina feci. 

Intusschen vereischt de onzijdigheid van mij, dit regt te laten wedervaren aan Heeren Beleggers van het waarlijk wreed vermaak, dat zij tegen het verkleumen der onbezonnen Mededingsters naar het uitgeloofd sieraad alle vereischte zorge droegen, en deswege haren dank verdiend hebben. Dan laat ik ter zake komen. Toegestaan het zij voor eene enkele reize geoorloofd, of verschoonlijk, ter Volksuitspanning bij eenen strengen winter, den Wedloop van Mannen op Schaatsen door kracht van geschenken aan te moedigen en te laten verrigten. Dezen ten minste, aan zwaarderen arbeid gewoon, en van de Natuur zelve sterk gespierd, schijnen ons voor zulke vermoeijenis eenigzins berekend. Bij stilstand van nuttiger werk door nijpende koude mag voor hun al verders die forsche ligchaamsoefening niet onvoordeelig zijn: en kan het ook zijne waarde hebben, dat zij, in dringende bezigheden, of wel eens tot hulp van ongelukkigen in dreigenden nood, zich met de meest mogelijke snelheid eenen weg weten te banen over het ijs. Maar welk eene onbedachtzaamheid, ontbloot van allen gevoel, is het niet, tot zulk een moordend spel de zwakkere Kunne op te winden, door blinkend goud en sieraadjen te verlokken? - Vrouwen, welker bestemming is voor het huisselijk leven en tot de moederlijke zorgen, hebben geen genoegen, geen heil te hopen, wanneer zij buiten haren stillen kring gerukt worden. Zij mogen tot geen prijs, tegen de wet der Scheppinge aan, tot overspanning van kracht en geweldiger bewegingen aangezet worden door onze Sekse, geroepen tot hare bescherming en hulpe. Zedige en eenvoudige Landmeisjes op te roepen tot zoo onzalig spel, is beneden het karakter van weldenkenden. Schaamte verbiedt, dat onze burgerlijke Landdochters, in het openbaar, ten aanzien van duizenden staroogende aanschouwers uit beide seksen, alle de bovenkleederen afleggen, om eenen Wedloop aan te vangen, waarbij hare gezondheid bovendien gevaar kan lijden, en alle bevalligheid van haar ligchaam zich gansch ongunstig zal
vertoonen. Of belooft misschien gezegde oesening haar eenig beter uitzigt tot een gelukkig huwelijk, en zullen zij, in dezen uitmuntende, zich meer lievenswaardig voordoen bij Ouders, Naastbestaanden of Minnaars? Dwaze, die zich hiermede vleit! uitgezonderd misschien de zeer weinige, die men bekroonde. Edoch men stelle hiertegen de bedenkelijke gemeenzaamheid en verkeering onzer hupsche Landmeisjes, wier gelaat en schoonheid dezen of genen wulp-
{==90==} {>>pagina-aanduiding<<}
schen Stedeling bij den Wedloop behaagde: en wie berekent de zedelijke wanordes en deerlijke onheilen, die van daar voor dezelve ontstaan kunnen? maar welke ik, hoezeer zij zich aan mij in een duister verschiet voordoen, niet van daar behoef voor den dag te halen en op den voorgrond te stellen. Hoe het zij, de kieschheid van Grieken en Romeinen, en van geene beschaafde Natie ter wereld, heeft immer aan Vrouwen toegelaten, in het worstelperk of de renbane naar den prijs te dingen. En zouden wij des roem dragen op onze schande? het IJsvermaak, tegen den kreet der rede en gevoel van menschelijkheid, met teedere Vrouwen aangerigt, onder den vereerenden titel van Volksuitspanningen rangschikken? Liever wisschen wij den dag onzer dwaasheid voor altoos uit onze Jaarboeken, en verachten wij den vleijer, die zulken naam misbruiken durfde; liever verbannen wij voor het toekomende dit gruwzaam spel, als een rampzalig overblijfsel van barbaarschheid, gelijk het is en verdient genoemd te worden. Verontwaardiging, dit gevoel en belijd ik, doet mijne borst ontgloeijen: en wie zoude ook een tooneel als dit in zijne afzondering koelzinnig nadenken kunnen? Een tweetal wintersche namiddagen was er noodig, wegens den toevloed van mededingsters naar den prijs, om dezen wreeden kamp te voleindigen: ruim honderdmalen moest van haar de baan worden afgeloopen en langs geijld, alvorens de schrikkelijke en laatste zegepraal konde behaald worden. Welk eene persing der scherpe winterlucht
op hare longen; welke overmatige bewegingen, of liever zigtbare verwringingen en folteringen van een teeder ligchaamsgestel; welke inwendige spanning der spieren, en verhaasten omloop, of jagen des bloeds en der vochten, door de aderen en zwakkere vaten, hadden alzoo niet de arme Meisjes te verduren, die haren eigen gevaarvollen toestand niet inzagen of kenden! Ik zwijg den hevigen schok van menschelijke driften, die daarenboven het kloppend hart en den zwoegenden boezem, vooral der laatste naijverige Wedloopsters, zal ontroerd hebben. De meesten van haar mogen van de uitgestane vermoeijenissen, wegens hare ligchaamssterkte, vaag der jeugd, en welberaamde voorzorgen, geenen blijkbaren hinder ontwaard, geen dadelijk nadeel ondervonden hebben; maar is er iemand, die het verzekeren durft en kan, dat allen de gevolgen van den heilloozen wedstrijd, die bij dezen of genen althans zich laten duchten, geheellijk ontgaan zullen? Verkeerde maagdelijke schaamte of onkunde ontveinzen welligt en verbergen den hinder, dien het ligchaam ontving uit verrukking of geweld aan de teederste deelen toegebragt. Een kwijnend leven en verlies der bloeijendste gezondheid, de wrange vrucht van overspande krachten, openbaart zich mogelijk eerst in latere jaren, wordt bewimpeld, ontveinsd, bedekt, bij de vergeten armoede ligt

{==91==} {>>pagina-aanduiding<<}
doodelijk, en voorzeker noode toegeschreven aan de wezenlijke bron van het moorddadig IJsvermaak. Wat hiervan zij, onder het nastaren op dat tooneel, ontroert mij de bloote vreeze zelfs, dat de onbezonnenheid van een der lievenswaardige Landmeisjes, het zij eene jammerlijke verminking, het zij eene gekrenkte welvaart, het zij de zaden eenes ontijdigen of verhaasten doods, daaruit zoude weggedragen, of bij hetzelve gescheept hebben: en dadelijk zie ik de genoten vreugde in een tooneel van rouw en akeligheid veranderd. Of heeft reeds ergens (zoo wij vernemen) eene bloedbraking, of een ander soortgelijk of even deerniswaardig toeval, eene der Wedloopsters, kort na het buitensporig ijveren, overvallen? Ziet daar dan de vergelding; ziet daar den prijs, welken de kwistige Liefhebbers der Sekse en van het hardrijden, ten koste van hun verlokkend goud gekocht, en op hunne beurt behaald hebben! - Dan, schuiven wij het gordijn voor deze onheilen; ik heb genoeg gezegd, om, wordt zulks noodig, het gezag der Hooge Landsbestuurders, of van den Koning, in te roepen ter stuiting van dit wreedaardig spel. Inmiddels vleije ik mij, dat dusdanige tusschenkomst des Gezags in dezen overbodig, en mogten mijne letteren toereikende zijn, om de oogen onzer Voorstanders en aanzienlijke Begunstigers te openen voor het ongepaste en verderfelijke dezer vrijmoedig gegispte Wedloopen.
Dat men zich dan vergenoege met onze Vriesche en Groninger Paarden om eenen prijs te laten harddraven, maar geen paardenwerk verge van onze Vrouwen, of daartoe voortaan niet weder onze beminnelijke Landmeisjes of vlugge Schaatsrijdsters verlage!
In verwachting dat Uwlieder oordeel, Heeren Schrijvers der Letteroefeningen! in dezen niet van het mijne verschillen zoude, wenschte ik mij van den invloed van Uw Maandwerk te bedienen, almede om hierdoor aan mijn opstel te meerder klem te geven. Voldoet aan dit verlangen, en zijt verzekerd dat ik mij met hoogachting mag noemen,

Mijne Heeren!

Den 1 Februarij
1809.
Uw Vriend en Lezer

Philanthrope.







{==92==} {>>pagina-aanduiding<<}

Brief van A. Schrage, te Amsterdam, aan G.J. van Wij, te Arnhem, met antwoord van den laatsten aan eerstgemelden kunstvriend.

Wel Ed. Heer!

Onze oude Vriendschap mij herinnerende, kan ik niet afzijn, ons veeljarig stilzwijgen bij deze gelegenheid af te breken.
Men heeft mij stellig verzekerd, dat alhier Vrouwen van onderscheiding aan de behandeling des Kankers gestorven zijn, en dat UEd. dezelve bediend heeft, enz. Anderen willen, dat de aanleidende oorzaak van Warendorf of van elders afkomstig zij. Wat hiervan zij, gelief mij zulks in antwoord dezes mede te deelen; UEd. zal mij verpligten.
De reden van dit mijn verzoek is deze: Ik wilde, in druk, aan UEd. eene belangrijke ontdekking omtrent de genezing des Kankers mededeelen. Ik achtze uwer aandacht waardig; echter blijft de vraag over, of U dit aangenaam zijn zoude? Ik denk ja; te meer, daar wij er voor 30 jaren prijswaardig over gehandeld hebben, dunkt mij dat ons er het uitsluitend regt van toekomt, om er nog eens, ouder, over te praten.
Heb dan de goedheid, mij nopens het een en het ander nader onderrigt te doen toekomen, en mij met uwe waarde letteren te vereeren: de zaak, nog levendig, vereischt, dat men ze niet laat sterven.
In die verwachting heb ik de eer met de innigste gevoelens van hoogachtinge te zijn,

Wel Ed. Heer!

UEd. D.W. Dienaar en Vriend

a. schrage.
Amsterdam,
20 Januarij 1809.

Wel Ed. Heer en Vriend!

Door UEd. tot herdenking aan onze oude Vriendschap opgewekt, vat ik, met innige gevoelens van hoogachtinge voor uw' persoon, en met blijde herinnering aan voormalig zoo nuttig als leerzaam en amicaal verkeer, aanstonds de pen op, ter beantwoording van uwen zoo aangenamen als vriendschapverlevendigenden Brief, en beginne terstond ad rem.

{==93==} {>>pagina-aanduiding<<}

Niemand beter, dan UEd. paste het, om zich nopens de Kankerbehandeling met het Arsenicum te informeren, op gronden door UEd. aan mij geallegeerd, en ik gevoel ook, dat de zaak, nog levendig, vereischt, dat men ze niet laat sterven. Ik zal ook niet in gebreke blijven, om er het mijne van te zeggen, en zal gaarne zien, dat gij voorgaat, en uw plan spoedig ten uitvoer brengt. Immers, daar mij uwe kunde ter besteding van nuttige voortbrengselen, tot heil van het menschdom, van ouds bekend is, vertrouwe ik zulks volkomen aan uwe welberadene uitvoering.
Gaarne wilde ik de gevallen, schijnbaar door UEd. bedoeld, zoo wel als andere, onder mijne arsenicale behandeling, ter beproeving van genezing, zich bevonden hebbende, niet persoonlijk aangeroerd hebben, voor dat ik het middel zelve, volgens mijne belofte in de Algemeene Vaderlandsche Letteroefeningen voor 1807. No. XIII, zal medegedeeld hebben, gelijk zulks denkelijk binnen kort staat te gebeuren.
De gelukkig geslaagde gevallen van genezingen zullen U reeds uit den Letterbode, als ook uit latere Letteroefeningen en Dagbladen, bekend geworden zijn, en van nog andere, in latere tijden, zal in 't vervolg blijken.
Die gene, welke gedurende de behandeling bezweken, troffen zulk een ongelukkigen uitslag, zoo als er vele onder uwe, mijne en anderer behandelingen, of operatie, bezweken zijn, en tot aan den afloop der tijden bezwijken zullen, aan toevallen, uit verzwakking of gebrek aan krachten ontstaande, of door andere bijkomende onverwachte of onberekenbare toevallen, ook zelfs na weggenomene Kankergezwellen door het mes; maar de zoodanige, die eene genoegzame hoeveelheid Kina, volgens mijn voorschrift, onverhinderd hebben kunnen en willen doorgebruiken, zonder door bijkomende toevallen gestoord te worden, vooral naar mijne juiste opgave ter behandelingswijze naauwkeurig behandeld zijn geworden, hebben veelal gelukkige uitwerkingen ondervonden. Maar, daar men tegen mijn uitdrukkelijk bevel aan gehandeld heeft, mij nopens de behandelingswijze niet gedurig, zoo als vooraf bepaald was, geraadpleegd, of daar men onbedacht, en zonder mij deswege te raadplegen, laxeer- of purgeermiddelen toegediend heeft, daar laat ik aan uw doorzigtig oordeel te beslissen, wat van zulke behandelingen het gevolg zijn moest.
Onder de reeds bekende wel uitgevallene beproevingen, met betrekking tot de arsenicale pleister-aanlegging, of die nog volgen zullen, kan ik niet voorbij, eene derzelve aan te roeren; het is de Kankerbehandeling met het door mij toegezonden Kankermiddel aan den alom bekenden, ervarenen en met regt beroemden Leydschen Heelarts logger. Het berigt van gemelden Kunstvriend luidt als volgt:

{==94==} {>>pagina-aanduiding<<}

‘In mijnen laatsten beloofde ik Uw Ed. dadelijk kennis te zullen geven, als het Kankergezwel van Mejuffrouw S., in den Haag, zoude zijn uitgevallen; en nu kan ik Uw Ed. het aangenaam berigt mededeelen, dat zulks Vrijdag l.l. eindelijk gebeurd is, omtrent vijf maanden na het aanleggen der eerste pleister.
Den volgenden dag, Zaturdag l.l., ben ik daarop in den Haag geweest, om, met de Heeren mirandole en kappel, de zweer te bezigtigen, en te raadplegen over de volgende behandeling.
De Lijderesse bevindt zich krachtig, zonder koorts, en sedert de uitvalling van het gezwel bijna zonder pijn.
Het gezwel is er in zijn geheel uitgevallen en gaaf, zoo dat wij door het naauwkeurigst onderzoek niet hebben kunnen ontdekken, dat er iets van is overgebleven. Het weegt zeven en een half lood, en is in deszelfs midden twee duimen dik.
De zweer heeft ook een zeer gunstig aanzien, en is aanmerkelijk minder diep, dan wij verwacht hadden; in één woord, alles schijnt zeer veel uitzigt op genezing te geven. Wij zullen, daar wij nu zullen voortgaan om volgens uw voorschrift de genezing te bevorderen, niet nalaten, het verdere beloop van dit geval aan Uw Ed. mede te deelen.
Na complimenten van de gemelde Heeren, en van de Lijderesse, die nu enkel dankbaarheid en vreugde is, heb ik de eer te zijn,’ enz.

‘Leyden,
26 December 1808.’
(get.)
‘j. logger.’

Het arsenicaal Kankermiddel van den Heere katzenberger, door mij opgespoord, heb ik, met bedoeling om der Maatschappije voordeel te doen, beproefd, ben in vele gevallen geslaagd, in andere mislukt, maar uit allen blijkt, dat het middel der verdere beproeving waardig blijft, ook dewijl mij uit een' Brief, geteekend Parijs den 13 October 1807, van een' mijner Kunstvrienden, gebleken is, dat, te Parijs, in de Hospice de l'Ecole de Medicine, door den Heer du bois, wanneer de Borstkanker, na de Operatie, gelijk veeltijds gebeurt, weder opwelt, eene arsenicale pap, welke men zeer dik op de kankerachtige uitwassen strijkt, gebruikt wordt. De bestanddeelen van die pap zijn als volgt: Arsenic. alb. Ʒβ. Cinnabar nativ. ℥j. Sang. Dracon. ℥β. waarvan men met water eene pap maakt.
Nu, Amice! dit ten uwen gebruike. Ga voort met nuttig te zijn door uwe Schriften, en wacht niet op mij naar meerdere suppeditering van Heelkundige gevallen, die U misschien tot meerdere mededeelingen aanleiding geven kon-
{==95==} {>>pagina-aanduiding<<}
den. Ik heb er vele in het hoofd, maar nog niet in orde kunnen boeken, uit gebrek aan tijd, als anderzins. Intusschen ben ik zeer verheugd met onze weder verlevendigde oude Vriendschap; en niets zal mij aangenamer zijn, dan dezelve nu onderling en op den duur verlevendigd te zien blijven; in die hoop teeken ik mij in haast, doch als te voren met ware hoogachting,

Uwen welmeenenden Vriend

g.j. van wij.
Arnhem,
21 Januarij 1809.

Gierigheid.

Eene Idylle.

(Uit het Fransch.)

Alcander! ziet gij deze treurige Cipressenboomen in eenen kring geplant, en die heerlijke Grafnaald in de donkere nis, gevormd door de overhangende takken? Ziet gij deze schoone Standbeelden van wit marmer, en de heerlijke Balustrade, die dit Grafteeken omringt? Gisteren werd het overschot van euclio herwaarts gebragt, met groote lijkpracht, en nedergezet in die stille verblijfplaats des Doods.
Hoe! riep alcander vol verwondering uit, zoo veel schats te koste gelegd voor den verachtelijksten Gierigaard! Hij heeft zeker dan op den Dag zijner Begrafenisse alleen meer besteed, dan in zijn geheele Leven!
Gij hebt mis - euclio leefde gierig, hij stierf gierig, en ongetwijfeld is zijne schim, onder dit prachtig Grafgevaarte, nog misnoegd over die verspilling! Doch hij stierf zonder Uitersten Wil. Niets kon hem bewegen tot het uitspreken der woorden: Ik geef en bespreek. - Een verre Bloedverwant, de kwistige timogenes, is de éénige Erfgenaam van zijne onnoemelijke schatten; en dit is het eerste gebruik, 't welk hij er van maakt.
Ik kan dit Grafgevaarte niet beschouwen, zonder mij te verbeelden, dat ik eene goeddadige stem hoor uit het midden van het geboomte, dezen heilzamen raad gevende: ‘Hier rust een Dwaas, die overvloed van schatten bezat, doch dezelve nimmer gebruikte. Wees wijzer dan hij!’
Zeg mij dan, waarde alcander! kunt gij begrijpen, welk eene gelukzaligheid er kan gelegen zijn in het ophoopen van

{==96==} {>>pagina-aanduiding<<}
Rijkdommen? - in de schatten aan te merken als heiligdommen, nooit aan te roeren, of als schilderijen, alleen voor 't oog geschikt? - in de zachtste neigingen der Nature, met alle gezellige Genegenheden, Gezondheid, en Leven, aan deze onverzaadbare drift op te offeren? - in elk bedrijf, elk woord, elke houding, als 't ware, met den stempel der Gierigheid te teekenen? - in nimmer zich te vertoonen, dan met een versleten kleed omhangen? - in op zichzelven te leven met een hart, harder dan staal? - in zijne dagen te slijten vol angstige vreeze, schromende voor Brand, Dieven, Dienstboden, en zelfs voor Bloedverwanten? - in nooit rijk te wezen door 't geen men bezit, en steeds arm door 't geen men begeert? - in te leven, zonder ooit de aangename aandoening te smaken van te beminnen, of in staat te zijn om te zeggen: Ik word bemind? - Ongelukkige euclio! de Gierigheid, aan welke gij ter prooije strekte, heeft het ongelijk, door u der Maatschappije aangedaan, gewroken. Gij hebt dezelve maar één troostend vermaak geschonken - dat van sterven. De dag, die u van uwen opeengestapelden goudschat afrukte, was een Vreugdedag voor uwe Medeburgers, en zij plengden geen enkelen traan op uwe Grafzerk. - Dat wij deze dwingelandsche Ondeugd aan den haat en de verfoeijing des Menschdoms overgeven!
Gelukkig de wijze Man, die zijne Schatten dienstbaar doet zijn aan zijne Deugden! Wat hij aan Dwaasheid en Ondeugd ontzegt, geeft hij, zonder des in twijfel te hangen, aan de Natuur, aan zijnen Rang, en aan de Pligten, welke dezen voorschrijven. Wat zou hem verhinderen, om de liefelijke geuren, die de zachte windjes van elk bloempje hem toewaaijen, in te ademen? Wat zijne aandacht aftrekken van het lustig groen geboomte, terwijl hij luistert naar den zang der schelle Nachtegalen? Waarom zou hij den verlustigenden Beker niet opvatten? Waarom het leerzaam Tooneel niet bijwonen? Waarom den vervrolijkenden Dans weigeren? - Zijne Vermaken, door een verfijnden smaak vol verscheidenheids, zijn ook anderen nuttig. Hij bouwt een prachtig Huis; hij versiert zijnen Hof met de aangenaamste Plantaadjen, Grotten en Watervallen. Deze zijn zijdelingsche kanalen, die welvaart doen toestroomen tot den vernuftigen Kunstenaar, den onvermoeiden Arbeider, en den anderzins Behoeftigen.
Ach, mijn waarde alcander! met welk een genoegen lees en herlees ik de woorden, boven den ingang van mijne Grot geschreven: de menschen zijn alleen gelukkig in evenredigheid van hunne neiging om goed te doen; de billijke natuur beloont de grootste pligten met de grootste vermaken.







{==97==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Hulde der vriendschap aan de nagedachtenis eenes voor lang gestorvenen, of levensberigt van den eerwaardigen Cornelius Nozeman,

weleer Leeraar der Christelijke Remonstrantsche Gemeenten van Alkmaar, Haarlam en Rotterdam, overleden te Moordrecht, in den jare 1786.

Indien de geleerde wereld van tijd tot tijd overladen wordt met Levensberigten van zulken, die, hoewel misschien niet geheel ontbloot van verdiensten, toch door niets uitmunteden, hetwelk hen op eene vereerende gedachtenis bij de nakomelingschap zonderlinge aanspraak kon doen maken, somtijds echter blijft zij verstoken van genoegzame narigten omtrent mannen, welken men onderstellen moet, dat zij gaarne nader, dan bij hunne bloote namen, kennen zou, welke zich, door hunne verdienstelijke werken, beroemd gemaakt hebben, en welke aan de genen, die hen overleefden, de schuld hadden opgelegd, om hun, na hunnen dood, die soort van vermaardheid te bezorgen, welke zij zichzelven niet geven konden, omdat zij van zichzelven niet mogten spreken. Onder deze laatsten behoort onbetwistbaar de man, aan wiens nagedachtenis hier de hand der vriendschap de hulde biedt, welke zij van bekwamer, bevoegder en met lof bekende Schrijvers, voorlang, veel krachtiger en welsprekender, doch he-
{==98==} {>>pagina-aanduiding<<}
laas vergeefs, gewacht heeft, terwijl zij, met gevoel van ongenoegen en smart, heeft opgemerkt, dat niet alleen niemand, in den tijd van ruim twintig jaren, is opgetreden, om hem te vereeren, maar dat er ook geweest zijn, die, ik weet niet om welke redenen, daar, waar van hem met bijzonderen lof had behooren gewaagd te worden, hem, niet zonder vermoeden van opzet, zelfs onvermeld zijn voorbijgegaan. Deze verdienstelijke man dan is geweest cornelius nozeman, weleer Leeraar in de Christelijke Gemeenten van Alkmaar, Haarlem en Rotterdam, in wier laatster meer dan zes-en-twintig jarige bediening hij overleden is.
Hij werd te Amsterdam, op den vijftienden van Oogstmaand des jaars zeventienhonderd-en-twintig geboren uit geertruid maria costerus, dochter van cornelius costerus en maria spiering de well, en jacob nozeman, zoon van johannes nozeman en anna rhijndorp. Hij had van de natuur een uitstekend wel gevormd ligchaam, en eene voor alle goed uitnemend vatbare ziel ontvangen. Al zeer vroeg in zijne kindschheid openbaarde zich zijn voortreffelijke aanleg tot verstandelijke oefeningen in een vlug begrip, een oordeel boven zijne jaren, en een gelukkig geheugen, gepaard met eene groote leergierigheid, en, daar hij het voordeel eener beschaafde en milde opvoeding genieten mogt, ontwikkelden zich deze vermogens zeer voorspoedig in zijne jeugd. Tevens werd zijn hart voor mannelijke deugd en godsvrucht gevormd door ouders, welke zelf van beiden gemoedelijk werk maakten, en ze op den hoogst mogelijken prijs stelden. Deze ouders oordeelden zich verpligt, om, daar hunne omstandigheden het toelieten, en zijne neiging zich daartoe strekte, hem aan de beoefening der letteren over te geven. Ongemeen snel waren zijne vorderingen in de geleerde talen, zoo dat hij, vroeger dan doorgaans, niet slechts bekwaam verklaard werd, maar ook met de daad was, om tot het hoogst onderwijs te worden toegelaten. Eigen keus, welke hem volstrekt vrij gelaten werd, besliste over zijnen levenstand. Hij verlangde te worden opgeleid tot den herderlijken dienst in de Kerk van jezus christus, en hiertoe het onderwijs der Hoogleeraren aan de Remonstrantsche Kweekschool te genieten. Dezen waren destijds eerst adrianus van cattenburgh en daarna joannes drieberge, in de Godgeleerdheid, en joannes jacobus wetstein, in de

{==99==} {>>pagina-aanduiding<<}
Wijsbegeerte, de geleerde Talen en de Kerkelijke Geschiedenissen. Beide laatste Geleerden (want de eerste, door ouderdom en zwakheid gesleten, ontviel hem al vroeg) in dezen hunnen leerling den toekomstigen braven en bekwamen man, die niet slechts zijn Godsdienstig Genootschap met nut dienen, maar ook vereeren, en zich aan de wetenschappen verdienstelijk maken zou, voorspellende, vereenigden zich in de bijzonderste zorg, om hem de deur tot kennis zoo veel mogelijk te ontsluiten, hem daartoe niet slechts den altijd vrijen toegang tot henzelven, maar ook tot hunne boekerijen, openzettende; en het was hieraan, dat hij, in vervolg, erkende, dat hij wel het meest zijne vorderingen te danken had. Ondertusschen deed de onderscheiding, met welke hem deze uitmuntende mannen behandelden, bij hem voor beiden de hoogste genegenheid en achting ontstaan, welke daarna in eene naauwe vriendschap overging, die hij met hen tot aan hunnen dood onderhield, ja die, lang na hun verscheiden, hem nog zoo levendig bijbleef, dat hij, tot in zijnen ouderdom, zoo als ik dikwijls hooren mogt, niet dan met aandoening van hen spreken, en niets verdragen kon, hetwelk, tot benadeeling van hunnen roem, werd voortgebragt. Dit deed hem vooral de handhaving van den dikwijls verongelijkten wetstein meermalen met vuur op zich nemen, zoo als inzonderheid nog uit zijne brieven, vooral aan den geleerden east apthorp, Vicar of Croydon, die dezen voortreffelijken man, in zijne Letters on the prevalence of Christianity before its Civil Etablishment, ten onregte te na gesproken had, kan blijken; doch ging hij hierin met zulk eene bescheidenheid te werk, dat gemelde Geleerde niet alleen zijn misslag edelmoedig erkende, en zich gereed verklaarde, om dien te beteren, maar ook 's mans ijver, in het verdedigen van de eer zijnes lang gestorven meesters, hoogelijk roemde, zoo als dezelve inderdaad lof verdiende.
Den ouderdom van een-en-twintig jaren nog niet bereikt hebbende, werd cornelius nozeman, in den jare 1741, geschikt en bekwaam verklaard, om tot den Christelijken Leeraar-stoel, in het Remonstrantsch Genootschap, toegelaten te worden. Dit Genootschap had destijds een buitengemeen en voor deszelfs omvang zekerlijk te groot aantal van jonge geestelijken, uit welken de openvallende gemeenten eene ruime keus van eenen leeraar doen konden. Dit belette niet, dat hij, in den jare

{==100==} {>>pagina-aanduiding<<}
1744, voor anderen en meerderen van jaren, door de gemeente van Alkmaar, tot haren herder verlangd werd. In deze zijne eerste standplaats kweet hij zich met allen lof, en besteedde in stilte de uren, welke hem van de getrouwe waarneming zijner bediening overschoten, tot het vermeerderen zijner kundigheden, en inzonderheid tot het uitbreiden der gronden van zijnen volgenden roem, in de beoefening der Proefondervindelijke Wijsbegeerte en der zoogenoemde Natuurlijke Historie. In den jare 1749 ging hij van de gemeente van Alkmaar tot die van Haarlem over, welke hij tot in het jaar 1760 bediende. Hier verwierf hij zich, in eenen meer uitgebreiden omgang met lieden van geleerdheid en kennisse, eenen algemeenen lof, en was één der genen, die er de oprigting van de Hollandsche Maatschappij der Wetenschappen hielpen bevorderen. Zekerlijk zou hij ook onder derzelver eerste Leden geteld geweest zijn, zoo niet een gerezen misverstand tusschen hem en zekeren geleerden man, die bij de eigenlijke Stichters der gezegde Maatschappij eenen grooten invloed had, tusschen beiden gekomen ware. De grond tot dit misverstand werd, zoo ik mij niet bedrieg, gelegd door twee brieven, welken hij, in de jaren 1751 en 1752, uitgaf, aan den Eerwaardigen Heer N.N., over zijn Ed. wijsgeerig onderzoek, in het tweede en derde stuk van het Hollandsch Magazijn (bladz. 285-341 en 661-700) of er een ander wereldgestel van even groote goedheid, als het tegenwoordige, mogelijk zij. Wat daarvan zijn moge: in dezen zijnen stand ging hij niet alleen ijverig voort met de aankweeking zijner eigene kundigheden, vooral in het vak der Natuurkundige wetenschappen, maar werd hij ook werkzamer, om die van anderen te helpen
bevorderen. Hier verzamelde hij, zoo voor zichzelven, als voor het sedert zoo beroemd geworden Kabinet van Natuurlijke Historie, door Mevrouwe de Gouvernante, Weduwe van Prins willem IV van Orange, aangelegd, en toen in deszelfs opkomst, niet alleen eene menigte van Nederlandsche Kapellen, maar ook van Vogelen, om welken, het geheele jaar door, overal in Holland, te mogen schieten en vangen, hij van voornoemde Vorstin met eenen Vrij-brief vereerd werd. Hier vertaalde hij ook, uit het Latijn, en vermeerderde met zijne aanteekeningen, de Geslachtlijst der Vogelen van den Heer p.h.g. moehring, welke in den jare 1758, met eene voorrede, aanteekeningen en naamlijst der voornaamste Schrijveren

{==101==} {>>pagina-aanduiding<<}
over de Vogelen, te Amsterdam werd uitgegeven, door den Heer arnout vosmaar. Ook hielp hij de uitbreiding der Natuurkunde bevorderen door zijne bijdragen tot de Uitgezochte Verhandelingen uit de nieuwste werken van de Societeiten der Wetenschappen in Europa en van andere geleerde mannen, met naauwkeurige afbeeldingen, te Amsterdam, hij f. houttuyn, in verscheidene elkanderen opvolgende jaren, uitgegeven. Ook was hij, van tijd tot tijd, in het vertalen van anderen geleerden arbeid onledig, zoo als, bij voorbeeld, de overzetting van des Hooggeleerden alberti Oratio pro Poësi Theologis utili uit zijne pen vloeide, en de eer genoot van door dien Hoogleeraar zelven uitgegeven te worden. Eindelijk hielp hij, in de jaren 1754 en volgenden, nevens den Remonstrantschen Hoogleeraar jacob krighout, en den toenmaligen Remonstrantschen Leeraar van Delft, naderhand mede Hoogleeraar, abr. ar. van der meersch, de eer en belangen van zijn Godsdienstig Genootschap verdedigen tegen den kwaadaardigen aanval der Schrijveren van het zoogenoemd Examen van 't Ontwerp van Tolerantie enz., en tegen den Koudekerkschen Hervormden Leeraar nicolaus holtius, in welken twist hij, tot drie malen toe, mannelijk de pen voerde. Doch onder allen dezen arbeid, en dien, welken de bediening zijner gemeente hem verschafte, had hij aanhoudend ook eenen anderen, welke op zich zelf scheen hem schier geheel alleen te moeten vorderen. Sedert den vierden van Herfstmaand namelijk des jaars 1746 te Alkmaar reeds in huwelijk getreden met johanna hoving, dochter van albert hoving en johanna boot,
bij welke hij niet minder dan vier zonen en vier dochteren verwekte, welke allen tot rijpen ouderdom gekomen zijn, had hij niet alleen, als vader van een talrijk gezin, zijn deel aan huisselijke bezigheden, maar daarenboven was hij, sedert den jare 1755, ook mede-eigenaar eener Lettergieterije, in welke hij nog eenige jaren, nadat hij Haarlem verlaten had, deel behield. Ook deze verschafte hem werk, en hielp hij door dezelve, ook in eenen meer letterlijken zin, dan door schrijven, den voortgang der letteren bevorderen, ja kan men, met nadruk, zeggen, dat hij door dezelve aan de fraaije letteren dienst deed.
Aan eene beroeping naar Rotterdam, in den jare 1759, gehoor gegeven hebbende, mogt het hem niet gebeuren zijne dierbare en brave gade derwaarts te geleiden. Zij

{==102==} {>>pagina-aanduiding<<}
overleed op den 7den van Louwmaand des jaars 1760, slechts den onderdom van drie-en-dertig jaren bereikt hebbende, in het kinderbed, waarin zij moeder was geworden van hare vierde dochter. Dit sterfgeval stortte hem in diepen rouw en groote verlegenheid, en vertraagde den aanvang zijner nieuwe bedieninge tot op den 30sten van Lentemaand des laatstgemelden jaars. Zoo ras aan de smart over het geleden verlies eenige tijd ter leniging gegeven was, drong hem het belang zijner kinderen, om naar eene andere deugdzame echtgenoote om te zien, aan welke hij dat deel van derzelver opvoeding en van het noodzakelijk huisbestier kon opdragen, hetwelk alleen door eene echtvriendin naar eisch kan worden waargenomen. Hij voud in maria de beurs, dochter van johannes de beurs en anna maria naberman, het voorwerp van zijn verlangen, en wist aan haar zulke genegenheid hemwaarts in te boezemen, dat zij zich van eene vereeniging met hem, door hetgeen dezelve bezwarends had, niet liet afschrikken. Zij schonk hem hare hand, met eenen moed, aan hare liefde geëvenredigd, en, op den 3den der laatste maand van het jaar, welks eerste de banden zijns vorigen huwelijks had zien verscheuren, werden die zijns nieuwen echts gestrikt, om niet, dan na ruim een vierde eener eeuw, met zijn eigen dood verbroken te worden.
Thans in de aanzienlijkste der Remonstrantsche gemeenten, als op het luisterrijkst tooneel, geplaatst, om zijne talenten, als Leeraar van den besten Godsdienst, te doen blijken, voldeed hij bestendig aan de groote verwachting, welke hij sedert lang had ingeboezemd, op eene allezins voldoende wijze, niet door eene winderige, of alleen in fraaije woorden bestaande, dikwijls van zaken ledige en lendenlooze welsprekendheid, welke gewoon is aan onkundige en oppervlakkige toehoorders meest te bevallen, maar door dien ernst, en die klem en kracht, en tevens zuiverheid van taal, en die bondigheid van redekaveling, welke alleen den kundigen voldoen kan, en welke, steeds met den aard der zaken strookende, en met de achtbaarheid van den Christen-redenaar overeenkomstig, niet missen kon op allen, die voor een redelijk, niet dweepzuchtig, gevoel van Godsvrucht vatbaar waren, den diepsten indruk te maken, en, op den grond van verstandelijke overreding, vast geloof in

{==103==} {>>pagina-aanduiding<<}
de zaligmakende waarheid te weeg te brengen, en tot ijverige betrachting van al, wat in Christelijke deugd inzonderheid mannelijk, edel en loffelijk is, en waarin hij zelf tot uitmuntend voorbeeld verstrekte, op te wekken. En inderdaad was hij, als ernstig, overredend en voor deugd en Godsvrucht ontzag inboezemend Leeraar, schier onvergelijkelijk, daar zijne rijzige gestalte, zijn geheel achtbaar uitwendig voorkomen, zijn eerbiedwekkende oog-opslag, zijn vaste toon, zijn mannelijke stijl, zijne duidelijke uitspraak, zijne altijd vloeijende reden, zijn deftig gebaar, met één woord alle de vereischten, welke men, ten aanzien der uitwendige gaven, in den Leeraar van den Godsdienst voornamelijk pleegt te vorderen, zich uitmuntend in hem vereenigden. Ook bezat hij, bij uitstekendheid, de gaaf, om de onderwerpen, welken hij zich ter behandeling gekozen had, geheel te doorgronden, van alle zijden te bezien, te ontleden en uit elkanderen te zetten, zoodat er, na geëindigd onderzoek, zelden iets overbleef, waaromtrent men, met grond, nadere ontwikkeling of toelichting verwacht kon hebben: en een even gadeloos meester was hij, in het ziften, waarderen en wederleggen der zoogenoemde bedenkingen en vitterijen van het Ongeloof, en het handhaven van de eere en de belangen der Goddelijke Openbaringe. Ingevolge van dit alles droeg hij dan, als Kansel-redenaar, steeds de hoogste goedkeuring en lof weg van de kundigsten, niet alleen onder de leden zijner gemeente, maar ook onder zijne stad-genooten; terwijl zijn hooge ernst en de kracht zijner redenen in het gemeen, nevens de algemeene achting, welke hij zich, door de gemoedelijke vervulling der andere deelen van zijnen dienst, en door zijnen geleerden arbeid verwierf, hem doorgaans eene aanzienlijke schaar van toehoorderen verschaften, waarvan velen thans nog levende, zoo als wij bij ondervinding weten, zijnes nog dikwijls met geene mindere aandoening en achting gedenken, dan
waarmede wij hier zijnen lof, waarin zij gewis met ijver stemmen zullen, ophalen.
In zijne onderscheidene gemeenten geroepen, om deel te hebben aan derzelver bestuur, hield hij het altijd voor een zijner wezenlijkste pligten, derzelver belangen wél te leeren kennen, en dit stelde hem in staat, om, in de gewigtigste gevallen, door wijzen raad, alles tot derzelver meeste welzijn te helpen beramen; terwijl hij, in de uit-
{==104==} {>>pagina-aanduiding<<}
voering van al, wat aan hem werd opgedragen, met voorbeeldigen ijver en onkreukbare getrouwheid werkzaam was, zorgende, dat hem nooit verzuim kon ten laste komen. Daardoor verkreeg hij ook geen gering deel en invloed in het beleid en bestier der algemeene zaken van het Remonstrantsch Genootschap, hetwelk hem altijd, als een zijner waardigste leden, vereerde, en hem, vele jaren lang, de behartiging zijner gewigtigste aangelegenheden, hetzij nevens anderen, hetzij alleen, opdroeg. Zoo hielp hij toezigt houden op de belangen van deszelfs Kweekschool; zoo was hem, in zijne laatste levensjaren, de dienstverzorging in alle gemeenten, welke, door het verlies of de ongelegenheid harer Leeraren, hulp behoefden, aanbevolen. Hierdoor gelegenheid hebbende, om met de omstandigheden van alle de leden des gemeenen ligchaams wel bekend te worden, en zich, boven de meesten zijner Medebroederen, eene grondige kennis verkregen hebbende van alles, wat dat ligchaam aanging, was hij daardoor wederom in staat, om boven anderen (zoo als hij in vele gelegenheden gedaan heeft) aan de geheele Godsdienstige maatschappij uitstekende diensten te bewijzen.
Eenen onvergetelijken dienst deed hij ook aan het gemeene ligchaam der Leeraren, zijne Medebroederen, door zijne werkzaamheid tot het in stand brengen van die welgetroffene en loffelijke inrigting, waardoor voor het verbeteren van de inkomsten hunner nagelatene Weduwen en Weezen gezorgd wordt. Van het bedenken en beramen daarvan komt hem alleen de lof toe, gelijk hij ook tot het bewerken der vaststelling daarvan het allermeest heeft bijgedragen: en, naar mate de onwaardeerbare vruchten dezer inrigting, welke, in den aanvang, niet anders, dan gering, zijn konden, zich van tijd tot tijd meer uitbreiden, gelijk zij, in een klein verloop van jaren, reeds gewigtig geworden zijn, behoort aan den naam van cornelius nozeman met te meerdere erkentenis gedacht te worden; terwijl allen, welken nu, of in vervolg, in die vruchten de gedeeltelijke vervulling hunner behoesten vinden, dien naam behooren te zegenen.
Het was er verre af, dat de vermeerdering van werk, welke de verdienstelijke man, in de bediening der aanzienlijke gemeente van Rotterdam, vond, hem zijnen verderen nuttigen of geleerden arbeid zou hebben doen

{==105==} {>>pagina-aanduiding<<}
staken. Reeds in den jare 1761 zag men de dierlijke wereld, door den Engelschen watson voor zijne eilanders ontsloten, door den ter beschouwing voor het Nederlandsch oog opengezet. Hij bragt in dit werk merkelijke verbeteringen, voegde er aanteekeningen bij, en verrijkte het met echte afbeeldsels der bijzondere dieren. Sedert bereidde hij zich tot de uitgaat van het werk, hetwelk voornamelijk zijnen roem vereeuwigd heeft. Ik bedoel dat der nederlandsche vogelen, volgens hunne huishouding, aard en eigenschappen door hem beschreven, en geheel nieuw en naauwkeurig geteekend, in het koper gebragt, en natuurlijk gekleurd door en onder opzigt van christiaan sepp en zoon te Amsterdam. Dit werk, welks uitgaaf aanving in den jare 1770, en onafgebroken voortging tot aan zijnen dood, waarna het voortgezet en vervolgd is door den beroemden en onvermoeiden Natuurbeschrijver, den Heer m. houttuyn, kan in pracht, schoonheid en juistheid met de voortreffelijksten, welke ooit, in het vak der Natuurlijke Historie, werden aan het licht gebragt, om den voorrang twisten, en zal, zoo lang het bestaat, de namen van deszelfs Uitgeveren met lof vermelden.
Tusschen beiden was de geprezen aanlegger van hetzelve ook, zoo in het zelfde, als in andere vakken, werkzaam, om der geleerde wereld verdere diensten te doen. Ik zwijg van menige uitmuntende vertaling van nuttige geschriften, door de eerste Geleerden in Engeland en elders uitgegeven, zoo als van den beroemden Bisschop warburton, wiens Leer van Genade, of Dienst en werkingen van den Heiligen Geest, hij, in den jare 1767, met bijvoegselen en verbeteringen van den Bisschop zelven, in het licht gaf, - van den vermaarden Wijsgeer en Godgeleerden joseph priestley en anderen. Dewijl hij zelf voor deze vertalingen zijnen naam niet verkoos te stellen, en zij mij niet allen bekend zijn, onderneem ik niet, om ze op te noemen; schoon zij zouden mogen dienen, om tot getuigen te strekken zijner ook voor het verlicht Christendom nuttige en steeds ijverige werkzaamheid.
Maar ik moet gewagen van die voortreffelijke Verhandelingen, welken hij, ter mededinging naar uitgeloofde eereprijzen, schreef, ter beantwoording van door de Hollandsche Maatschappij der Wetenschappen en de Maatschappij tot bevordering van den Landbouw te Amsterdam voorgestelde vragen, en welken hij het genoegen had,

{==106==} {>>pagina-aanduiding<<}
in de jaren 1769 en 1779, bekroond te zien. De eerste was een antwoord op deze vraag: ‘Wat is er tot nu toe over de Natuurlijke Historie van ons Vaderland geschreven? Wat ontbreekt er nog aan? En welke is de beste wijze, waarop de gemelde geschiedenis zoude dienen geschreven te worden?’ de andere op die: ‘Welke zijn de eigenschappen van de verschillende soorten van het Equisetum, bij ons bekend onder den naam van Heermoes, Unjer, of Kattestaart? Waarin bestaat de aard en hoedanigheid van deszelfs vruchtdeelen en voortplanting? Welk nadeel wordt door hetzelve aan het wei- en bouw-land toegebragt? En welk is het door de ondervinding beproefde beste middel, om hetzelve op de minst kostbare wijze uit te roeijen?’ Beide deze Verhandelingen zijn uitgegeven in de werken der gezegde Maatschappijen, en, zoo de Schrijver, bij de eerstgenoemde derzelven, ook nu de eere niet genoot van onder hare Leden opgenomen te worden, zoo als anders aan de meesten te beurt viel, wier verhandelingen door haar met goud bekroond werden, was dit alsnog aan denzelfden invloed te wijten, welke hem daarvan, bij de oprigting dier Maatschappij zelve, verstoken had.
Andere Vaderlandsche Maatschappijen ondertusschen vereerden hem. Die der Nederlandsche Letterkunde te Leiden had hem reeds in den jare 1767 tot haar Medelid verkozen, en in derzelver uitgegevene werken zoo wel, als in hetgeen bij dezelve onuitgegeven is blijven liggen, is blijk voorhanden, dat hij geen werkeloos lid was. Ook het Provinciaal Utrechtsch Genootschap van Konsten en Wetenschappen droeg hem, in het jaar 1778, het lidmaatschap op.
Doch van meer belang voor de uitbreiding der Wetenschappen en de vermeerdering van zijnen eigenen roem, zoo wel als tot verhooging van dien der stad zijner toenmalige inwoning, was zijn werkzame ijver, om ook binnen deze stad de oprigting eener nuttige Maatschappij tot stand te brengen, gelijk in den jare 1771 gelukte. Ik bedoel het Bataafsch Genootschap der Proefondervindelijke Wijsbegeerte, hetwelk sedert, met zijnen naam, dien der stad Rotterdam alomme met eere verbreid heeft. Niet weinig had het in, dit Genootschap te vestigen, hetwelk men voorzag, dat, hoewel het zelf zijne werkzaamheid binnen eenen engeren kring bepaalde, met

{==107==} {>>pagina-aanduiding<<}
de Hollandsche Maatschappij der Wetenschappen stond te wedijveren: en inderdaad waren naijver en wangunst niet dan te bezig in alles in den weg te leggen, wat de voorgenomene stichting kon belemmeren. Doch zij kwam gelukkiglijk tot stand, en de edelmoedige en altijd vereerenswaardige Stichter, steven hogendijk, uit wiens middelen alleen deze stichting verrees, werd, vooral ook door de onvermoeide ondersteuning en den invloed des Eerwaardigen nozemans, behoed voor het verdriet van zijne, voor de eer en de belangen van Nederland gewigtige, en voor hemzelven belangelooze, pogingen verijdeld te zien. Wat derhalve dit beroemd Genootschap ooit goeds te weeg bragt, en verder te brengen staat, heeft men, voor geen gering deel, ook dezen Eerwaardigen nozeman te danken, vooral daar hij, met het Mede-bestuur van hetzelve tot aan zijnen dood vereerd, tot deszelfs wasdom en bloei zoo veel, als tot deszelfs planting, heeft toegebragt, en in deszelfs Verhandelingen ook het zijne heeft bijgedragen, om het de sedert verkregene vermaardheid te doen verwerven. In hooge achting stond hij daarom onafgebroken bij deszelfs Stichter en bij zijne Medebestuurderen en leden, en het zal vermoedelijk sommigen derzelven nog geheugen, hoe zijn verlies trof, toen hij, kort vóór dat hij wederom, als Voorzitter, het jaarlijksch verslag van het bij 't Genootschap voorgevallene aan deszelfs algemeene vergadering stond te doen, onverwacht door den dood werd weggerukt, en zijn geëerde Vriend en Medebestuurder, de uitmuntende Regtsgeleerde, paulus hartog, hem moetende vervangen, het berigt van dien dood met eene, hem hoogstvereerende, schoon korte, lofspraak over hem verzelde.
Ik heb nu nog eenen anderen geleerden arbeid te vermelden, waardoor hij, in den jare 1769 en vervolgens, wel het algemeenst van zich spreken deed, namelijk zijne handhaving van socrates eere tegen den, door zijne geleerdheid en welsprekendheid vermaarden, Hervormden, Rotterdamschen Leeraar, naderhand Hoogleeraar, petrus hofstede, welke den gemelden Vader der Wijsbegeerte, door sommigen als Goddelijk geroemd, in zijne Beoordeeling van des Heeren marmontels veel gerucht gemaakt hebbenden belisarius, niet slechts aan eerzucht, maar vooral aan het schandelijkst misdrijf, schuldig verklaard had. Dit verpligtte hem, uit hoofde van

{==108==} {>>pagina-aanduiding<<}
des Heeren hofstedes tegenschrijven, tot driemalen toe de pen te voeren, en zijn eerste geschrijf wijdluftig te verdedigen. Het is bekend, tot welke verhitting van gemoederen, en tot welk eene menigte van geschriften van wederzijden, welke zeer verschillend beoordeeld werden, dit geschil aanleiding gegeven hebbe. Na omtrent veertig jaren tijdsverloop, en de sedert meer en meer toegenomene mildere en edelmoedigere wijze van denken, zal men het, zoo als ik hoop, wel zonder aanstoot mogen zeggen, dat het ongetwijfeld veel loffelijker was, zich als voorspraak te laten hooren van eenen Man, die, sedert twee-en-twintig eeuwen, genoegzaam bij al, wat verlicht en braaf was, als voorbeeld van de hoogste ingetogenheid en wijsheid beroemd was, dan op te treden, om hem, op gronden, die voor het minst erkend moesten worden zeer twijfelachtig en betwistbaar te zijn, niet alleen allen lof van zedelijke reinheid te ontzeggen, maar hem ook, zoo het mogelijk ware, in het diepste der verachting, als schuldig vooral aan de vuilste ontucht, te doen verzinken. Trouwens het openbaar gevoelen heeft dezen twist voorlang beslecht, en de Atheensche Wijze is, in weerwil van des Heeren hofstedes pogen, om hem zwart te maken, in het gerust genot der achtinge gebleven, welke de geleerde wereld hem tot hiertoe had toegedragen.
Een zeer groot ongeluk, en hetwelk hem doodelijk had kunnen zijn, bejegende den Eerwaardigen nozeman in den jare 1780, toen hij, onverhoeds, van een hoogen, steilen trap ter nederstortte, en zich geweldig bezeerde. Dit krenkte ook zijnen ligchamelijken welstand. Hij genas wel van de daarbij ontvangene kneuzingen voorspoediger, dan men zich had durven beloven, maar klaagde sedert over steeds toenemende verzwakking. Deze verpligtte hem ook, om, toen hij, in den jare 1785, op den 3den van Grasmaand, den gedenkdag zijner vijf-en-twintig jarige bedieninge der gemeente van Rotterdam vierde, zijn verlangen te kennen te gegen naar aanmerkelijke dienstverligting. Hij verkreeg die, op eene eervolle wijze, door de gunstigste bestellingen des Eerwaardigen Kerkeraads, welke voortaan van hem niets meer verlangde, dan dat hij de gemeente, in den loop van een geheel jaar, slechts vijftien malen met eene leerrede zou stichten. Dit aangenomen hebbende, bragt hij zijn huisgezin naar Moordrecht

{==109==} {>>pagina-aanduiding<<}
over, welks herderlijke bediening hij voorheen, eenige jaren lang, voor de helft, te gelijk met den geheelen Rotterdamschen dienst, had waargenomen. Van hier begaf hij zich dan naar de nabijgelegene stad, wanneer zijne tegenwoordigheid daar vereischt werd. Doch dit duurde slechts tot in den Zomer des volgenden jaars. Op den zestienden van Hooimaand diens jaars hoorde hem de Rotterdamsche Gemeente voor het laatst, daar hij op den twee-en-twintigsten daaraanvolgenden, in den namiddag, zonder voorafgegane bijzondere ongesteldheid, van eene hevige benaauwdheid overvallen, op het onverwachtst werd weggerukt. Zijn gebeente rust, op de plaats zijner laatste woninge, onder een eenvoudigen grafsteen, waarop zijn naam is uitgehouwen. Dierbaar zal zijne gedachtenis mij steeds zijn, die, vele jaren lang, door de naauwste vriendschap met hem verbonden was, die jaarlijks, meer dan eens, in mijne afgelegene woonplaats, zijn leerzaam gezelschap voor eenige dagen genieten mogt, en die deelde in de eere eener onafgebrokene briefwisseling met hem, welke hij met zeer voorname zoo buiten- als binnen-landsche Geleerden steeds onderhouden gehad heeft.
Nimmer werd, bij zijn leven, eenige afbeelding van hem gemaakt; maar de uitmuntende Kunst-schilder, dionijs van nijmegen, ondernam, op het dringend verzoek van jacob nozeman, oudsten Zoon des Overledenen, om hem, na zijnen dood, louter door zijn geheugen en zijne verbeelding geleid, in olijverw af te malen, en slaagde daarin zoo gelukkig, dat het der kunst maar zeer zelden gebeuren mag, zoo juist te treffen. Mogt nog eens die afbeelding algemeener gemaakt worden! Intusschen diene deze Levensschets, om 's mans gedachtenis te vernieuwen, en eenige bijzonderheden ten zijnen aanzien meer bekend te maken!

December 1808.
adr. stolker.


{==110==} {>>pagina-aanduiding<<}

Berigt, aangaande eene welgeslaagde inspuiting van geneesmiddelen in de aderen, bij eene krankzinnige. Door Den geheimraad Hufeland.

In dit jaar (1805) werden bij verscheidene Krankzinnigen, bij welke men geene inwendige middelen kon gebruiken, of wier toestand zoodanig was, dat er eene snelle en sterke inwendige omkeering gevorderd werd, proeven met Inspuitingen van Geneesmiddelen in de Aderen genomen; waartoe Braakwijnsteen en Campher werden gebruikt.
Over het algemeen volgden, op zoodanige proeven, Braken en Purgeren, benevens andere sterke ontlastingen, met groote misselijkheid en benaauwdheid, onrustigheid, een ongeregelden polsslag, zweet enz., waarop, na verloop van eenige uren, een geruste slaap volgde.
Zie hier het beloop der omstandigheden in een dier voorwerpen:
Eene Jodin, oud 22 jaren, werd, op den 11 Januarij, uit het Jodenlazareth, te Berlijn, als krankzinnig, in het groot Hospitaal overgebragt. Gedurende de zes eerste dagen na hare aankomst was zij zeer woedende; kunnende alleen overstortingen met koud water, benevens wijnsteenzure Potasch en Braakwijnsteen, onder den drank gemengd, haar eenigzins tot rust brengen.
Nadat, door deze behandeling, de kracht der bewerktuiging merkelijk was gebroken, en daardoor de aanvallen der ziekte werden verminderd en verzwakt, maakte men een' aanvang met prikkelende en versterkende middelen, verbonden met voedende spijzen.
Van den 18 Januarij tot den 13 Februarij bevond zij zich, eenige, nu eens sterkere, dan weder zwakkere aanvallen van Krankzinnigheid uitgezonderd, tamelijk rustig. Zij sliep, at en dronk met graagte; ja zelfs scheen haar verstand zich dagelijks te verbeteren; waarom men met het gebruik van de voornoemde middelen, gepaard met warme Baden en krachtige Inwrijvingen, aanhield.

{==111==} {>>pagina-aanduiding<<}

Op den 13 Febr. openbaarde zich, op nieuw, een sterke aanval van Krankzinnigheid, die onafgebroken aanhield tot den 25sten. De koude Baden waren thans vruchteloos, zoo wel als het gebruik van de wijnsteenzure Potasch en van den Braakwijnsteen; waarom besloten werd, bij haar eene oplossing te gebruiken van vier greinen Braakwijnsteen met vier greinen Campher, in twee drachmen slijm van Arabische Gom. Dan, daar hierop, in 24 uren, hoegenaamd geene beterschap volgde, besloot men, dezelfde bereiding, op den morgen van den 24 Febr., in eene ader van den regter arm in te spuiten. Tegen den avond volgde hierop eene geweldige misselijkheid; terwijl zich, over haar geheel ligchaam, eene brandende hitte verspreidde, met eene zeer zigtbare vermindering van woede. Zij sliep gedurende dien nacht zeer gerust, was op den volgenden morgen bij hare volle kennis, doch klaagde geweldig over verzwakking, waarom zij ook, gedurende dien geheelen dag, te bed bleef. Thans riep men het gebruik van een aftreksel van Valeriaan met vitriolischen Aether te hulp.
In dezen gunstigen toestand bleef zij tot den 12 Maart, op welken eene bereiding van zes gr. Braakwijnsteen, met even zoo veel Campher, werd ingespoten. Vijftien uren daarna werd zij gerust, zonder eenige merkelijke ontlasting. Doch op den 29sten verhefte zich het toeval op nieuw; waarom nogmaals dezelfde Inspuiting werd herhaald.
Ongeveer twee uren na dit tijdstip viel de Lijderes in een gerusten slaap, met een sterk warm zweet, gedurende den tijd van ettelijke uren, waarna zij geheel veranderd en volkomen bij haar verstand hersteld werd bevonden. Thans gebruikte zij de haar aangebodene spijzen en dranken geregeld; terwijl zij nergens over klaagde, dan over zwakheid, tegen welke zij ook volkomen baat vond bij de haar voorgeschrevene middelen.
Van dat oogenblik af bleef zij volkomen rustig en verstandig. Gedurende de vijf eerstvolgende weken vertoefde zij nog in het Hospitaal onder de herstellenden, en werd op den 6 Mei, als volkomen genezen, uitgelaten.


{==112==} {>>pagina-aanduiding<<}

Aanmerkingen over de voortplanting des levens in het dieren- en planten-rijk.

(Vervolg en slot van bl. 77.)

Dusverre aangewezen hebbende, dat eene zekere Klasse van Groeijende Wezens een vermogen van Voortteling heeft, gelijk de Zoöphytische Geslachten van Dieren, zonder Ei en onafhankelijk van den invloed der Sekse, en dat dit vermogen huisvest in het bolachtig gedeelte des wortels, hetwelk linnaeus enkel als Winterverblijven heeft aangemerkt, zal ik voorts het bestaan van dit vermogen verder aanwijzen, en blijkbaarheden aanvoeren, dat dezelfde bewerking stand grijpt in de wortels van eene andere Klasse van voortdurende Planten, bij welke geene zigtbare Hibernacula bestaan.
Vele Planten met vezelachtige wortelen heeft men waargenomen, dat niet alleen derzelver bestaan jaar op jaar doen voortduren, maar derzelver soort vermenigvuldigen, door eene dergelijke voortplanting binnen den wortel. Sir john hill (*) heeft eene naauwkeurige beschrijving gegeven van deze wortelvoortbrenging in eene soort van Anemone. Niet alleen wordt een plantbeginsel gevormd binnen in den wortel, terwijl de plant bloeit, om het volgend jaar uit te spruiten en te bloeijen, maar verscheidene uitsteeksels komen uit de zijden voort, die, in drie jaren tijds, allengskens aangroeijende, bloemdragende planten worden, doch die, zoo lang zij met den moederwortel vereenigd zijn, geene wortelvezelen uitschieten, om voor zichzelve voedsel te zoeken; nogtans wortelen zij, onmiddellijk na de afscheiding.
Dr. grew ontdekte, dat, in de Asarum, die in Mei bloeit, en in den Beerenklaauw, die in Januarij bloem geeft, de bloembeginsels gevormd waren in de kroon des wortels, in Augustus des verstreken jaars. Montinus nam, in eene soort van Pedicularis, op de Alpen groeijende, een stek waar, in den grond verborgen liggende, en de plant des toekomenden jaars in zich bevatten-
{==113==} {>>pagina-aanduiding<<}
de; de steel, de bladen, de bloem met de vruchtdeelen, lieten zich gemakkelijk onderscheiden (*). Eenige dergelijke waarnemingen worden in het aangehaalde Werk breeder ontvouwd, met betrekking tot de vruchtbeginsels in de wortels van andere niet bolachtige gewassen. - Ik kan derzelver bestaan gedurende den winter bevestigen in de Malva Sylvestris en verscheidene bij ons gemeenzame planten.
In eenige gewassen is deze voortbrenging aan den wortel, onafhankelijk van allen seksen-invloed, zelfs overvloediger dan die, welke plaats grijpt door middel van Eijeren of Zaden. Het is naauwelijks noodig, de veelvuldige verscheidenheden op te tellen van de Fragaria, eenige soorten van Potentilla, Tormentilla en verscheidene andere, die kruipende planten genaamd worden, bij welke deze toeneming, op de volmaaktste wijze overeenkomstig met de voortbrenging der Polypi, zeer zigtbaar en algemeen bekend is. De Hovenier weet maar al te wel de onoverwinnelijke vruchtbaarheid en schielijken aangroei van den Convolvulus Sepium en verscheidene Grassoorten, welke hij met al zijn vlijtbetoon en arbeid niet in staat is uit te rooijen: zoo talrijk en uitgebreid zijn derzelver levendbarende wortels.
Dus mogen wij door de geheele kruid-afdeeling des Groeijenden Rijks het bestaan ontdekken van een voortbrengend vermogen, onafhankelijk van bevruchting en zonder de voortbrenging van eijeren, gepaard met het voortbrengend vermogen, verbonden aan seksen - organen, en het vruchtbeginsel in het ei daarstellende. In het algemeen is de laatste wijze van voortteling veel talrijker dan de eerste; de zaden, met de vruchtbeginselen daarin besloten, zijn veel menigvuldiger, dan de voortbrenging bij wortelen; doch nu en dan valt het tegendeel voor, en de levendbarende gaan de eijerbarende in vruchtbaarheid te boven. Wij vinden ons overzulks gedrongen om te verschillen van de onbepaalde uitdrukking van linnaeus, als hij beweert, ‘dat rede en ondervinding de herkomst der Planten uit een Ei leeren.’
Dan deze geliefde grondregel diens beroemden Plantkundigen wordt teffens dwaling bevonden, wanneer men

{==114==} {>>pagina-aanduiding<<}
denzelven toepast op eene andere asdeeling des Groeljenden Rijks, welke de Boomen en lage Houtgewassen bevat. De Winterverblijfplaatsen, of Hibernacula, van deze, namelijk de knoppen, worden op den stam en de takken boven den grond bereid, en de vruchtbeginsels, welke zij huisvesten, worden tegen de koude, alsmede tegen de roofzucht der Insecten, op verscheidenerlei wijze bewaard; als door de vaste en keurige schikking des bekleedsels, nu eens door de dikke schalen, dan eens door een dik en lijmerig vocht. - De bepaling nu van Hibernaculum, welke zegt dat hetzelve geschikt is om het plantbeginsel tegen uiterlijk leed te dekken, sluit het bestaan van deze onafhankelijke voorttelende kracht, zonder ei, in. Immers de vruchtbeginsels moeten voortgebragt zijn, eer zij kunnen beschermd worden. - Men mag echter zeggen, dat deze knoppen niet op zichzelve bestaan, maar alleen gedeelten zijn van een' op zichzelven bestaanden Boom. Dan een weinig nadenkens zal deze zwarigheid doen verdwijnen, gelijk wij terstond zullen zien. Er kan niet staande gehouden worden, dat, indien deze knoppen onafhankelijk op zichzelve bestaande wezens bevatten, dezelve geene toenemende voortplanting behelzen, maar enkel de plaats bekleeden van die, welke dezelve voorgingen voor den groei des booms, of enkel eene jaarlijksche toevoeging zijn aan het getal der knoppen en takken; hetwelk geen genoegzaam bewijs van het tegendeel kan opleveren. Een boom is, in de daad, eene verzameling of gezin van jaarlijksche groeijingen, en het getal dezer neemt toe, jaar op jaar, zonder eenig ei, dikwijls zonder het vertoon van seksen aanduidende organen.
Het is naauwelijks noodig, eenig bewijs aan te voeren voor het bestaan van het plantbeginsel in den knop, in den Herfst, de ontwikkeling voorgaande. Ik vergenoeg mij met het bijbrengen eeniger weinige voorbeelden. De knoppen behelzen eenige de beginfels van bloemen, andere die van bladen alleen, sommige beide teffens. Om van leeuwenhoek's ontdekkingen desaangaande niet te spreken, grew schrijft, dat, in de Syringa en andere gewassen en boomen, de theeae semeniformes, (waardoor hij de Stamina verstaat) het zaadhuisje omringende, alle onderscheiden zigtbaar zijn in den Herfst door een gewoon vergrootglas. Volgens Dr. darwin, kan men met het ongewapend oog de nieu-
{==115==} {>>pagina-aanduiding<<}
we bloem zien, bedekt met een zacht dons, in den uitersten knop van de Wilde Kastanje; ook in de knoppen van de Daphne mezereum is de volmaakte jonge plant zeer duidelijk te onderscheiden.
In dezer voege ligt de kinder-plant, gedurende den winter, bedekt in den knop. Wanneer de lente-warmte het sap uit den wortel des booms doet opklimmen, begint het plantbeginsel, het sap inzuigende, zich boven- en nederwaarts uit te zetten, gelijk de kern van groeijend zaad. Want terwijl het uit den opgesloten staat uitbreekt, en zich uitwendig opent voor den invloed der zonne, schiet het benedenwaarts wortelvezelen in den bast naar den wortel des booms, om sap voor zichzelven op te trekken, en nu houdt het sap, als niet langer noodig, op met klimmen. Deze nieuwe plant, indien dezelve van een vruchtknop is, bezit beide het tweevoudig vermogen, om zaden voort te brengen en te volmaken, tot vermeerdering van de soort, en om verscheidene plantbeginsels voort te brengen in de vleugels van derzelver bladen, om in den volgenden zomer te bloeijen. Deze twee vermogens oefent de plant gelijktijdig uit, en slechts eene éénjarige plant zijnde, sterft dezelve. Maar het meerendeel der knoppen op vele boomen bladknoppen zijnde, zijn de vruchtbeginsels, welke zij op gelijke wijze voortbrengen, strikt gesproken, van een' levendbarenden oorsprong, en niet uit een ei afkomstig.
De ondeelbaarheid der vruchtbeginselen in de knoppen wordt door onderscheidene daadzaken, den Hovenieren ten overvloede bekend, bewezen. De Oculatie, op vruchtboomen te werk gesteld, stelt zulks buiten tegenspraak. De knoppen van de eene soort van vruchtboom worden voorzigtig in den bast van eenen anderen vruchtboom ingeplant; binnen kort groeijen zij daar in vast, brengen bladeren en vruchten van derzelver eigene soort voort, en de sappen der vruchten hebben den eigen en bijzonderen smaak. De inenting, waardoor een takje, één of meer knoppen hebbende, op gelijke wijze met een anderen boom vereenigd wordt, met dezelfde gevolgen, dient ten bewijze van dezelfde zaak. De Heer barnes vond eene wijze uit, om alle soorten van vruchtboomen te kweeken, door de takken in zoo vele deeltjes te snijden als de knoppen in getal waren, en deze stekjes in den grond te planten, na de einden,

{==116==} {>>pagina-aanduiding<<}
ter voorkoming van eene al te groote uitdrooging, digt gemaakt te hebben (*). - Zulks is volkomen overeenkomstig met de handelwijze, om de Aardappelen, vóór het planten, in stukken te snijden; beide de gevallen bewijzen even zeer de onverdeelbaarheid, of de onafhankelijke vermogens, der vruchtbeginselen in de knoppen huisvestende.
Zoodanig is die zamenvoeging van groeijende zelfstandigheden, welke wij een boom noemen. Elke knop brengt een op zichzelven staand wezen voort, 't welk zijn eigen voedsel uit den algemeenen wortel haalt, door middel van zijne eigene vezels of buizen, nederwaarts binnen den bast geschoten. Deze buizen verharden jaarlijks, en voegen ook jaarlijks een' kring toe aan den houtigen stam des booms, gelijk zulks zeer zigtbaar is in den Denneboom en verscheidene andere; en dit middelpunt wordt, als 't ware, enkel een steunsel van de menigte, die rondsom groeijen. Zoo zien wij menigwerf een' boom vol bladeren, van welken het hout zoo verre is verrot, dat het flechts een' geringen kring behalve den bast overlaat; maar, wanneer de bast, onder welken de wortelbuizen nederwaarts gaan, weggenomen wordt, gaat alles spoedig verloren.
Indien de groeijende ligchamen geen ander vermogen van voortplanting bezaten, dan die door eijeren geschiedt, is het blijkbaar, dat er geen zulke zamenvoeging als een boom zou kunnen bestaan. Want hoe veelvuldig voortbrengend in eijeren eene plant moge wezen, zou dezelve alleen op zichzelve staande en afgezonderde kunnen voortbrengen: terwijl door de levendbarende voortplanting het getal der knoppen jaarlijks vermeerdert, en dus een groot gezin voortgebragt wordt. Opeenvolgende zwermen, mag ik dus spreken, worden dus geboren, zonder de ontwikkeling van eenige bloem. Deze laatstgemelde omstandigheid weert allen vermoeden, welk zou kunnen ontstaan, dat op deze wording eenige seksevermenging stand grijpt binnen de bloem, slechts korten tijd vóór dat de vruchtbeginsels in de knoppen voortgebragt worden.
Over het geheel, derhalve, blijkt uit de boven bijgebragte daadzaken, dat de grondregel van den groo-
{==117==} {>>pagina-aanduiding<<}
ten Grondvester der hedendaagsche Plantkunde, Omne Vivum ex Ovo, door hem aangenomen werd op eene te beperkte beschouwing der groeijende huishouding; - eene beschouwing, tot welke hij zich liet vervoeren ingevolge van de overeenkomst, welke de kennis van het Dierenrijk toen opleverde.
Dan, in een volgend tijdperk, hebben de Natuur-onderzoekers en kenners, inzonderheid een trembley en een bonnet, onze kundigheden uitgebreid, en getoond, ‘dat,’ om de woorden van bomare in zijn Dict. Hist. Nat. te bezigen, ‘die voorgewende stelregel, dat er zonder paren geene vermenigvuldiging plaats heeft, gelogenstraft wordt door de ontdekkingen, gedaan op de Polypen en de Boomluizen.’ Zij hebben ons wijders aangewezen de verspreiding des levens onder de laagste rangen in de dierlijke wereld, door de eenvoudige en ongeholpene uitbreiding en verdeeling van wezens, reeds begaafd met het levensvermogen.
Deze uitgebreider beschouwing van de vermogens in het Dierenrijk leidt ons op tot eene herziening van de huishouding der Planten, en om weder te keeren tot het vroeger denkbeeld, in zeker voege, van de vermenigvuldiging der Gewassen. Wij vinden ons nogtans niet op nieuw gedompeld in de oude duisternis ten aanziene van dit onderwerp; maar wij hebben bijkomende overeenkomsten verkregen, nieuwe punten van gelijkvormigheid ontdekt, in de werkzaamheden en eigenschappen van het geheele geslacht der levende wezens, hoe zeer onderscheiden en verdeeld door kunstige menschelijke rangschikkingen. Langs dezen weg komen wij nader tot het verkrijgen van algemeene beginselen, en onze kundigheden krijgen eene wetenschappelijke naauwkeurigheid; wij leeren het eigendommelijke van de werkingen des organischen levens, ten aanziene van de voortbrenging en vermenigvuldiging, in alle de verscheidenheden van geörganiseerde wezens, kennen.
Er is nogtans een zeer opmerkenswaardig onderscheid in het bezit dezer levensvermogens bij de twee Rijken der Nature, zoo als wij dezelve noemen; de eindoorzaak van 't welk is, ongetwijseld, gelijk wij reeds aanmerkten, de zorgvuldige bewaring en instandhouding der soorten in het Plantenrijk, die, het vermogen, om zelve van plaats te veranderen, missende, zich steeds

{==118==} {>>pagina-aanduiding<<}
blootgesteld vinden aan veelvuldige oorzaken van verdelging, en daarenboven slechts jaarlijks zijnde, alle jaren gevaar loopen van verloren te gaan: terwijl de hoogere en meer zamengestelde Dieren, met een Zenuwgestel en algemeen Sensorium beschonken, toenemen en vermenigvuldigen door de zamenwerking der beide Seksen, 't welk de noodzakelijkheid van Eijeren insluit; en terwijl de eenvoudiger zamengestelde en min gevoelige Dieren hunne soort voortplanten, door een eenvoudig, onafhankelijk vermogen, zonder Sekse, en zonder eenige daartoe geschikte Organen. Groeijende wezens zijn begiftigd met beide deze vermogens, en bezitten, in één ligchaam, alle de dier-voortbrengende vermogens. Elke Plant is dus, voor het meerendeel, begaafd met drie krachten, is teffens man, vrouw, en onafhankelijk in de voortteling, teffens een eijerleggend en levendbarend wezen. En het bestaan van de soort is overvloedig verzekerd.
Men moet echter erkennen, dat, terwijl wij ons verlustigen in het algemeenmaken der daadzaken, waarvan wij kennis hebben, wij van de huishouding van vele uitgestrekte klassen, zoo van dierlijke als van groeijende wezens, eene zeer onvolkomene en gebrekkige kennis bezitten. De meeste der groeijende geslachten onder de algemeene benaming van Cryptogamia (Heimelijke echt-planten) verdienen nog onder die benaming gerangschikt te worden. En ten opzigte van de Wormen (inzonderheid die in de ligchamen van andere Dieren huisvesten), vele van de Lithophyten-geslachten, en de diertjes, die zich in vochten onthouden, hebben wij weinig voldoende bescheiden in de werken der Natuuronderzoekeren ontvangen. Volgende naspeuringen en ontdekkingen kunnen, derhalve, onze gevolgtrekkingen afkeuren, en beginsels, door ons gewraakt, weder in zwang brengen: want ten aanziene der Wetenschappen geldt ook het zeggen van horatius, ten opzigte van een ander onderwerp gebruikt:

Multa renascentur quae jam cecidere, cadentque 
Quae nunc sunt in honore. 

Met harten, nogtans, voor verbetering en overtuiging openstaande, en eerder zoekende dan vermijdende de verkrijging van die nieuwe daadzaken, welke tegen

{==119==} {>>pagina-aanduiding<<}
onze bespiegeling mogen aanloopen, mogen wij vol vertrouwen voortvaren, en in den wijsgeerigen geest van cicero herzeggen, 't geen wij ten Motto van onze thans medegedeelde Aanmerkingen bezigden:
Haec, ut potero explicabo; nec tamen quasi Pithius Apollo, certa ut sint et fixa, quae dixero; sed ut Homunculus unus e multis probabiliore conjectura sequens.




Brief over Schotland, door een lijflandsch' reiziger, geschreven aan een' vriend.

(Vervolg en slot van bl. 87.)

Ik keer terug tot mijne geliefde Schotsche bergen. Kent gij eene plant, bij de Geleerden onder den naam van Orobus tuberosus bekend? en zoudt gij mij kunnen zeggen, of zij ook bij ons te lande groeije? Ik heb mijne reden voor deze vraag: want deze plant, welke de Schotsche bergbewoners laten droogen, dient hun tot spijze op hunne verre togten over dorre bergen. Door de bijvoeging van water en een weinig zuurdeeg, begint deze plant te gesten, en geeft hun een aangenamen, verfrisschenden en zeer gezonden drank. Waarschijnlijk is het 't zelfde voedsel, waarvan dio gewaagt in het Leven van severus, daar hij van de Caledoniers spreekt, en waarvan een brok, zoo groot als een boon, volgens hem, genoeg was om honger en dorst te stillen. Menigvuldig groeit die plant op deze bergen. Zoude het niet wel der moeite waardig zijn, dezelve bij ons aan te kweeken? Welk een heilzaam geschenk ware dit voor de bewoners van het platte land!
Nabij Perth ligt eene vlakte, alwaar twee vermogende aanhangen, nu vier eeuwen verleden, hunne geschillen op dezelfde wijze, als weleer de Romeinen en Albanen de hunne, door het gevecht der Horatiers en Curiaciers, bijleiden. Uit de beide aanhangen, die den naam van chatam en van cay voerden, werden dertig Kampvechters gekozen, om de regtvaardigheid hunner zake te beslechten, in tegenwoordigheid des Konings en des Adels. Een onvoorzien toeval deed bijkans de geheele zaak mislukken. Een van den aan-
{==120==} {>>pagina-aanduiding<<}
hang van chatam weigerde te vechten: om de gelijkheid van het getal te behouden, zoude men aan de andere zijde eenen Kampvechter uit het gelid hebben kunnen doen treden; doch niemand van de dertig wilde daarin bewilligen; en dit is het meest opmerkelijke, hetwelk mij in dit geval is voorgekomen. Eindelijk treedt een zekere hendrik wieds, van handwerk een Zadelmaker, voor, met aanbieding om voor eene kroon den ontbrekenden te vervangen; zijne aanbieding wordt aangenomen, en aan diens mans dapperheid was de aanhang van chatam de overwinning verschuldigd. De vijanden werden allen afgemaakt, op één na, die in de rivier sprong en zwemmende ontkwam. Van de overwinnaars bleven er els in het leven, en onder dezen hendrik wieds, allen zwaar gewond.
De oever van de golf van Lunan is hoog, steil en van grotten doorboord, de meeste van welke een zeer naauwen ingang hebben, en zoo diep binnenwaarts loopen, dat nog niemand tot aan het einde heeft durven doordringen; sommige hebben ruime en ontzettende ingangen, met eene soort van portaal, van kolommen ondersteund. De merkwaardigste grot voert den naam van Geylit-Port; met eene schuit kan men daarin een verren togt doen; het spreekt van zelf, dat daartoe sakkels vereischt worden. Van eenige vreeze, ik moet het bekennen, werd ik bevangen, toen ik de onderaardsche wateren dezer sombere en woeste plaatsen bevoer, en bij het opmerken van de vreemdste gestalten, ontstaande door de terugkaatsing van het licht onzer fakkelen, te midden der wateren en rotsen. Onbelemmerd haalde ik adem op het eensklaps invallen van het daglicht door eene wijde spleet in het gewelf der grot; dan mijne verbaasdheid rees ten top, toen ik, kort daarna, mij in een bekoorlijken oord bevond, verre van de zee, in het midden van velden en landhuizen. Welk een kontrast van dit gezigt met hetgene men aan den rand van het hol heeft, alwaar, van eene hoogte van achthonderd voeten, het oog nederziet in eene getergde zee, die, misnoegd over de grenzen, die haar insluiten, schuimende zich verheft en hare witte wateren wijd en zijd verspreidt. Nooit mist het, of dit schouwspel jaagt den reizigers eenen schrik aan, hoewel zij zich in volkomene veiligheid bevinden.
Te Meigle, in het Graasschap Perth, ziet men eene

{==121==} {>>pagina-aanduiding<<}
begraafplaats, met aloude grafsteenen, met hieroglifen bedekt. Eene, onder andere, vertoont een rivierpaard en een ander dier, naar eenen olifant gelijkende. Ik kan niet begrijpen, hoe kunstenaars, in de tijden der barbaarschheid, kennis kunnen gedragen hebben van het aanwezen dezer dieren, inboorlingen der warme landen. Ik weet niet, of men over deze hieroglifen geschreven hebbe; doch, mijns bedunkens, ware dit een belangrijk onderwerp. In dit land heb ik insgelijks den beruchten berg Dunsinen gezien, op wiens top voormaals het Kasteel van den overweldiger macbeth lag; de plaats scheen voor het verblijf eenes dwingelands bestemd te zijn, zijnde de berg voor menschen zoo goed als ongenaakbaar, en hoog genoeg om te dienen tot eene plaats der bespiedinge voor het oog des wantrouwens, hetwelk van daar eene groote uitgestrektheid lands kan overzien. Er zijn geene sporen meer van overig. Het bosch van Birnam, hetwelk gij u uit de Tooneelstukken van shakespeare herinnert, vertoont zich in de verte. Daarenboven vertoont men er een grooten steen, van welks hoogte macbeth de Onregtvaardige voorgaf, regt te doen aan het volk.
De stad St. Andrews deed op mij eene niet zeer aangename uitwerking: vooreerst omdat deze, ten tijde van cromwell zoo bloeijende en volkrijke, stad slechts tweeduizend inwoners bevat, en slechts een enkel schip bezit, terwijl zij te dien tijde zestig of zeventig had; en verder, omdat de bezigheid der meeste inwoners, moeijelijk tevens en gevaarlijk voor de gezondheid, het medelijden des reizigers wekt; zij maken zakken, welke zij met vederen vullen, door middel van eene ijzeren staaf, welke zij met de borst drukken, hetgeen hun te eenemaal bederst.
In eene der straten van Linlithgow wordt nog de galerij aangewezen, van welke zekere hamilton, in 1570, den Regent murray met een pistool doorschoot. Nooit was een moord zoo verschoonlijk als deze. Hamilton, omdat hij zich voor Koningin maria had verklaard, was van alle zijne goederen ontzet, welke de Regent aan een' zijner gunstelingen schonk; deze, nog wreeder dan zijn weldoener, verdreef hamilton's echtgenoote uit haar huis, naakt en van alle hulp ontbloot, midden in den nacht, en in een harden winter. Genoeg was dit, om het hart eenes teederen echtgenoots

{==122==} {>>pagina-aanduiding<<}
in woede te ontsteken. Overal vervolgde hamilton den onregtvaardigen Regent, tot dat hij eindelijk te Linlithgow gelegenheid vond, om zijne welberaamde wraak te volvoeren. Dit verrigt zijnde, nam hij de vlugt naa. Frankrijk, alwaar men hem zocht over te halen, om den Admiraal coligny te dooden; doch op dien onwaardigen voorslag gaf hij het edelmoedig antwoord, dat, hoewel de liefde hem tot eenen moordenaar had gemaakt, hij tot het plegen van laagheden onbekwaam was.
Te Edimburg heb ik eene fraaijeschilderij gezien, vertoonende karel den I met zijne gemalin, gereed om te paard te stijgen. Naast hun staat de vermaarde dwerg jeffery hudson, zoon van een' handwerksman, en in wiens klein ligchaam eene heldenziel besloten was; op den ouderdom van zeven jaren was hij slechts achttien duim hoog. Hij trad in dienst des Hertogs van buckingham, en genoot eens de eer van midden in eene koude pastei op de tafel gezet te worden, tot groot vermaak van het hof. Bij het huwelijk van karel den I trad hudson in dienst der Koningin, die zoo veel vertrouwen in hem stelde, dat zij hem naar Frankrijk zond, om haar eene Vroedvrouw te bezorgen. Op de reis werd onze dwerg door een Kaper genomen en naar Duinkerken gevoerd. Men verhaalt, dat hij in die stad in een tweegevecht met een Kalkoen de overwinning behaalde, hetwelk aan zekeren Schrijver, dawmen genaamd, het onderwerp heeft geleverd tot een komisch Heldendicht. Doch men moet niet gelooven dat hudson alleen dapper handelde omtrent deze soort van pluimgedierte; gedurende de burgerlijke onlusten diende hij zelfs als Kapitein onder de Ruiterij. Hij volgde de Koningin naar Frankrijk, alwaar hij in geschil kwam met zekeren crossets, dien hij voor het pistool daagde. Deze liet zich ter bestemde plaatse vinden; doch in plaats van een pistool, had hij zich met een klisteerspuit gewapend. Zeer kwalijk nam de dwerg dit gekscheren, en maakte geene zwarigheid om crossets met een pistool te doorschieten. Hij was genoodzaakt het hof te ontvlugten en zich ter zee te begeven, alwaar hij door een roover genomen en voor slaaf verkocht werd. Hij werd gelost, en voorts tot Kapitein op de Koninklijke Vloot benoemd; hij bleef bij de Koningin in Frankrijk tot
aan het begin der regering van karel den II. In den jare 1682 werd hij ver-
{==123==} {>>pagina-aanduiding<<}
dacht gehouden van deel te hebben gehad aan de zamenzwering der Roomschgezinden; hij werd in de gevangenis gezet, en stierf aldaar in den ouderdom van vijfen-tachtig jaren. Nooit, misschien, had een dwerg zulke zonderlinge ontmoetingen. Hij begon en eindigde zijnen loop in eene gevangenis; men herinnere zich de pastei!
Nabij Edimburg ligt een heuvel, bevattende het graf van den vermaarden david hume, die, in zijnen uitersten wil, tot dit gedenkteeken honderd ponden sterlings bestemde, met uitdrukkelijk verbod, eenig ander opschrift daarop te stellen, dan de woorden: Hic jacet david hume; ‘hier ligt david hume.’
In het Graafschap Northumberland ligt eene zeer kleine en zeer oude stad, Hexham genaamd, alwaar in eene kerk een stoel wordt bewaard, de stoel des vredes geheeten, die voormaals tot eene vrijplaats diende voor elken boosdoener, die er zich op nederzette. Die hem van daar weg haalde, werd in den kerkelijken ban gedaan. De oorsprong dier zonderlinge gewoonte is mij onbekend.
Laten wij nu nog een klein togtje naar het Eiland St. Kilda doen, en ons niet laten afschrikken door de algemeene verkoudheid, welke onder diens bewoners heerscht. Gij lagcht; gij twijfelt aan deze vreemdigheid; doch niets is meer waar; het geldt hier, met hamlet te zeggen: ‘er zijn dingen, aan welke de Wijsbegeerte niet twijfelt.’ Wel nu, weet dan, dat, zoo dikmaals een vreemdeling op dit Eiland voet aan land zet, alle de bewoners verkouden worden, dikmaals met bloedspuwing verzeld; zelfs de zuigende kinderen blijven er niet van bevrijd. Dit ongemak duurt tien of veertien dagen, en het wordt erger, wanneer er buitenlandsche goederen ontscheept worden. Vogelvet is het geneesmiddel daartegen. Alle jaren komt er een afgevaardigde van de regering op het Eiland, en zijne komst gaat altijd met de beruchte verkoudheid verzeld. Men zou kunnen denken, dat het eene regelmatige landziekte is; doch geenszins: want indien de afgevaardigde, door een of ander toeval, in zijne komst verhinderd worde, blijven de bewoners van St. Kilda gezond. Ik heb er vijf dagen vertoefd, en naardien ik op de twee eerste dagen hoorde hoesten noch niezen, achtte ik die oude vertelling te kunnen weder-
{==124==} {>>pagina-aanduiding<<}
leggen; maar op den derden dag begon de verkoudheid, en bij mijn vertrek was er niemand vrij van. - De Kildanen hebben een walgelijken reuk, door hunne morsigheid veroorzaakt. Zij, daarentegen, verzekeren, dat het de vreemdelingen zijn, die stinken. Inderdaad mag men even min over den reuk als over den smaak twisten.
Ik heb mijn verhaal begonnen met de ganzen; met de ganzen zal ik het ook eindigen. Zoodanig zijn de rotsen en klippen met deze vogelen bedekt, dat zij van verre voor een besneeuwd vloerkleed zouden worden aangezien. Zoo digt liggen de nesten bij elkander, dat men geen stap kan doen, zonder daar op te treden. Nogtans blijven er de wijfjes gerust op zitten, terwijl de mannetjes wijd en zijd vliegen om voedsel te zoeken. Hunne prooi op een zeer grooten afstand ontdekkende, storten zij met zoo veel krachts naar beneden, dat, wanneer een haring aan eene plank wordt vastgehecht, zij dezelve met den bek doorboren en er aan blijven hangen. Om hunne nesten te maken, gaan de Schotsche ganzen allerlei bouwstoffen zeer verre zoeken, die voor hun van groote waarde zijn, en welke zij daarom elkander dikmaals ontstelen; doch de wijze, op welke zij dien diefstal begaan, schijnt te bewijzen, dat zij van het regt van eigendom eenig denkbeeld hebben. Een gans besteelt zijns buurmans nest niet, dan wanneer deze zich niet daarin bevindt, en in plaats van zijnen buit regelregt naar zijn eigen nest te brengen, maakt hij een kleinen omweg over zee, en keert straks terug met het eerlijkste voorkomen van de wereld, als 't ware om te doen gelooven, dat hij elders eenen prijs heeft behaald. Verzuimt hij deze voorzorg, zoo wordt hem zijn buit weder ontnomen. - Het jagtmaken op deze ganzen is een moeijelijk en zeer gevaarlijk werk; maar het eten van dezelve, zoo als de Kildanen doen, zoude ons nog meer tegenstaan; bij groote hoopen leggen zij dezelve op den grond, nevens de eijeren, om ze aldaar te laten rotten; na deze zonderlinge toebereiding zijn ze voor hun een lekker beetje. Tot het vangen van deze ganzen bedient men zich, op het Eiland St. Kilda, van een touw, dertig ellen lang, van koeijevellen gemaakt, en in schapenvellen omwonden, opdat het touw door het schuren tegen de rotsen niet breke. Zulk een touw is het voornaamste gedeelte
van den

{==125==} {>>pagina-aanduiding<<}
bruidschat van een meisje, en is zoo veel waardig als een paar van de beste koeijen van het Eiland.
Jaarlijks worden hier twintigduizend Schotsche ganzen gevangen, en meer dan tachtigduizend vliegen naar andere landen. Bijkans niets anders eten deze vogels dan haringen, het gebruik van welke derzelver getal evenaart.

De tooverbril.

Eene Oostersche Vertelling.

Sultan achmet regeerde zints tien jaren over het uitgebreid Turksch gebied. Hij bezat deugden; hij was vol moed, getrouwheid en goedwilligheid: men noemde hem den goeden achmet. Doch tevens bezat hij groote gebreken; hij was onderhevig aan vooringenomenheid; op al wat hij beminde, was hij verzot; hetgene hij niet beminde, versoeide hij; en zijn haat, zoo wel als zijne vriendschap, rustte veelal op bloote luimen. Vurig beminde hij de vleijerij: want in goeden ernst sloeg hij geloof aan de waarheid der lofspraken, welke zijne vleijers en hovelingen met eene kwistende hand hem toezwaaiden, even gelijk hij geloof sloeg aan de opregtheid der liefkozingen van alle de schoone vrouwen, met welke zijn Serail was opgevuld. De Eigenliefde is ligtgeloovig; zij wantrouwt meer zichzelve dan anderen; gereedelijk slaat zij geloof aan de opregtheid van hun, die haar vleijen; en in dat opzigt gelijkt zij eenigzins naar de Liefde.
Schiep achmet groot vermaak in den wierook des lofs, hem toegezwaaid, tegenspraak daarentegen was hem onverdragelijk; de waarheid, die zijne driften en begeerten wederstreefde, beschouwde hij als hard en beleedigende; hij verwierp dezelve als leugentaal; onhandelbaar was hij dan, gelijk bijkans alle Koningen, gelijk bijkans alle menschen. Hij hield van geene andere raadgevingen, dan die met zijne grilligheden en neigingen overeenstemden. Van hier dat hij ligt werd bedrogen door allen, die de moeite daarvan zich getroostten; en aan de Hoven vindt men altijd dezen of genen, die de moeite daarvan wel op zich wil nemen.
Nogtans had de goede achmet een Groot-Vizier, rustan genaamd, die hem zints zijne komst tot den troon gediend had. Rustan bezat een eerwaardig voorkomen; een lange baard, door de jaren grijs geworden, zette aan zijn gelaat iet ruws en strengs bij. Naardien hij eene diepe kennis van za-
{==126==} {>>pagina-aanduiding<<}
ken, veel ondervinding had, en zeventig jaren telde, oordeelde hij zich geregtigd, alles te mogen zeggen. Wilde de Sultan de eene of andere dwaze onderneming doen, zonder omwegen bragt hem de Vizier de buitensporigheid zijner ontwerpen onder het oog; maakte achmet buitensporige kosten, rustan bleef niet in gebreke, hem te doen opmerken, dat hij 's Lands kas zoude uitputten. Om kort te gaan, de Vizier zette den Sultan dikmaals den voet dwars: want de Sultan was zeer gezind om dwaasheden te begaan; eene gezindheid, welke, geloof ik, die van zeer vele menschen zijn zoude, indien zij zich aan het hoofd van het uitgebreid Turksch gebied bevonden.
Achmet had een jongen Gunsteling en eene begunstigde Sultane, welke hij afgodisch beminde, en die op het Rijksbestuur veel meer invloeds dan de Vizier hadden. In de gewigtigste zaken ging achmet alleen met zijnen geliefden néissour en met de schoone fatmé te rade; hij kwam tot geen besluit, voordat hij hunne antwoorden had gehoord. De gunsteling, met weldaden van zijne Hoogheid overladen, troggelde hem dag aan dag een nieuw geschenk af, en beschikte over alle de posten van het Rijk, over alle de bedieningen van het Serail, en over alle de waardigheden in het Leger. Achmet kon geenen weerstand bieden; hij zeide tot zichzelven: ‘Néissour heeft mij zoo hartelijk lief: zoude ik hem iets kunnen weigeren? Daarenboven verlangt hij niets anders dan mijnen voorspoed en mijne glorie.’ - Het vertrouwen gaat altijd met de vriendschap hand aan hand gepaard.
Desgelijks sloeg hij geloof aan alwat fatmé zeide; hij snelde alle hare begeerten te gemoet, die onuitputtelijk waren; en hij zoude, om zoo te spreken, tot zelfs den laatsten zijner onderdanen hebben opgeöfferd aan de telkens wederkeerende grilligheden der Sultane. Hij zeide tot zichzelven: ‘Fatmé bezit zoo veel liefde voor mij: hoe zoude ik haar iets weigeren? Daarenboven bedoelt zij niets anders dan mijnen voorspoed en mijne glorie.’ - Even als het gros der menschen, gevoelen de Sultans de behoefte van te gelooven dat zij bemind worden.
Het is blijkbaar, dat, met dusdanig een karakter, achmet het met den Groot-Vizier niet altijd eens konde zijn. Zij hadden geschillen met elkander, die aan de zijde des Sultans zeer hoog liepen: want wat den Vizier aangaat, nooit overschreedde deze het ontzag, welk hij zijnen Meester schuldig was; altijd zeide hij hem de waarheid, met die onveranderlijke bedaardheid, die de opregtheid en het gezond verstand verzelt. Doch achmet, op de Sultane smoorlijk verliefd, en met zijnen gunsteling driftig vooringenomen, beschouwde rustan in geen ander licht, dan dat van een hard, streng, lastig mensch, die er eene soort van vermaak in stel-
{==127==} {>>pagina-aanduiding<<}
de, hem te dwarsboomen in zijne vurigste genietingen, en in zijne zoetste en redelijkste neigingen. Van hier dat hij voor hem niets anders dan afkeer gevoelde; den titel van Vizier liet bij hem alleen uit eene soort van welvoegelijkheid behouden, uit aanmerking van zijne voorgaande diensten, en in afwachting van eene gunstige gelegenheid, om hem daarvan te verlaten, en er zijnen lieveling néissour mede te bekleeden.
Op zekeren nacht sliep de goede achmet bij de schoone fatmé. Zacht sluimerde zij, en de Sultan, van liefde en vreugde dronken, zag haar slapen, zonder hare rust te durven storen. ‘Wat is zij schoon!’ dacht hij: ‘zoude er in het paradijs van mahomet wel eene eenige houri zijn, die bij fatmé kan vergeleken worden? Welk eene frische kleur! welke lelien! welke rozen! En rustan zoude willen dat ik fatmé iets zoude weigeren? Ach! in een eenigen diamant zoude ik wel alle de schatten van het heelal wenschen te bezitten, om dezelve haar aan te bieden. Die rustan geeft voor, dat hij mij bemint, en hij haat alwat ik bemin. Onophoudelijk lastert hij bij mij fatmé en néissour. Hij zou mij wel willen diets maken, dat zij mij bedriegen, om alleen mijn vertrouwen te bezitten en alle mijne magt te genieten. Nog gisteren zeide hij tot mij: O verhevene Sultan, hoe blind zijt gij! ach dat mahomet u eenen bril zond, door middel van welken gij in het hart kondt lezen van allen, die rondom u zijn! Ach! indien ik dien kostelijken bril bezate, wat al liefde voor mij zoude ik in het hart van fatmé zien! Ik wed dat zij in dezen oogenblik van mij droomt; niemand anders dan mij ziet zij in hare droomen, gelijk zij wakende aan niemand dan aan mij denkt; zij zelve heeft 't mij gezegd. O hoe gaarne wilde ik dien bril hebben, van welken rustan tot mij sprak! Ik zoude de gelukkigste der menschen zijn, en de zekerheid, die hij mij aangaande mijn geluk zou geven, zou hetzelve nog verdubbelen. Ik moet trachten dat verwonderlijk werktuig magtig te worden, al ware het slechts om rustan van
spijt en schaamte te doen blozen.’ - Nogmaals slaat achmet het oog op de schoone Sultane, en slaapt in, droomende van den bril, over welken de Vizier tot hem had gesproken.
Er bevond zich op dat pas te Konstantinopel een berucht Toovenaar, die zijne weergaê niet had. Het was een Arabier, die, door middel der wiskundige wetenschappen, de Starrewigchelarij had geleerd, het toekomende voorspelde, en zoo vele dingen wist, dat het Konstantinopolitaansche gemeen, en zelfs vele kundige lieden van dien tijd twijfelden, of mahomet wel wijzer ware dan hij. 's Anderendaags, ten zesder ure, beval achmet, dat deze waarlijk buitengemeene en met regt vermaarde man bij hem zou gebragt worden. ‘Wij-
{==128==} {>>pagina-aanduiding<<}
ze ezraïm!’ sprak achmet, zoodra hij den Toovenaar zag, ‘al zints lang is het gerucht uwer kunde tot mij gekomen; gij bezit, zegt men, verwonderlijke geheimen, en niets in het heelal is voor u verborgen; ik heb u ontboden, om u te verzoeken, mij eenen dienst te doen.’ .... Ezraïm werpt zich voor den Sultan ter aarde, en zegt: ‘Spreek, doorluchtige Heer! gij ziet aan uwe voeten den nederigsten en onderdanigsten uwer slaven.’ - ‘Luister!’ zegt de Sultan, ‘ik wilde een' bril hebben, die de eigenschap bezit, mij in de diepste plooijen van het hart te doen lezen. Antwoord mij: kunt gij voor mij zulk een' verwonderlijken bril maken?’ - ‘Verhevene Sultan!’ antwoordt ezraïm, ‘morgen reeds zult gij dezen schat bezitten, en de begeerten uwer Grootheid zullen boven uwe verwachting vervuld worden. Het vervaardigen van zuik een' bril is voor mij de eenvoudigste zaak, eene beuzeling in vergelijking der goddelijke geheimen, welke mijne wetenschap mij geopenbaard heeft.’ - Men ziet hieruit, dat de Wiskunstenaars ten tijde van Sultan achmet niet de nederigste waren.
Reeds 's anderendaags hield ezraïm zijn gegeven woord. Achmet vond zich in het bezit van den verwonderlijken bril. Hij was van zijne hovelingen omringd, toen hij dien ontving. Zijn eerste werk was, dat hij dien op zijn' neus zette, en alle zijne hovelingen aanzag, die hem met hunne vleijerijen dronken maakten; doch eensklaps deinst hij verschrikt terug. ‘Wat zie ik?’ zegt hij. ‘Van hier, trouweloozen; gij allen zijt schelmen, monsters; gij vervult mij met afgrijzen!’
De hovelingen, verbaasd, verschrikt, naderen hem. ‘Wat deert u, Heer?’ zeggen zij tot hem: ‘Welk eene woede vervoert u tegen ons? Zijn wij niet uwe getrouwe onderdanen?’ - ‘Getrouw! groote God!’ roept achmet: ‘getrouw! Niets anders zie ik in uwe harten, dan verraad, jaloezij, haat, nijd, met al hun vergif gewapend. Vliedt, vliedt uit mijne tegenwoordigheid!’ Dit gezegd hebbende, schiet hij op hun toe, en, den dolk boven hunne hoofden hebbende opgeheven, zoude hij hen vermoord hebben, van den eersten tot den laatsten, indien zij niet op de vlugt waren getogen.
Toen de Sultan alleen was, - ‘Deze zijn dan de lieden,’ zeide hij, ‘die met betuigingen van toegenegenheid, liefde en getrouwheid mij onophoudelijk aan boord komen! Ik vind mij omringd van de snoodste wezens in mijn Keizerrijk; ik leef midden onder mijne wreedste vijanden; ik ontkom hunne woede niet, dan omdat zij elkander te zeer versoeijen, om zich onderling te verstaan en tegen mij zamen te spannen. In hunne schraapzucht zouden zij wel den laatsten droppel van mijn bloed willen uitzuigen; en ik sloeg

{==129==} {>>pagina-aanduiding<<}
geloof aan hunne vleijerijen, en ik ademde met wellust hunnen vergistigen wierook in! Dank zij mahomet! ik zal niet meer hun speelbal zijn. Door middel van dezen verwonderlijken bril zal ik de genen, die mij haten, van hun, die mij beminnen, wel weten te onderkennen. Bij voorbeeld, néissour; deze bemint mij; hij is er verre af van mij te verraden; zijn hart is zuiver als een heldere hemel, en zijn mond heeft nooit gelogen. Op hem wil ik van het vermogen van mijnen bril de proef nemen; niet om te weten, wat er in zijn hart omga, - ik weet het, hij houdt niets voor mij verborgen, - maar om mij schadeloos te stellen, door de beschouwing zijner deugden en zijner vriendschap, van het hartzeer, welk eene eerste en wreede proeve mij gebaard heeft.’
Hij ontbiedt néissour; de gunsteling vertoont zich voor achmet's oogen. ‘Kom, waarde néissour,’ zegt de Sultan, ‘kom mij vertroosten over de trouweloosheid mijner hovelingen. Ik ken hen thans; ik heb in hunne harten gelezen; zij kunnen mij niet langer bedriegen. Ik heb hen allen uit mijne tegenwoordigheid verdreven, en ik wil mijn geheele hof vernieuwen.’ - ‘Hoe!’ zegt de gunsteling: ‘gij hebt hen gebannen, Heer! Ach, hoe zeer prijs ik uwe wijsheid! hoe zeer bewonder ik uw beleid en uw doorzigt! Gij hebt eindelijk die valsche en leugenachtige lieden ontmaskerd! Gij weet, gij hebt gezien, wat een hoveling is! Neen, Heer! gevaarlijker vijanden hadt gij niet. Ik voedde deswegen eenigen twijfel, maar durfde het u niet zeggen; gij hoordet hen zoo gaarne. Daarenboven, zeide ik tot mij zelven, achmet is zoo goed, dat hij het kwade niet geloost, dan wanneer hij het met zijne eigen oogen ziet. Heer! dat néissour's verknochtheid, dat zijne onderdanigheid’ .... ‘Zwijg, verrader!’ valt hem de Sultan in de rede, die, gedurende deze aanspraak, zijn' bril had opgezet: ‘zwijg! beschuldig hen niet: zij zijn zoo goed als gij. Ik lees in uw hart; ik zie aldaar de grootste schelmerij; ik zie, dat gij in den grond uwer ziele mij verfoeit, dat gij mij niet lief koost dan uit slordige eigenbaat, dat gij mij verraadt. - Ik ben wel zeer ongelukkig! Ik word dan van niemand bemind!’ Néissour werpt zich aan des Sultans voeten; hij beklaagt zich; hij kan niet begrijpen, dat men aan zijnen ijver, aan zijne volkomene verkleefdheid kan twijfelen.... ‘Neen, neen! ik twijfel niet,’ hervat achmet: ‘gij verraadt mij, rampzalige! Maar uwe verleidende redenen, uwe honlgtong zijn thans krachteloos. Gij kunt dezen onfeilbaren bril niet
logenstraffen, dien ik van den wijzen ezraïm heb ontvangen; met denzelven lees ik in den grond van uw hart, en ik ben niet zoo gelukkig, dat ik nog aan uwe ondankbaar-
{==130==} {>>pagina-aanduiding<<}
heid kan twijfelen.’ - ‘Hoe, Heer!’ zegt néissour, ‘gij slaat dan geloof aan den Toovenaar ezraïm? Die bril is valsch, twijfel er niet aan; hij doet u het tegengestelde van de waarheid zien. Gij leest verraad en lengen in dat hart, alwaar gij niets anders dan opregtheid, trouwe en liefde zien moest. Weet gij dan niet, dat, zints lang, die ezraïm de vriend van den trotschen rustan, uwen Staatsdienaar, is? Ziet gij niet, dat zij te zamen dit middel verzonnen hebben om mij te bederven? Ach, Heer! indien ik u mijn leven moet geven tot een bewijs van mijne verknochtheid, al mijn bloed zal voor uwe oogen stroomen.’ - ‘Al genoeg,’ zegt de Sultan, ‘vertrek! door middel van mijn' bril zie ik duidelijk dat gij niet opregt spreekt, en dat gij niet gezind zijt om u te dooden.’
De gunsteling vertrekt, en de ongelukkige achmet gaat in de kamer der Sultane. ‘Helaas,’ zegt hij, ‘zij alleen zal mij getrouw zijn gebleven! Waarde fatmé! in uw hart althans zal ik alle de liefde vinden, welke gij mij hebt ingeboezemd.’ Hij gaat naar binnen; achteloos ligt de Sultane op fluweelen kussens; den Sultan ziende, rijst zij langzaam op, en nadert hem met een lachje vol liefde, en met oogen, in welke de vreugde en de wellust slikkeren. Maar hoe groot is hare verbaasdheid! met verontwaardiging en woede sloot de Sultan haar van zich: in fatmé's ziel heeft hij deze wreede woorden gelezen: afkeer, haat, trouweloosheid. De ongelukkige achmet is zichzelven niet meer; zijne wanhoop laat zich niet beschrijven; hij verbrijzelt alwat hem voor de hand komt, en vervalt welhaast in het grievendste hartzeer. Bittere tranen vloeijen uit zijne oogen, en stroomen op zijne gloeijende wangen. Hij brandt van begeerte om zich te wreeken; maar hij wil zijne wraak geducht en verschrikkelijk doen werken. Hij zet zich op eene sopha neder, met zijn' bril in de hand; hij ziet fatmé aan, die zich aan zijne voeten nederzet, de oogen nederslaat, zwijgt, zucht en tranen stort. Achmet ziet haar sterk aan, en zegt: ‘Is het mogelijk, geregte Hemel! zoo vele bekoorlijkheden en trouweloosheid zamen te vereenigen? Het is dan waar, fatmé; gij hebt zoo veel liefde kunnen verraden! O, hoe zeer beminde ik u! Ik zou u de wereld wel hebben willen geven, en gij hebt mij bedrogen!’ - ‘Een aardige inval!’ zegt fatmé lagchende: ‘Gij zijt jaloersch! vermoeden tegen mij! Gij stelt mij wederom gerust; ik dacht dat mijnen waarden achmet eenig groot ongeluk ware overgekomen, en ik deelde
in zijne smart, zelfs voordat ik er de oorzaak van wist. Doch is het niets anders dan jaloezij? ah, ah, ah....’ - ‘Hoe! gij lagcht om mijn hartzeer! gij drijft den spot met uwen getergden Meester! gij paart spotternij met de beleediging, terwijl de bliksem mijner wrake boven uw misdadig hoofd zweeft!’ -
{==131==} {>>pagina-aanduiding<<}
‘De bliksem! o, daar ben ik niet bang voor. Tegenwoordig dondert het, doch welhaast zal de lucht zuiver worden. Wat heb ik dan gedaan, Heer!’ voegde zij er nevens, den Sultan omhelzende met hare schoone armen, witter en meer verblindende dan de sneeuw: ‘Spreek! wat heb ik gedaan, om zoo veel gramschaps te verdienen?’ - ‘Wat gij gedaan hebt?’ zegt achmet; ‘kunt gij dat nog vragen? Terwijl gij mij met liefkozingen overlaadt, bezit gij niets dan afkeer en haat tegen mij; dit heb ik in uw hart gelezen.’ - ‘Haat?’ antwoordt fatmé; ‘ik geloof dat gij gelijk hebt; ik heb er u zoo vele proeven van gegeven; gister nog, zelfs dezen nacht....! Achmet, gij hebt gelijk; ik geloof dat ik u uit alle mijne magt hate.’ Deze woorden doet zij gepaard gaan met zoo levendige en teedere liefkozingen, en met een' zoo overredenden en natuurlijken toon, dat de goede achmet zich zelf niet meer is. ‘Hoe!’ zegt hij, ‘gij verraadt mij niet? o dat het mogelijk ware!’ - ‘Ik u verraden! kunt gij het gelooven? gelooft gij het?’ Meteen drukt zij den Sultan tegen haren boezem, glimlagcht, en laat een traan glippen, welke op achmet's voorhoofd valt, die zichzelven geen meester meer is, en roept: ‘Hemel! indien néissour gelijk had! indien de Toovenaar mij had bedrogen! indien deze bril valsch ware! Bij mahomet....!’ - ‘Wat zegt gij?’ vraagt fatmé:
‘van wat bril spreekt gij? en wat heeft deze bedriegelijke bril met uwe vriendin te doen?’ Thans verhaalde de Sultan aan fatmé, hoe hij aan het bezit van dezen Talisman was gekomen, en welke daarvan de gewaande eigenschappen waren.
Op dit verhaal stort de schoone en teedere fatmé een vloed van tranen; zij roept: ‘Ach, wreedaard! thans ken ik alle de uitgebreidheid van mijn ongeluk; uwe liefde heb ik voor altijd verloren; gij slaat meer geloof aan een' verachtelijken Toovenaar, dan aan mijne liefkozingen en tranen. Zie daar dan den waardigen prijs mijner liefde! van mijnen Meester word ik niet langer bemind! Ach, ongelukkige die ik ben! Waarom hebt gij mij in uwen toorn gespaard? Waarom hebt gij mij niet een aanwezen ontrukt, welk uwe hatelijke vermoedens voor altijd hebben vergistigd?’ Zoo spreekt zij, en, in hare droefheid en tranen stikkende, valt zij bewusteloos op haar bed neder. De Sultan schiet toe, en brengt haar alle mogelijke hulpe toe met de levendigste ongerustheid. Zij komt wederom tot zichzelve; de Sultan tracht haar gerust te stellen, en zweert, haar altijd te zullen beminnen: want hij weet reeds niet meer, of hij zijnen bril moet gelooven.
Fatmé, hem ziende wankelen, geeft hem eenen laatsten slag, die hare overwinning voltooit; zij zegt, dat ezraïm's

{==132==} {>>pagina-aanduiding<<}
bril niets anders dan een listige vond van den Vizier was, en doet hem straks den voorslag om er eene proef van te nemen. ‘Gij weet,’ zeide zij, ‘hoe zeer de trotsche rustan u hate; gij weet, hoe hij een boosaardig vermaak scheppe, u in alles te dwarsboomen. Wel nu! neem op hem de heillooze proef, welke gij op néissour en mij hebt genomen; ik ben verzekerd, dat gij in zijne ziel zult lezen alwat hij wil dat gij er lezen zult, in alles het tegenovergestelde van hetgeen dezelve bevat.’
Gretig omhelst de Sultan dien listigen en trouweloozen raad; hij omarmt de schoone fatmé, en gaat zijn hartzeer en zijne
    vermoedens verstrooijen door eene wandeling in een gedeelte zijner tuinen, alwaar hij wist dat de Vizier gemeenlijk op dit uur zich bevond. Hij ontmoet hem in de daad, die hem met zijne gewone ruwheid eene les kwam geven; doch achmet was niet in staat om naar hem te luisteren. Naauwelijks had de Vizier zijne aanspraak begonnen, of de Sultan neemt zijnen bril, en leest op den bodem der ziele des strengen Staatsdienaars. Hoe groot is zijne verbaasdheid! Hij ziet er niets anders dan ijver, verknochtheid, onschendbare trouwe. Op dit gezigt roept hij uit: ‘Neen, ik twijfel niet meer! fatmé heeft gelijk; mijn bril is valsch; hij heeft mij verraderijen doen lezen in het hart van alwat ik dierbaarst in de wereld had; dezelve toont mij niets dan liefde in het hart van den genen mijner onderdanen, die mij 't minst bemint. Wat zoude er van mij geworden zijn, indien fatmé mij het bedrog niet had ontmaskerd? Gelukkige ontdekking! gij geeft mij de rust weder, welke ik verloren had. En gij, schelmsche Toovenaar! duur zal uwe bedriegerij u te staan komen.’ Dit gezegd hebbende, werpt hij zijnen bril aan stukken, jaagt den Vizier weg, en geeft bevel om den verrader ezraïm in hechtenis te nemen. Doch men kwam hem welhaast boodschappen, dat ezraïm Konstantinopel had verlaten. De schrandere Toovenaar had alles voorzien, hetgeen er in het Serail zou gebeuren, en wijsselijk de vlugt genomen. Op dit berigt twijfelt achmet niet meer aan ezraïmï's trouweloosheid; néissour wordt terug ontboden;
achmet overlaadt hem met weldaden en lief kozingen; hij wil hem de honende vermoedens doen vergeten, die niet meer bestaan. Néissour overtuigt hem welhaast ten volle, dat de Vizier een medepligtige van ezraïm was, of liever, dat de laatste niets anders had gedaan dan diens bevelen te volbrengen. Men is nu alleen bedacht om rustan in verzekering te nemen, in de gevangenis te werpen, en van alle zijne bezittingen te berooven; maar rustan heeft zich te zoek gemaakt, even als ezraïm, en vergeefs wordt hij nagezet.
Terwijl dit alles in het Serail voorviel, verspreidde zich

{==133==} {>>pagina-aanduiding<<}
een mompelend en verward gerucht door de stad. Men fluisterde elkander toe, dat de Sultan van zijn verstand beroofd was, en binnen kort zou onttroond worden. De stoutmoedigsten lieten openlijk van zich gaan, dat achmet niet meer waardig was om te regeren, en eenen opvolger moest hebben. De gemoederen zijn beroerd; welhaast verspreidt zich de onrustigheid; de opschudding neemt allengskens toe, en vervult eindelijk de hoofdstad. Eene bende Janitsaren loopt te wapen, en bezet het Serail. Aan alle kanten gaat de kreet op, dat achmet afgezet, en néissour tot zijnen opvolger moet benoemd worden. En indedaad, néissour zelf bevindt zich aan het hoofd van den opstand; hij bemoedigt de muitelingen door de hoop op de luisterrijkste belooningen. Achmet wil het Serail wapenen, doch een gedeelte der Gesnedenen weigert de wapens op te vatten tegen néissour, den minnaar der Sultane. Fatmé zelve spoort hen aan, welken zij door groote geschenken heeft gewonnen, om haar het toofd des Sultans te brengen. Achmet verdedigt zich in het Serail met een klein getal aanhangers, die hem getrouw zijn gebleven; doch hij staat op het punt van te bezwijken. De opstand is buiten en binnen; het Serail is op het punt van door de muitende Janitsaren te worden ingenomen, toen eene andere bende derzelven, den Sultan nog getrouw gebleven, op de verraders aanvalt, die hem den dood hebben gezworen. Men wordt handgemeen; het gevecht is verschrikkelijk; de muren van het Serail worden met het bloed van beide aanhangen besproeid, die met even veel woede elkander den ingang betwisten. Eindelijk overwint de Deugd; de trouwelooze néissour sneuvelt, de muitelingen worden op de vlugt gedreven, en rustan, de brave rustan, die zints lang
néissour's ontwerpen wist en den opstand voorzag, trekt zegepralende in het Serail, aan het hoofd van achmet's getrouwe onderdanen. Hem ziende, raakt het klein getal soldaten van néissour, die nog binnen in het Serail vochten, verstrooid, en de Sultan ziet zich welhaast van alle zijne vijanden ontslagen.
Alles komt tot bedaren; het Serail wordt van alle de muitelingen gezuiverd, en fatmé boet met haar hoofd haar laaghartig verraad. Maar wie kan achmet's dankbaarheid schilderen? De Vizier, welken hij ten dood had verwezen, is de man, die hem behoudt; de troon en het leven is hij aan hem verschuldigd. ‘O wijze en edelmoedige rustan,’ zegt hij tot hem, ‘mogt ik eene zoo groote weldaad naar waarde kunnen vergelden! Rampzalige die ik was! ik verwierp uwen raad; ik stelde mij in de handen mijner wreedste vijanden, en ik haatte in den grond mijner ziele den eenigen man, die aan mij verknocht was. O rustan! rustan! zeg mij altijd de waarheid.’

{==134==} {>>pagina-aanduiding<<}

Eenige dagen na het oproer deed de goede achmet op zekeren avond eene wandeling met den Vizier, die eindelijk het beslissend overwigt der Wijsheid en der Deugd op de ziel van zijnen goeden, doch zwakken Meester konde doen gelden. De Sultan vraagde hem, wat er van den beruchten Toovenaar ezraïm ware geworden. ‘Hij is dood, Heer!’ antwoordt hem rustan. - ‘Hij is dood!’ herhaalt achmet: ‘O hoe zeer betreur ik hem! Rampzalige die ik ben! Ik bezat den kostelijksten schat; ik heb dien niet op prijs weten te schatten, en in mijne buitensporigheid heb ik denzelven met eigen handen verbrijzeld. Welk een verlies! en op wat wijze het te vergoeden?’ - ‘Doorluchtige Heer!’ antwoordt de Vizier, ‘waarom aan overtollige spijt den teugel gevierd? Gij hebt een voor het minst nutteloos werktuig verbrijzeld. De beste bril is van geen dienst voor hem, die alleen door zijne Driften ziet; en de man, die niet dan met de oogen der Rede ziet, heeft geen bril noodig.’

Bijdrage tot de zoogenaamde kunst van onbrandbaarheid.

(Ontleend uit de Voyage dans les deux Louisianes, et chez les Nations du Missouri, en 1801-1803, par M. perrin du lac.)

Onder de planten is er eene, welke eene bijzondere oplettendheid verdient; te weten, die, welke zij gebruiken om de uitwerking van het vuur te vernietigen of te verminderen. Ingevolge hetgeen men er mij van verhaald had, verzocht ik een der Wilden om ze mij te leeren kennen. Hij bragt mij dadelijk twee kleine wortels, waaraan nog eenige bladeren zaten. Nieuwsgierig om ze hem te zien gebruiken, en vreezende dat hij mij mogt bedriegen, bood ik er hem een stukje van aan, en haalde hem over om er gebruik van te maken. Hij nam het in zijn' mond, kaauwde het eenige oogenblikken, en wreef er zich toen sterk de handen mede. Dit verrigt hebbende, vroeg hij mij om kolen. Ik gaf er hem drie achter elkander, de gloeijendste die het mij mogelijk was te krijgen. Hij doofde ze, de eene na de andere, uit, door ze zachtjes te wrijven, zonder de minste smart te gevoelen, of zonder dat zijn vel er iets door beschadigd was. Vervolgens stak ik er hem eene in den mond, welke hij tusschen zijne tanden hield, met zijnen adem aanblies, en ze toen zachtjes kaauwde, zonder eenig

{==135==} {>>pagina-aanduiding<<}
teeken van pijn. Hij herhaalde deze proef tot drie malen, en verzekerde mij, dat, als hij eene grootere hoeveelheid van dezen wortel had, hij dan dingen zoude doen, welke mij nog veel zonderlinger zouden toeschijnen.
Onder de Volkeren van de Missouri verstaan de Osagoos het best de kunst om deze plant te gebruiken. Op hunne seestdagen, vooral wanneer zij de verbazing der Blanken zoeken op te wekken, doen zij dingen, welke ik niet zoude kunnen gelooven, ware ik er geen ooggetuige van geweest: - de een drinkt kokend beerenvet; terwijl een ander met den blooten arm de spijzen in de ketels omroert, als zij het heetst zijn, en dit zonder het minste letsel te bekomen, of pijn te doen blijken. - Zouden deze welbevestigde proeven niet tot opheldering kunnen dienen, hoe onze Voorouders somwijlen dergelijke Vuurproeven, waartoe zij geregtelijk verwezen waren, voor dikwerf maar al te zekere misdaden, onbeschadigd doorstonden?

S .. t.




Anecdote van Roemer Visscher.

De Heer scheltema zegt, in zijn niet genoeg te prijzen Werk over roemer visscher's Dochters, op bl. 9, dat roemer in het laatst van zijn leven zwak van ligchaam en geest zoude geweest zijn. Waarschijnlijk heeft hij dit gezegd op gezag van cats, die, in het keurig lofdicht op anna, melding maakt van geestes swackigheden. Dan het tegendeel blijkt, dunkt mij, uit brandt's Historie der Regtspleging over oldenbarneveldt enz., en welke getuigenis mij verwondert dat aan de zeldzame vlijt en het scherpziend oog van scheltema ontsnapt is. Men leest aldaar, op bl. 200 en 201, bij het vermelden der lotgevallen en ontmoetingen van vele der Regters, het volgende:
‘Van reinier paauw, Burgermeester der Stad Amsterdam, die men houdt dat een der vinnigste Rechters was, wordt verhaeld, dat hij den geestrijken roemer visscher, genoeg vermaerdt door sijne beschrevene Sinnepoppen en Brabbelingen, Vader van anna en tesselschade roemers, in sijne siekte, daer hij op 11 Febr. 1620 aen overleedt, besoekende, hem vraegde, of hij al gemoedt en gerust was om te sterven? en dat hem roemer dit antwoordt gaf: Jae Mijn Heer, ik ben wel gemoedt en wel gerust; waerom soude ik ongerust weesen? Ik heb niemandt verongelijkt, en ik heb over den Advocaet niet geseten.’
F.








{==136==} {>>pagina-aanduiding<<}

Bijschriften op de afbeeldingen, in het werk van mr. Jacobus Scheltema, van Anna en Maria Tesselschade Visscher.


Men leest in anna's oog, bescheîden neêrgeslagen, 
De deugd en Godsvrucht, die in 't hart verborgen lagen: 
Een juist besef van pligt, gepaard met diep beleid: 
De stoutste dichtgeest met d'opregtste zedigheid. 
 
De schoone tesselschaê verrukt en boeit onze oogen 
Door d' aangenamen lach, der Mingodes onttogen, 
Maar door het fijn gevoel der blanke ziel gekuischt. 
Zoo lagcht een Engel, of een Geest van de aard verhuisd! 

H.... 2 Febr. 1809.
E.E.

Tirannij, door den beroemden Massillon uitgeoefend.

De welsprekendste zijn niet altoos de zachtaardigste en beminnelijkste der Menschen. Massillon, de beroemde Bisschop van Clermont, wiens naam, als 't ware, een wisselwoord voor volmaakte Kanselwelsprekendheid geworden is (*), gaat na, dat hij te meermalen de onmenschelijkste Tirannij over de hem onderhoorige Priesters uitoefende. Het Kasteel van Muron, oudtijds de voornaamste verblijsplaats der Bisschoppen van Clermont, voor het grootste gedeelte des jaars naauwelijks bewoonbaar geworden zijnde, uit hoofde van de winden en de strenge koude, waaraan hetzelve, ter oorzake van de ligging, was blootgesteld, werd te zijnen tijde eindelijk geheel verlaten. Hij verwierf van het Rijksbestuur verlof om het geheel af te breken. Dit volvoerde hij niet te eenemaal. De buitenwallen liet men staan, uit hoofde van het grootsch

{==137==} {>>pagina-aanduiding<<}
vertoon, 't welk dezelve maakten; en de Bisschop behield verscheiden binnenvertrekken van dit ongezond en halfverwoest gebouw, om als gevangenissen betrokken te worden. - Wanneer deze of gene Priester hem eenig ongenoegen gaf, 't welk hij straffenswaardig oordeelde, zond hij ten Hove om een Lettre de Cachet. Op 't gezag daarvan werd de Priester, die in ongenade gevallen was, gevat, en misschien voor zijn leven opgesloten in een van de ellendige vertrekken des ongastvrijen Kasteels van Muron. - Zoodanig was het gedrag en de magt eens Kerkvoogds, vele van wiens Leerredenen de uitboezemingen schijnen van het teederst en menschlievendst hart, verwarmd door den Goddelijken Geest der zuiverste Christelijke Liefde!

Bijzonderheden uit den levensloop van den marquis D'Arcens.

Bekend is het, hoe veel genegenheids de Marquis d'argens voor de Tooneelspeelsters had: want na het met zeven of acht te hebben gehouden, nam hij er eindelijk eene ter vrouwe. Wegens zijne minnarijen met sylvia, eene jonge Actrice van het Tooneel te Aix, en hetgeen hem deswegen wedervoer, vinden wij het volgende berigt. Na eenigen tijd met sylvia verkeerd, en hare wederliefde te hebben verworven, deed haar de nog jeugdige argens voorslagen van een huwelijk, en vlugtte met haar, ter volvoeringe van dit plan, naar Barcelona; doch naauwelijks was hij aldaar aangekomen, of hij werd herkend, en in het Kasteel dier stad in bewaring gesteld; hij zat er twee maanden. Zijn vader, die Procureur-Generaal bij het Parlement van Aix was, zich zelven en zijn geslacht de schande van eene zoo ongelijke verbindtenisse willende besparen, had eindelijk het geluk, half door dreigementen en half door beloften, uit sylvia's handen de trouwbelofte te bekomen, door den Marquis haar gegeven, en op haar te verwerven, dat zij afzag van alle de regten, welke dit geschrift haar zoude hebben kunnen geven. Deze besloot hierop, zich in den geestelijken staat te begeven, en gaf er haren minnaar kennis van, met welken zij bij aanhoudendheid briefwisseling had gehouden. Op deze tijding werd de jonge argens verwoed; hij besloot, vergif in te nemen; en sylvia eenen brief hebbende doen ter hand komen, in welken hij haar beschuldigde als de oorzaak van het genomene wanhopige besluit, sloeg hij inderdaad een gestoten glas te lijve, met sterken Spaanschen tabak gemengd; doch door het toebrengen van tijdige hulp had zulks geene doodelij-
{==138==} {>>pagina-aanduiding<<}
ke gevolgen. Om hem gerust te stellen, beloofde hem sylvia, geene geloften te zullen doen, welke hij als zoo heilloos beschouwde, en zich
naar het land te begeven, om aldaar afgezonderd te leven, tot dat hij middel zou hebben gevonden om zich wederom bij haar te vervoegen. Deze verzekeringen den Marquis hebbende gerust gesteld, werd hij eenige dagen daarna overgebragt naar het Kasteel van Perpignan, onder een sterk geleide, zonder van zijnen vader verlof te hebben kunnen bekomen om afscheid te nemen van sylvia, welke hij sedert zijne hechtenis niet gezien had. Intusschen bleef zij hem getrouw, en men konde hem haar niet geheel doen vergeten, dan door hem valschelijk te berigten, dat sylvia met een ander was getrouwd. Eerst tien jaren daarna werd hij door zijne beminde zelve van de waarheid onderrigt, die, aan haren eed getrouw, altijd de teederste liefde voor hem had behouden.
Om hem van zijne drift te genezen, deed hem zijn vader eerlang naar Konstantinopel vertrekken, met den Heer andresol, Franschen Gezant, met zaken belast voor de Dey's van Algiers en Tunis. Gedurende zijn verblijf in die beide steden, werd de jonge argens, altijd van een vurig gestel, altoos op minnehandelingen gesteld, meer dan eens in dezelve ingewikkeld, waarbij hij groot gevaar liep. Misschien was dit de reden, die hem deed besluiten, niets van dien aard te Konstantinopel te beginnen, alwaar hij inderdaad een tegenoverstaand gedrag hield. Hij vertoefde er twee maanden, welke hij besteedde aan het beoefenen der Turksche zeden, en om les te nemen in de Godverzakerij bij eenen Armeniër, een groot Spinosist, die niets geloofde, en bij een Joodschen Arts, die lang Roomsch Priester in Spanje was geweest, alwaar hij heimelijk het Jodendom had beleden.
Te Aix teruggekeerd, had de Marquis het voornemen om Advokaat te worden; maar het was over hem besloten, dat hij even onbestendig zijn zoude in zijne besluiten als in zijne minnarijen. Van nieuws begon hij met meer drifts dan ooit de meisjes na te loopen, en verbond zich wederom aan eene Italiaansche Actrice, die hem ongetrouw was. Zijne minnarijen volgden elkander kort op de hielen; hij sleet zijnen tijd met het houden van matressen en schulden te maken. Genoodzaakt om eene zeer aanmerkelijke somme op te nemen, nam hij het besluit, om door de vlugt de trouwbeloften te verbreken, welke hij onbedacht aan alle de vrouwen had gedaan. Hij begaf zich naar Parijs, met oogmerk, zoo als hij zeide, om er te gaan studeren; maar, gelijk men ligt kan denken, het hoofd stond hem niet naar de wetenschappen, en het verblijf te Parijs was niet zeer geschikt om hem tot dezelve te doen terugkeeren. Hij gaf zich aan het spel over, en op zekeren avond zesduizend livres hebbende gewonnen, vertrok hij drie

{==139==} {>>pagina-aanduiding<<}
dagen daarna naar Rome, alwaar hij aan alle de buitensporigheden van een driftig gestel van nieuws den teugel vierde. Niet even gelukkig slaagden hier zijne minnarijen; schier was hij eens door twee vrouwen vermoord, aan welke hij voor andere den zak had gegeven.
Eenigen tijd daarna kwam hij te Aix bij zijnen vader, om eindelijk het reeds in het voorgaande jaar genomen besluit, om Advokaat te worden, te volvoeren; doch het berucht pleidooi tusschen Vader girard en Vader de la cadiere, hetwelk thans voor het Parlement van Aix hing, en de versletene en belagchelijke geschillen tusschen de Jansenisten en Molinisten opwarmde, maakte den Marquis af keerig van de distelachtige loopbaan der pleitzale.
De jonge Marquis, te langen laatste het besluit hebbende genomen om zich in den Krijgsdienst te begeven, begaf zich andermaal naar Parijs, om aldaar om eene Luitenantsplaats te verzoeken. Hij slaagde in zijn oogmerk, en vertrok naar Rijssel, alwaar het regiment van boufflers lag, in hetwelk hij moest dienen. Van hier trok hij met zijn regiment naar Kehl. Na de overgave van deze sterkte, ging hij met verlof naar Aix. Te Avignon vernam hij tijding wegens sylvia, met welke hij van nu af eene verkeering vernieuwde, die zeer lang geduurd heeft. Te Straatsburg teruggekeerd, begaf hij zich naar het beleg van Philipsburg, en van daar naar het leger bij Worms. Op zekeren dag op voerageren zijnde uitgezonden, deed hij eenen val met zijn paard; het ongemak, welk hij daardoor bekwam, hem voortaan het te paard zitten onmogelijk makende, was hij genoodzaakt den dienst te verlaten, in het dertigste jaar van zijnen ouderdom.

Onnoozelheid.


‘Ja, morgen moet Mama bevallen, 
Oom! 'k ben de vrolijkste van allen.’ 
Annette! kind, gij droomt; dat is onmooglijk waar: 
Papa is buitenslands reeds meer dan derd'half jaar. 
‘Wel nu, wat is daaraan misdreven? 
Papa heeft tweemaal 's maands geschreven.’ 






{==140==} {>>pagina-aanduiding<<}

Aan de milde gevers voor de ongelukkigen door den watersnood in louw- en sprokkelmaand dezes jaars.


Regtschapen, eed'le Menschenvrinden! 
Waar zal de Dichtkunst lauw'ren vinden, 
Uw groote deugd, uw menschheid waard'? 
Vergeefsch zijn hier de schoonste toonen; 
Uw eigen hart moet U beloonen 
Een deugd, die Eng'len blijdschap baart! 
 
Ja zelfs de Godheid vindt behagen 
In 't Offer, door U opgedragen, 
Dat schitt'rend in hare oogen praalt! 
Zij zag uw deugd en tranen tevens; 
Uw liefde werd in 't boek des levens 
Met eeuw'ge lett'ren afgemaald! 
 
Uw bijstand aan de Ellendelingen, 
Wier zuchten door de wolken dringen; 
Hun tranenvloed, door U gedroogd; 
Uw mildheid in de ramp der tijden, 
Die 't gansche Vaderland doet lijden, 
Zij boven allen lof verhoogd! 
 
o Vaders! Moeders! Echtgenooten! 
Door 't noodlot in 't verderf gestooten, 
Van voedsel, have en goed ontbloot! 
Had U, der golven woede ontvloden, 
Menschlievendheid geen hulp geboden, 
Uw lot ware erger dan de dood! 
 
Uw dankbaarheid, uw vurig smeeken, 
Zal voor de schuld van Neêrland spreken, 
Bij hem, wiens naam Ontfermer is! 
Hij zag de deugd van Volk en Koning; 
Hun braafheid was Hem eerbetooning; 
Hun mildheid, reine erkentenis! 
 
Verrukkend uitzigt!.... hoop der aarde!.... 
De schat, die zoo veel zegen baarde, 
Daalt van den Hemel op ons neêr!.... 
De Vreê verschijnt! - Juicht, Menschenvrinden! 
Ook hier zult gij belooning vinden; 
God schenkt ons al zijn goedheid weêr! 

M.F.
Haarlem,
den 22 Februarij 1809.






{==141==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Constantyn Huygens, Ridder, Heer van Zuylichem enz. als mensch beschouwd,

door R. Koopmans, Leeraar der Doopsgezinden te Amsterdam.

Het vereeren der gedachtenis van Nederlanders, beroemd door uitstekende verdiensten, is aangenaam, nuttig, en overeenkomstig het
    doel van dit Genootschap (*). Aangenaam, als herinnerende aan den alouden luister van ons Vaderland; nuttig, als vernieuwende de kennis aan loffelijke voorbeelden; geschikt voor het oogmerk dezer bijeenkomsten, als dienende, of ter vermeerdering van kundigheden, of ter welgevallige verlevendiging van het reeds bekende, of ter opscherping eenes edelen naijvers.
Uit kracht dezer overweging, aangemoedigd bovendien door het gunstig onthaal, 't welk soortgelijke pogingen hier, meer dan eens, genoten, beving mij de lust, om te beproeven, of ik iets mogt toebrengen ter vereering der verdiensten van constantyn huygens,

{==142==} {>>pagina-aanduiding<<}
een man, wiens geboorte en stand in de wereld aanzienlijk waren, die zich door zijn zedelijk karakter in meer dan één opzigt voordeelig onderscheidde, en wiens geleerdheid zoo wel, als dichterlijke bekwaamheden, niet slechts tot roem van zijnen tijd schitterden, maar bij de voorstanders der Nederlandsche Letterkunde in duurzame achting zullen blijven. Aangezocht om mijne Voorlezing het licht te doen zien, verkoos ik daartoe dit Maandwerk, alzoo ik, om meer dan ééne reden, tot eene afzonderlijke uitgave niet kon besluiten. Misschien zullen er gevonden worden, wien de achting voor huygens geneigd maakt dit opstel met hunne aandacht te vereeren. Zoo het eenige oogenblikken van aangename letterkundige uitspanning verschaft, is mijn oogmerk bereikt.
Hetgeen men hier aangaande huygens vindt, heb ik bijkans geheel moeten trekken uit zijne eigene Schriften en de getuigenissen zijner gemeenzame Vrienden. Om deze reden zal ik ook, bij de vermelding zijner Opvoeding, Geleerdheid, Stand, Betrekkingen en zedelijk Karakter, 't meest gebruik maken van 't geen ik daarvan heb opgespoord in zijne Nederduitsche Gedichten. Dit zal tevens niet ondienstig zijn voor mijn oogmerk, om hem vervolgens als Dichter te beschouwen, met voordragt van eenige aanmerkingen over den trant en de waardij der voortbrengselen van zijn bloeijend vernuft.

Constantyn huygens was de tweede Zoon van christiaan huygens en susanna hoefnagel, en werd geboren in 's Gravenhage, ten jare 1596. Hij genoot de voordeelen eener verstandige, beschaafde en geletterde opvoeding. Zijne Moeder was eene godvreezende vrouw, ongemeen bezorgd ter vestiging van goede zedelijke beginselen bij hare kinderen. Toen huygens voor de eerste reize eene verzameling van verzen uitgaf, onder den titel van Ledighe Uren (*), zijnde eene mengeling van gedichten in verschillende talen, en bevattende zoo wel luimige als ernstige stukken, schreef hij voor de Nederduitsche Gedichten eene Opdragt aan zijne Moeder.

{==143==} {>>pagina-aanduiding<<}
In dezen bundel is de Bijbelstoffe vooraan geplaatst, en, hierop zinspelende, vangt hij de Opdragt aldus aan: ‘Doe wy kinders waren, en buytenstijds op spel of ledigheid vreesden betrapt te worden, wisten wy yet ernstigs voor de hand te houden, daer sich het ooghe van onse Opsienders ten eersten op vernoegen mochte. Sal men niet seggen dat ick hier verkinder, en UE. desen deftigen ingang voorwende, om de reste mijner Ledigheden met een gunstigh vooroordeel verschoont te zien. Soo weinigh ongelijx sullen sy hebben die 't my aentijgen, dat ick het maer ten halven ontkennen derve. - UE. gelieve na dese beginsselen om te zien en daer uyt te besluyten, wat my hier of daer, nooit oolix, maar somwijlen vrolix ontvallen moghe zijn, dat UE. sorgvuldige opvoeding in dit herte eenen grond ghelaten heeft, die, na het sijne jeughd ontworstelt sal wesen, waerschijnelijcke vruchten belooft, die UE. 't uytterste berouw der lange moeyten en sorgen niet en sullen gedogen te wedervaren.’ - Deze zoo heusche als hartelijke betuigingen bewijzen, wat hij zich zijner Moeder verpligt rekende.
De achting, zijnen Vader betoond, blijkt uit 't bijschrift op diens beeldtenis, en meer uitvoerige klagte bij 't overlijden, beide onder zijne Latijnsche verzen bewaard gebleven. Als Geheimschrijver van willem den I, en later als eerste Secretaris van den Raad van State, toen die Raad het meeste gezag oefende (*), was zijn Vader een man van grooten invloed, bovendien voorstander van geleerdheid, en uitmuntende in voorbeeldige zeden.
Strekte van hier der Ouderen voorbeeld ter opscherping van den Zoon tot alles, wat hem nuttig was om te leven ten dienste der maatschappij, ter bevordering van den roem zijnes Vaderlands, en ter vestiging van eigen duurzaam geluk op den regten grondslag; hun aanzien en vermogen stelden hem in onbekrompen gelegenheid, en baanden den besten weg, om ruimschoots bot te vieren aan zijne zucht voor de fraaije letteren en achtbare wetenschappen. Met ongemeene geleerdheid paarde hij de kennis aan de Wis- en Aardrijkskunde, en, boven dit alles, had hij in zijne jeugd onderwijs ontvangen in de

{==144==} {>>pagina-aanduiding<<}
Muzijk, het Teekenen, Schilderen, Boetseren, Gieten, Draaijen, en dergelijke voor nuttige uitspanning geschikte oefeningen (*). In de Muzijk schijnt hij 't ver gebragt te hebben. Uit eenige Latijnsche dichtregels van hemzelven blijkt, dat hij zich vertrouwde, aan het Hof van Engeland, in 's Konings tegenwoordigheid, van zijne bekwaamheid in het snarenspel proeven te geven (†). Welk een voorstander en beoefenaar hij van de Zang- en Toon-kunst geweest zij, laat zich afleiden uit de vele lofspraken desaangaande, aan zijne Vriendinnen utricia oghel en tesselschade roemers in zijne gedichten toegezwaaid (‡); bovendien uit zijn eigen zeggen, als hij, de al te groote drift voor de Muzijk bij sommigen op spottenden toon doorhalende, dus besluit:

Ick spreeck my selven aen: men moet het my vergeven; 
Daer stond voor op mijn hoofd al in de wiegh geschreven, 
Ick soude Speel-siek zijn, Keel-blint, en Snaeren-blint. 
Men heeft my opgekweeckt tot hooger onderwint. 
Maer ingeboren aert gaet allen dwangh te boven. 
Ick sie noch Huys-bestier, noch Heeren-dienst, noch Hoven, 
Noch Noot, noch Oorboor aen; ick sie geen tijd te kort, 
Daer Veel of Keel, of Luyt of Fluyt versleten wordt. (§) 

De letterkundige loopbaan aan Leydens Hoogeschool volbragt hij in het 21ste jaar zijns levens, toen hij dezelve vaarwel zeide, na het verdedigen eener Regtsgeleerde Verhandeling (**). Of hij in de Pleitzaal verschenen zij, en zijne bekwaamheden aan de behandeling van Regtsgedingen hebbe toegewijd, kan ik niet verzekeren. In zijn vers tot afscheid van de Hoogeschool drukt hij zich uit, als voorziende dat dit hem in den Haag zou ten deel vallen; van hier dat hij de Zanggodinnen verzoekt hem niet te beschouwen ‘als een vrijwillig verlater van hare heiligdommen, maar als daaruit, door zijn beroep, ondanks zichzelven gerukt.’ Dan

{==145==} {>>pagina-aanduiding<<}
misschien gaven de tijdsomstandigheden reeds vroeg eene andere wending aan zijne bezigheden. Drie jaren, ten minste, na het volbrengen
    zijner studiën te Leyden, deed er zich eene gelegenheid op, zoo bevredigend voor zijnen smaak, als vereerend voor zijne bekwaamheden. Er werd van hier een Gezantschap afgevaardigd naar Venetië, ten jare 1620, aan hetwelk huygens, toen 24 jaren oud, als Geheimschrijver werd toegevoegd. Gaarne had ik iets willen mededeelen uit zijne opteekeningen gedurende deze reize; het belangrijke en geestige zou vast der mededeelinge overwaardig zijn geweest, 't welk ik besluit uit eenige Latijnsche dichtregelen (*), daarop door hem toegepast; dan ik heb dit verslag te vergeefs zoeken op te sporen. Van elders blijkt, dat hij zich in Italië niet lang heeft opgehouden (†); en welk gevoelen hij had over deszelfs toestand, vooral met betrekking tot de zeden, in vergelijking van het oud Italië in deszelfs gulden eeuw, zullen zij weten, tot wier kennis is gekomen zijne Elegie, ten titel voerende: Italia Decolor (‡).
Deze reis volbragt zijnde, ontving hij meermalen last, om zich, ten dienste van den Staat, naar Engeland te begeven. Vol verlangen om tot zijnen Vriend hooft en zijne Vriendinnen, de beroemde anna en tesselschade visscher, terug te keeren, schreef hij (1622) eens uit Londen hun gezamenlijk eene Groete, waarin deze uitboezeming:

O Schevelingher Duyn, o Haegsche boter-weyen, 
O Voor en achter Hout, mijn Myrt, mijn Lauwermeyen, 
Wanneer sal huygens weer, ontballast van 't gewicht 
Van Hoofsbekommering, in uw gewenscht gesicht 
Sijn sorgeloos gemoed doen baden in gepeinsen. 
Daer van wraeck, van bedrogh, van dubbelsin, van veinsen 
De smet niet aen en kleeft; maer vrê, maer eerbaerheid, 
Maer jock, maer gulden-eeuws herboren slechtigheid (§). 

Het reizen en verblijf buiten 's Lands, onder 't beleid der zulken, die zijne zwakke jeugd, gelijk hij zeide, wel als een Els wilden buigen (**), had hem reeds

{==146==} {>>pagina-aanduiding<<}
in de lente zijner dagen rijpe vruchten van ervarenis en wereldkennis doen opzamelen. De schatten van wetenschap en wijsheid waren daardoor bij hem opgehoopt, gelijk de aanklevende vlokken zich opeenpakken, onder het gestadig voortrollen van den sneeuwklomp. Kennis van Zeden en Volken was bij hem vermeerderd door toegang tot verschillende kringen, door verkeering op onderscheidene plaatsen met menschen van hoogen en lageren stand (*). Dit alles kwam hem zeer te stade in de Bedieningen, welke hij vervolgens ten Hove bekleedde. Hij toch heeft, volgens overeenstemmende berigten, gedurende den tijd van 62 jaren, de posten van Geheimschrijver en Voorzitter in den Raad der Domeinen bekleed, bij drie achtereenvolgende Prinsen van Orange, te weten fredrik hendrik, willem den II en willem den III (†). Zijne verdiensten verhieven hem tot de Ridderlijke waardigheid; zijn aanzienlijk vermogen, tot Heere van Zuylichem, Monickenland en Zeelhem. Goede bescheiden getuigen, dat hij genoemde Vorsten eerlijk gediend, en hunne belangen met ijver bevorderd heeft. Buitenlandsche Bezittingen en Heerlijkheden van het Nassausche Huis, door dezen en genen Vorst bezet gehouden, heeft hij aan dat Huis te rug bezorgd. Vier jaren handelde hij in Frankrijk over de teruggave van het Prinsdom van Orange, en nam er bezit van, in 1665, namens zijnen Meester. Niet lang daarna bragt hij 't bestuur van 's Prinsen
bezittingen in Zeeland op geregelden voet, en wordt gezegd deel gehad te hebben in de benoeming van willem den
    III tot Eersten Edele, 't welk het begin was van latere verheffing (‡). Schoon zeer veel in denktrant verschillende, bediende zich de witt van hem in Frankrijk, welks partij hij hier te lande 't meest was toegedaan, volgens de brieven van den Graaf d'estrades (§). Niet alleen gewigtig, maar ook veel-
{==147==} {>>pagina-aanduiding<<}
vuldig waren de bezigheden van huygens, in zijne betrekking als Hoveling, Raad en Geheimschrijver van den Vorst; terwijl hij fredrik hendrik ook dikwijls in het Leger vergezelde. Dit blijkt niet slechts uit eenen zeer aardigen brief (*) van hooft, geschreven ten tijde der belegering van Sas van Gend, maar tevens uit de overfraaije Opdragt van vondel aan huygens, toen deze hem den Poëet (te weten p. virgilius maro) in het Nederduitsch kleed aanbood. ‘Dit werk,’ zegt hij, ‘verlangde het eerst in huygens handen te vallen, en gekeurd te worden van een tong, die zoo keurigh op verscheide talen, de Zanggodinnen zoo toegedaen was, dat ze hem oock gewilligh tot in de schaduwe van zijn legertente, onder trommels en trompetten, en donders
van kartouwen volgden, en de pijnelijckheid en geestwonden des verbolgen oorlooghs hielpen verzachten en genezen.’
De hoofsche bekommeringen werden bij huygens aangenaam afgewisseld door huisselijk genoegen, door uitspanningen op Hofwijck, en de gulle verkeering met Vrienden en Vriendinnen, zoowel uitmuntende in geleerdheid en kunst, als zich aanprijzende door opregtheid en zoo eenvoudige als heusche zeden. Gehuwd met susanna van baerle, heeft hij een uitvoerig stuk, getiteld Daghwerck, inzonderheid ten haren gevalle vervaardigd. Dit bevat een ontwerp, naar 't welk zij gezamenlijk, onder afwisselende bezigheid en uitspanning, den dag wenschten door te brengen. Dit stuk is echter onvoltooid gebleven, het dagwerk niet tot den avond gebragt, maar op den middag blijven steken; want zijne Sterre, dus noemde hij zijne Gade, die hem in dat werk tot Leid-sterre diende (†), zag hij verdwijnen, na zich niet langer dan tien jaren (‡) in haar zacht en troostrijk licht verheugd te hebben. Van hier zijne klagte:

Och Sterre! noch wat straels! noch één oog van medooghen 
Op des' onwaerdighe, die noyt en sullen droogen! 
Hoe treckt ghy t' zeewaert in, en laet my op het strand! 
(Wat seg iek dweepende?) Hoe geeft ghy u te land 

{==148==} {>>pagina-aanduiding<<}

En laet my in de Pinck, ter wellust van de baeren, 
De baeren deser eeuw? Wy wilden t'samen vaeren, 
En deelen 't onweer half, en half de blijde vaert: 
'T gevaerlixte gevaer was welvaert daer ghy waert, 
En, daer ghy niet en zijt, is welvaert qualick spoeden: 
Hoe spoedt ghy dan te land, en laet my in het woeden, 
In 't woeden tegens My, mijn' Onlust en mijn Lust? 
Ey Sterre voelt noch wat mijn onrust voor uw rust. 
De werelt is soo barsch, soo koel van medelijden: 
Wien sal ick sonder U doen deelen in mijn lijden? 
Wie sal mijn toevlucht zijn? wie sal my eenen drop 
Van traenen leveren uyt half soo vollen krop 
Als mijne dagelix ter halver vloet sal swellen? (*) 

Vondel zocht hem te troosten, en, wijzende vooral op het behoud der telgen uit zijnen echt gesproten, besluit hij aldus:

Wat moeit ghe 't onverbidlijck hol? 
Uw schoone bloem is in haer bol 
Gekropen om weer op te staen 
Daer heur geen hagel-steenen slaen 
Noch al te harde straelen roosten. 
Gy kunt u met d'afzetzels troosten; 
D'afzetzels, daer heur ziel in leeft, 
Haer geest en zedigheid in zweeft. 
De mensch, die na het oogh vergaet, 
Herleeft onsterflick in zijn zaed. 
Al schijnt de zerck 't gezicht te hindren, 
Men ziet de Moeder in de Kindren. (†) 

En indedaad, deze Kinderen waren zijn lust en leven. Vier Zonen, welke onder zijne zorg tot Mannen opwiessen, tot Mannen in kracht van jaren, van
    rede, en geen gemeene wetenschap (‡); en ééne Dochter, het beeld van Moeders deugden (§). Een dezer Zonen schijnt in de vaag des levens gestorven. De oudste (constantyn) volgde eerlang den Vader op, als Geheimschrijver van willem den III (**). De jongste

{==149==} {>>pagina-aanduiding<<}
(lodewijk) was, gedurende zijn leven, Afgevaardigde ter Admiraliteit van de Maas. En de tweede Zoon (christiaan huygens) is, als Wijsgeer en Wiskundige, niet slechts door zijne Landgenooten, maar ook alomme door buitenlandsche Geleerden gerekend onder de grootste mannen, die ooit hun Vaderland tot eere strekten, zoo wegens doorwrochte scuriften, als belangrijke uitvindingen. Hij was de eerste, zegt de Abt de la pluche, die de Uurwerken door Slingers regelde, en deze in de plaats stelde der weifelende Onrusten; - hij was het, gelijk den Natuurkundigen bekend is, die het Pendulum Cycloidale uitvond, 't welk hij op de Uurwerken toepaste, en 't welk de slingeringen, 't zij ze groote of kleine bogen beschrijven, in denzelfden tijd volbrengt; - hij was het, die de leer der botsingen wiskundig uiteenzette, toen de Engelsche Natuurkundigen daarop hun vernuft vruchteloos spitsten; - hij was het, (om nog dit slechts te vermelden) die op de ontdekking van den Ring der Planeet Saturnus, en van een' derden Wachter van dezelve, zich beroemen mogt, als eene vrucht zijner sterrekundige waarnemingen (*). Geen wonder, derhalve, dat huygens zich in dezen Zoon verblijdde, die bovendien, als beoefenaar der Teeken-, Toon- en Dicht-kunst, door vondel vereerd is met de lofspraak

Zoon vol geest, die uwen Vader 
Afbeelt, niet alleen in print, 
Maer in Deught en Geest noch nader, 
En sijn pen en gouden int 
Naesweeft - (†) 

Maar wie zal het dan den Vader ten kwade duiden, dat hij, vooral met dezen Zoon ingenomen, in het gedicht de Zeestraet, 't welk zijn zwanezang was, van ontwerpen en uitvindingen sprekende, die men nimmer had gedacht tot stand te zullen komen, als voorbeeld daarvan dit volgende bijbrengt:

{==150==} {>>pagina-aanduiding<<}


Hadd' yemand oyt gewacht, dat yemand in ons' dagen 
De Son soo na sou gaen, dat eens het eewigh klagen 
Van ontrouw Raderwerck ten einde wesen sou 
En geen meer twijsselingh aen Veer of Wicht of Touw? 
Siet wy besitten 't soo als 't niet en was te hoopen; 
Men houd' het my te goe, derv' ick my Grootvaer doopen 
Van d'allom lieve konst; Hy, dieze heeft versint, 
Is mijn afsettelingh; Soo is sy mijn Kindskind. (*) 

Aldus smaakte huygens de onwaardeerbare genoegens, hem aangebragt door dezen Zoon en zijne andere Kinderen, mede uitstekende in
    aanzien en wetenschap. Onder dit genot, en der aangenaamheden, geboren uit de briefwisseling met de beide heinsiussen - met vossius, puteanus, mursenne, descartes, hooft, barlaeus, anna maria schurmans, anna en tesselschade visscher
    en anderen (†); onder het genot der gulle verkeering met sommigen van dezelve (‡), en eindelijk in de bewustheid van welbesteden tijd en vermogens (§), bereikte constantyn huygens den hoogen ouderdom van 90 jaren en 6 maanden; doorgaans gezond levende (**), en, naar de getuigenis van bayle (††), zonder het vaste en levendige van zijnen geest te verliezen, zoodat hij, om de woorden van hooft op hem toe te passen, ‘uit het banket dezes levens geroepen werd, niet eer hij verzaad, en eer hij overladen was.’ (‡‡)

Het tot hier toe aangevoerde trok ik meest uit 's mans eigene werken. In de opgave van 't een en ander rakende zijn Zedelijk Karakter, waartoe ik thans overga, heb ik zelden ander spoor kunnen volgen. Langs dit pad vond ik bijzonderheden, die mij gunstig genoeg over huygens deden denken, om te besluiten, dat zijne gevoelens en inborst overeenstemden, althans in velen opzigte, met het uitwendig deftige van zijnen stand.

{==151==} {>>pagina-aanduiding<<}
In velen opzigte, zeg ik; want, behalve dat het dwaasheid zoude zijn, hem, als Mensch, Echtgenoot, Vader, Vriend en Hoveling, eene volmaaktheid toe te kennen, die hier beneden zeldzaam, zoo immer, bereikt wordt, is er nog iets, waaromtrent ik vooraf het volgende, ter afsnijding van tegenwerpingen, wil aanmerken.
In de gedichten van huygens komen een groot aantal voor, welken hij den naam van Sneldichten gegeven heeft. De meeste van dezelve bewijzen, door het aardige, puntige en geestige, dat huygens een man moet geweest zijn, ongemeen levendig van geest, en tevens van eenen opgeruimden vrolijken aard. Maar in vele van die Sneldichten, alsmede in een Kamerspel of Klucht (*), door huygens vervaardigd, vindt men eene onkieschheid in uitdrukking, en te openlijke voorstelling van dingen, welke men liefst onaangeroerd, ten minste onuitgegeven zou gewenscht hebben van een' man, door aanzien en deftigen stand zich onderscheidende. Soortgelijke onkiesche aardigheden zouden wij althans in onzen tijd onbestaanbaar achten, en met de welvoegelijkheid, en met het aanzien van mannen, gesteld in de eerste posten van den Burgerstaat. 't Is waar, het valt niet te ontkennen, dat het noemen van de dingen plat weg bij hunnen naam somtijds minder nadeelig is voor de zeden, dan het opwekken van onbetamelijke driften door kunstige beschrijvingen of dichterlijke verzieringen, aangezet met het prikkelende van dartele dubbelzinnigheden eener versijnder beschaving; maar dit neemt het bedoelde onwelstandige van het eerste geenszins weg. Ook weet ik, dat men, bij de beoordeeling, den tijd, waarin de Dichters leefden, moet in het oog houden, en dat men ten tijde van huygens daarop minder naauwlettend schijnt geweest te zijn, blijkens het voorbeeld, onder andere, van cats, een man insgelijks van hoog aanzien in de Maatschappij, en in wiens schriften men evenwel dit onkiesche aantreft. Doch hier staat weer tegen, dat men hetzelve op die wijze, zoo veel ik weet, in de gedichten van hooft en
vondel, die ook in dien tijd leefden, niet vinden zal, en dat de decker en camphuizen zich zeer ernstig daartegen verzet hebben. Indien huy-
{==152==} {>>pagina-aanduiding<<}
gens en cats te dien opzigte van kiescher smaak geweest waren, zij hadden het nu bedoelde, dunkt mij, te zeer beneden zich gerekend, om daarmede, zoo wel hunne anders zinrijke en geestige werken, als hunnen deftigen stand, te ontsieren. Ten aanzien der gemelde Klucht, heeft huygens zelf het ongepaste gevoeld; hij noemt ze eene vodderij, en zegt, ‘vele en gewigtige bedenkingen aangewend te hebben tegen de menigvuldige aanporringen van alte goede Vrienden, die wilden dat hij dezelve met de rest aan den dag zoude laten komen; - maar niemand wilde gehoor geven, en zoo geraakte het verworpen jong uit het nest, waarin hij hoopt dat men gedenken zal beter slag van schepselen uitgebroeid te zijn (*).’ Wenschelijk ware het geweest, naar mijne gedachten, dat huygens den drang dier Vrienden krachtiger weêrstand geboden had. Het bedoelde onkiesche laat zich toch met zijnen aanzienlijken stand niet wel overeenbrengen (†). Maar 't is eene geheel andere vraag, of het nu berispte ons regt geve om hem te verdenken van het leiden eenes wandels langs
wegen, welke de wellust baant naar de tempels der onkuischheid. Buiten duchtige bewijzen van elders, zoude ik dit niet gaarne uit bovengemeld gebrek
    aan kieschen smaak besluiten. En daar zelfs een enkelde misstap van dien aard, indien zij bewezen ware, geen voldoend bewijs zoude opleveren van een doorgaand zedeloos bestaan, zoo weerhoudt mij te meer van dit ongunstig vermoeden, ten opzigte van huygens, zijne herhaalde betuiging aan gemeenzame Vrienden (‡), ten aanzien der verleidingen van weelde en wellust, door hem kloekmoedig bestreden; naardien hij de onbeschaamdste veinsaard had moeten zijn, indien zijne betuigingen waren gelogenstraft door een ongebonden gedrag.

{==153==} {>>pagina-aanduiding<<}

Het gedenken aan deze eigene betuigingen van huygens herinnert mij aan iet anders, 't welk ik vooraf wilde aanmerken. Te weten: huygens spreekt in zijne gedichten nog al dikwijls van zichzelven. Dit geeft gelegenheid om hem uit zijne eigene schriften te leeren kennen; maar er staat tegen, vooreerst, dat het naar verwaandheid riekt, zichzelven, en wel openlijk, in gunstig licht te plaatsen; ten andere, dat men niet zeker zeilt op het kompas van iemands woorden, onveiligst op de uitboezeming van dichterlijk vernuft.
Wat het eerste betreft, 'k wil het niet van hooggevoeligheid vrijpleiten, en houde het voor een' trek van overdreven eigenliefde, wanneer men er gedurig op uit is, zijne eigene bekwaamheden of deugden anderen bekend te maken, door het ongevergd vermelden veler blijken van vernuft of prijswaardigen inborst. Doch men heeft menschen, die dit kunnen doen met eene gulheid en onopgesmukte rondheid, welke geenen twijfel laat aan de ware meening des harten; menschen, van wier opregtheid men zich ten volle overtuigd houdt; die, om zoo te spreken, te dezen aanzien hard op denken, en ook niet schromen, daar het pas geeft, hunne gebreken te erkennen. Misschien behoorde huygens onder deze Karakters. Hij was levendig van aard, vurig van geest, eerzuchtig, maar ook rond en opregt, niet schromende zijne goede hoedanigheden in zijne eigene schriften aan den dag te leggen, maar tevens erkennende, dikwijls het oog op zijne gebreken te vestigen. Van het laatste kan getuigen, 't geen hij aan zijne Echtgenoote zegt, bij gelegenheid dat hij spreekt van de gewoonte der menschen, om zichzelven uit een te gunstig oogpunt te beschouwen, en zich met anderens seilen te bemoeijen.

Lieve Sterre, daer ick mijne, 
Mijn' ontelbre feilen heb, 
Tot een af te spinnen web; 
Hoev' ick in der bueren hoecken 
Geen gehaspelt werck te soecken. 
Laet' ons' ooghen inwaerts sien. 
Die sich soo veel kan gebien, 
Sal de Deughd, de Rust, de Reden 
Daghelix wat nader treden. (*) 


{==154==} {>>pagina-aanduiding<<}

Wat eindelijk betreft, dat men op 't kompas van iemands woorden niet altijd veilig af kan, 't minst op de uitboezeming van dichterlijk vernuft, - deze zwarigheid is ten aanzien van huygens geringer, zoo wegens de rondheid van zijnen aard, als wegens de getuigenis zijner tijdgenooten. Gesteld toch, de taal van le bleu (*) zij door het vuur der Vriendschap te zeer ontsteken geweest, toen hij huygens dus begroette:

Gy, op wiens trouwicheid de groote fred'ryck rust, 
O! onbewogen ziel, tot Hollands stut geboren, 
Die, rontom in de weeld' en midden in de lust, 
Door weelde noch door lust u nooit en liet bekooren. - 

het is niet noodig dat wij ons hier op alleen verlaten; de achting, welke hooft, niet alleen voor 't vernuft, maar tevens voor
    de zedelijke hoedanigheden van huygens voedde, en diens trouwe als Geschiedschrijver tevens, maken voor ons belangrijk twee getuigenissen, waarop wij niet schromen met genoegzame gerustheid af te gaan. In zijne Nederlandsche Historie een kloek bestaan van huygens' Vader in Engeland vermeld hebbende, voegt hij er bij: ‘Wiens Zoon, de Ridder constantyn huygens, Heer van Zuylichem, jegenswoordig 't zelve ampt (te weten van Geheimschrijver) by Prins fredrik henrik bekleedt; inborst, gezooght met den room der zinlijkste zeden; vernuft, doorzult in 't mergh der heusche konsten en achtbaarste wetenschappen; kerne der aardigheit, en ooghelijn van dat Hof (†).’ Behalve deze lofspraak, heeft dezelfde Schrijver niet geaarzeld van huygens Daghwerck (‡) openlijk te getuigen:

Veel is 't waard voor Lien en Landen, 
Dat ghy komt uyt huygens handen, 
Die geen ander zedespoor 
Schildert, dan zijn hart verkoor. 
Daer, in 's werelds ondetrechten, 
Praet en daedt te zamen vechten, 
Vecht men om des Leeraars zin, 
En zijn' woorden gelden min. 

{==155==} {>>pagina-aanduiding<<}

Veelen, die van deughden schreeven, 
Wischten 't uyt met strijdigh leven; 
Maer zijn letter en zijn geest 
Schoeijen juist op ééne leest. 

Op dezen grond nu ons vertrouwen vestigende, leeren wij uit dit Daghwerck (*) van huygens in de eerste plaats kennen den eerbied, door hem voor den Godsdienst betoond; terwijl zijne Bijbelstoffe blijk geeft, dat zij hooger bij hem stond, dan om slechts te dienen tot voorwerp van dichterlijke verlustiging. Hij was een ijverig Protestant, en de gevoelens der toen heerschende Kerke toegedaan. Laauwheid konde hij in niemand dulden. De tegengestelde ijver droeg wel eens het merk van te groote vurigheid, waardoor hij zich meermalen aan berisping blootstelde (†). Fel gebeten tegen onverschilligen, en hier en daar scherp tegen andersdenkenden, zoude hij een blinde ijveraar of heethoofdige drijver kunnen schijnen. Dan ter voorkoming van dit vermoeden dien ik te vermelden, dat hij met den geest der belangstelling in zijne denkwijze te gelijk dien der Christelijke verdraagzaamheid aan den dag legt. Ten opzigte der dolenden in zijne oogen zegt hij onder andere:

Haet ick hem om sijn doen; vloeck ick hem om sijn dwaelen, 
Dat ly den Hemel niet. Ik tracht hem af te haelen; 
Ick thoon hem sijn gevaer; ick wijs hem beter pad 
Met all' mijn Redes magt: Soo hy se niet en vat, 
Ick sucht hem droevigh naer; ick wensch' hem beter' ooghen; 
Ick straf hem met niet meer dan broederlick medooghen; 
Ick doe hem, wat ick wou, dat my gebeuren kond' 
Wanneer een broeder my een stal-licht volgen vond. 
God roep ick tot sijn hulp, God die my heeft bevolen 
Mijn vijand wel te doen: want selver soud' ick doolen 
En in den donker gaen, gund' ick mijn naesten quaet 
    En sultte sijn ellend met Christeloosen haet. (‡) 


{==156==} {>>pagina-aanduiding<<}

Somtijds verpligt, somtijds tegen wil en dank, in den Haag, gedrongen, zich over staatkundige en Godsdienstige geschillen uit te laten, wilde hij dezelve geheel van zijn Buitenverblijf Hofwijck verbannen hebben (*). De hitte der twisten was in zijnen tijd wel eenigzins gematigd, doch niet gekoeld. Echte verdraagzaamheid strekte van daar tot roem; gelijk ook hem de denkwijze vereerde, welke hij openlijk verklaard heeft, ten aanzien des karakters van een opregt Christen.
Godsvrucht, eensgezindheid, en deelneming in elkanders droefheid en vreugde (†) waren de bronnen van huisselijk geluk, waarin hij met zijne Echtgenoote deelde. Dit geluk bloeide door vereende zorge ter veraangenaming der verkeering met hunne Vrienden, en de volle zegen des Huwelijks werd gesmaakt door eenstemmige poging ter verstandige opvoeding van Kinderen, die hunne wellust en vreugde waren. Dezen zochten zij onvergankelijke schatten van deugd en wetenschap na te laten; zoo dat huygens, als Grijsaard, voor den Allerhoogsten betuigen mogt:

Ick hebber, door Uw gunst, van kindsbeen ingeplant, 
Wat deughd, wat wetenschap, de dienst van 't Vaderland 
Van sulcken eischen magh; men achte wat sy weten, 
Men acht' het niet; mijn sorgh heeft sich in als gequeten, 
En 't queecksel heeft sich selfs gequeten soo het most, 
    En manlick uytgevoert het geen ick wèl begost. (‡) 

Voorstander van de oude eenvoudige Hollandsche deftigheid, was zijne levenswijze zoo min omslagtig, als de aanzienlijke stand, waarin hij leefde, toeliet (§). Vijand van alle gemaaktheid in taal en zeden, haalt hij meer dan eens geestig door het misbruik der Fransche woorden ter verbastering der moedersprake, en het belagchelijke dier hoofsche taal onder het vrijen.

{==157==} {>>pagina-aanduiding<<}


Als ick het overweeg (zegt hij, van de Landlieden sprekende) 
- sy wetens' uyt te voeren, 
De soete vrijery, met aerdiger bestier, 
Dan wy met al ons Hoofsch gelarm en gesoupir. 
Wy schamen ons Moerstael, als 't gelden sal met minnen; 
Verlieft wordt amoureux, en van gevallen sinnen 
Niet min als, sens ravis; bekoorlickheen, attraits; 
Gewonnen gunst, saveur, en nimmermeer, jamais; 
Bruyn ooghen, beaux esclairs, beaux soleils, en beaux astres; 
Misnoegen, desespoir; blauw-schenen-zeer, desastres. 
Als of het vrijspel self niet kaps genoeg en waer, 
Wy doender bellen toe, en haelen, 'k weet niet waer, 
Waer mé de sottigheid ter deghen uyt magh klincken. 
Als ick een vrijster waer, de vrijer sou my stincken 
Die uyt den Lande liep om tolken van sijn hert. 
Vergeeft my, jonghe luy, ik keur 't een malle pert 
Al 't sinneloos gelaet daer mé ghy meent te proncken. 
'K heb oock eens jong geweest, 'k heb oock eens voelen voncken 
Dat Min heet in goed Duytsch: maer tot de taeserny 
Die in de sinnen slaet en viel ick noyt van my. (*) 

Tegen de dwaze pracht van dien tijd heeft hij een hekeldicht geschreven, en, onder den titel van Kostelick Mal, zijnen Vriend cats opgedragen. Tot dit kostelijk vermallen wilde hij niet dat zijne Gade verviele, maar zich nevens hem vergenoegde, om, des noods, van verre den Franschen dwang te volgen; nooit eerder, dan wanneer het door hen gebruikte, als te lang in onbruik, stond belagcht te worden. Ware er iets bestendigs, zeide hij, in de heerschende maniere, men mogt het zich getroosten;

Maer verr' van dese strand verseilen onse lusten; 
Dat geest heet in den mensch vindt ongemack in 't rusten, 
Rust in 't veranderen, lust in de nieuwigheid; 
Dry dagen zijn de maer van ons' gnestadigheid. 
Nu prijst sy Kap en Rock, nu looft hy Broeck en Hoed: 
Besoeckt eens beide weer, eer thienmael hoed of rocken, 
Eer thienmael kap of broeck des avonds uytgetrocken, 
Des morgens aengepast, sijn meester heb gedeckt; 
Begeckt my eewelick, soo hy se niet begeckt, 
Soo sy se niet verfoeyt, en beid' u liegen heeten 
Dat immer haer vernuft die lengte met die breedten, 
Die ploy, die pluys, die planck, dat snoer, die sné, die snebb', 
Dien tuyt, dien tip, dien top voor fraey verkoren hebb'. 

{==158==} {>>pagina-aanduiding<<}

Dus hadden wy te deel dien onverdienden segen 
Des wreveligen volx, dien brood en kwakkel-regen 
De lasterige lip tot swijghen brengen most; 
Waer 't onse wollen draed het slijten niet en kost; 
Waer 't onse webben oock in dry-mael vijftien jaeren 
Steeds nieuw, en altijd oud, en beide noyt en waeren; 
Wy smoorden onder 't pack van stadichheids ellend, 
Wy stickten in 't verlang van veertig jaeren end. (*). 

Door opgeruimden geest, luimigen aard, heusche zeden en uitgebreide wetenschap, was huygens zeer gezien bij de eerste Vernusten
    van zijnen tijd. Gedienstig en verpligtend was hij jegens hen, die zijne hulp en voorspraak verlangden, doch die hem niet altijd met dank, dikwijls met werelds loon, vergolden (†). Hij had - zegt boey (‡) - des Prinsen oor; geleerde mannen 't zijne. Van zijne heusche dienstvaardigheid schreef hooft: ‘Gelijk het schijnsel der zonne, in 't straalen door eenen gehoolden spiegel, kracht van het heldere glas krijgt, om doove stoffen daatlijk tot vuur te maaken; alzo groeit de glans der eeren, die bij bemiddeling van UE. Gestr. verworven worden, diermaate in 't glijen door haare handen en neemt zulk' een bekoorlijkheid aan, dat het der zedigheid zelf kunst waare, zich te houden van heeter en heeter toght naa meer, hoe veel zij ook moghte ontsangen hebben.’ (§)
Hooft stond in groote waarde bij huygens, en deze weêrkeerig bij den Drossaard (**). Ongemeen was steeds de eer en het genoegen, als huygens het getal der edele gasten te Muyden en te Amsterdam ten huize van hooft vermeerderde. In den Haag en op Hofwijck waren ook huygens' Vrienden welkom. Doorgaans hield hij op deze Hofstede, te Voorburg, zijn verblijf van 's Vrijdags tot Maandags. ‘Daar keurde men het soetste leven, 't welk gespeckt was met strakken ernst en schuldeloos jock (††).’ Ligchaamsoefeningen, het schieten

{==159==} {>>pagina-aanduiding<<}
naar 't wit, 't balslaan, kegelen en andere, gaf men, ter uitspanning, de voorkeur boven schaken, verkeeren, dammen enz. Verre van daar moest verbannen blijven het spel, daar gunst-verlies en wrok bij geld-verlies mede gemoeid was.

'k Verdoem den Teerling niet, 'k en heb niet op de Caert 
Dan dat ick houw, de tijd kan beter zijn gespaert 
Als soo te lore gaen: en middelmatig nutten 
Verschoont de leegheid self, en kan mijn opspraeck schutten. 
Maer daer verlies en winst van Munte geel of wit, 
In schijn van vriendlijckheid, der spelers hert besit, 
Daer 't ooghmerck krijgen is, wordt spel een slagh van krygen, 
En die den slagh verliest, voor 't uytterst magh hy swijgen, 
Maer 't is een mensch die swijght, en, ken ick menschen aert, 
Daer is geen hert soo koel, geen' galle soo bedaert, 
Of afbreuck in de Bors maeckt spijtighe gedachten, 
Die 't meesterlixt gewelt van Reden moet verkrachten 
(En 't is der wijsen self haer uytterste gepoogh) 
Of 't spijt wil uyt den mont, ten minsten uyt het oogh. 
Wat light my aen dat leet, wat lust my, lieve Vrinden, 
Die slus mijn tasel, flas mijn wandelingn beminden, 
Stilswijgende te sien vervloecken mijn onthael? 
Os lacht de kans haer toe, wat lust my 't gasten-mael 
Met nieuwe rekeningh van kosten te beswaeren 
En worden tweemael Waert, en moeten my bedaeren 
Als of ick geerne schonck het geen ick noode mis 
En maskeren mijn leet met vrolicke vernis? (*) 

Huygens was zeer spaarzaam op den tijd. Tusschenbeiden wel eens overkropt van vervelende ambtsbezigheden, welke hij bij het Rad van Ixion vergeleek, in eenen Latijnschen brief aan zijnen gemeenzamen Vriend c. barlaeus, welken brief hij onderschreef: E Pistrino meo, Aula Principis (†). Uit 's Prinsen Hof, mijn Rosmolen. Dagelijks was hij des voormiddags reeds vroeg genoodzaakt zich te verledigen ‘tot de aenspraeck van allerhande aensoekers.’ Dit deed hij, met eerbiedinge der grooten, en minzaamheid jegens den geringeren.

{==160==} {>>pagina-aanduiding<<}


Endtelijck op 't hooger dagen, 
Van belegering ontslagen, 
Sal ick 't wagen in 't gedrang 
Van het ijdel-uren lang, 
Dat men in de hoofsche mueren 
Overduldigh uyt moet dueren 
In een hoeckjen van fluweel, 
Van geweven goud in geel, 
Van Chronijcken aen de wanden; 
Wanden, die, met zijde panden, 
Berghen spinneweb en stof, 
't Evenbeeld van 't dubbel Hof. (*) 

Huygens was Hoveling, doch niet in dien zin, dat hij een blind Dienaar was van zijne Meesters. De hofles:

Die altoos wel en welkom wil te Hoof zijn, 
Moet veeltijds blind, en veeltijds stom en doof zijn - 

deze hofles, door hem schertsende gegeven (†), heeft hij zelf ten minste
    niet altijd opgevolgd. Het blijkt waarergens, dat tusschen hem en willem den II eene aanmerkelijke verkoeling ontstond, wegens diens heerschzuchtige oogmerken en geweldige maatregelen. Even weinig verdroeg hij zich met 's Prinsen Raden c. musch en c. paauw, en poogde in eenen anderen werkkring te geraken, 't welk echter niet gelukte. Hij was een eerlijk Hoveling, zich tot hoofddoel stellende 't zoeken en smaken van het vroom genoegen eener vaste ziele, die haar zelve beheerscht, min op loon dan op dank begaan is, en, zonder ander wit, het wél beoogt (‡). Constanter was zijne spreuk; Vasthart (§) noemden hem wel eens zijne Vrienden. Geen vleijer, was hij ook niet zoo verwaand, zich onverdiend deel te eigenen in den dank, den Prinse voor 's Lands bestuur en zware moeiten schuldig. Dit noemde hij de zeissen in diens gras te slaan (**). - Getrouw in opregten rade, hield hij zich buiten ban en boete, bij 't mislukken van beleid. Gelukte het, hij wilde 't aanmerken als of hij uit

{==161==} {>>pagina-aanduiding<<}
den kei vuur gedreven had, 't geen hem slechts het wrijven kostte, en die, door anderen geslagen, misschien meer vonks zoude geven (*). Bij bevelen, de gemeene zaak betreffende, kweet hij zich trouw en naarstig (†); - ‘zijn geest, zegt van der burg (‡), stond altijd schrap, tot 's Lands en 's Meesters dienst.’ Als Geheimschrijver was hij nacht voor der vreemdelingen; als Raad, middag voor zijns meesters oogen (§), en als Hoveling, een ster, die niet alleen van 's Prinsen luisterlichtte (**), helder genoeg, om ook door eigen glans te schijnen. - Met één woord, hij was de regterhand van den Vorst, en boven de laagheid verheven, om, door vleijerij of averegtsch vermaan van omgewrongen rede, hem, die zich op zijne trouw verliet, te verschalken, of geheel anders in, dan buiten 's Vorsten Kabinet te spreken (††).

Soo drong hy droogevoets door 't modder van den Hof 
Daer bloemen onkruld zijn en meest de vruchten stof; 
Soo lagh hy in de school, daer, van beleefdheid liegen, 
Niet doen van tijdverdrijf, van gauwigheid bedriegen 
De meesterlessen zijn: Maer Deughd stond aen sijn oor 
    En sloot die leeringen, met betere daer voor. (‡‡) 

Bezield door een waar gevoel van eer, koesterde hij eene denkwijze over 't vergelden van ongelijk, zijns waardig. Dat het hem zoo min aan vijanden en benijders, als aan vrienden ontbrak, valt ligt te beseffen. Een uitgebreid vers (§§), Mijnen vijant vrede, getiteld, bewijst de edelmoedige inborst des mans, die elders, met beroep op den Alwetenden, betuigen dorst (***):

Men heeft my met de tongh besprongen en bestreden, 
En tot de wraeck geterght; maer Gods bevel en Reden 
Zijn stadigh meesteren van mijn beleid geweest, 
En die mijn hand ontsagh, heeft averrechts gevreest. 


{==162==} {>>pagina-aanduiding<<}

Niet ongevallig, dunkt mij, zal, ten slotte, van deze hand zijn eene fiksche teekening des wijzen Hovelings, bij de uitdaging tot een tweegevecht (*). De man van eer, door ledigloopers, wargeesten of benijders getergd, laat zich eindelijk een woord ontvallen, 't welk hoog wordt opgevat -

- - Met ziet hy sich berennen 
En knijpen in den dwangh van onderlinghe wraeck. 
Soo komt hem 's anderdaegs op 't scheyden van den vaeck 
De wisselbrief te huys van lijf om lijf te ruyien. 
‘Ghy, staet er, ongewoon tot anders niet dan schuylen, 
Ghy nochtans onbeschaemt, om bet'ren dan ghy zijt 
Te drucken daer 't haer deert, te seggen dat haer spijt, 
Gedenckt aen gisteren; en, zijt ghy Man geboren, 
Staet mergen voor een man die door uw borst wil booren 
En ruckender dat hert, dien Vrouwen huysraed, uyt, 
Oft wachten dat het hem geschiede van een guyt.’ 
Dien hitsigen ontbijt en kan hy niet verswelgen 
Door sulcken koelen keel, oft 't hert en wil 't sich belgen; 
Sijn geesten zijn sijn gist, en jaegen 't vierig op, 
En senden hem den brok te rugge door sijn krop. 
Weerbaer en schuldeloos, verwijt en schuld te hooren, 
Hoe lijd' ick 't (mommelt hy) hoe stopp' ick hier mijn ooren, 
Hoe klemm' ick hier mijn tongh, hoe bind' ik hier mijn hand? 
Neen, 't waer te veel geleen; der boosen onverstand, 
Den hooghmoet zy gestraft; 'k wil andren met my wreken 
En diergelijcken slag op diergelijcken breken; 
Het bloedige geluck van een doornagelt hem 
Magh and're voor altijd doen schromen voor mijn lem. - 
Maer lem bewaert uw schee (soo komt de koele Reden 
Ten strijde, tegen 't Hert sijn vierigheid, getreden.) 
Waerheen ontsteken bloed? wat soeckt gij in de moord 
Van 't maexel dat alleen sijn Maker toebehoort? 
Uw terger heeft de schuld, wilt ghy s'hier op u halen 
En met gevaer voldoen, en nâ noch eens betalen? 
Komt U de straffe toe der ongerechtigheid, 
Daer diese niet en lijdt, mijn' is de wraecke! seit? - 
Wat soeckt ghy dan? Mijn' Eer. Waer is die Eer te vinden? 
Op diese my ontstal. Wie kan 't sich onderwinden? 
Mijn schelder steelt se my, en sal het meer en meer 
Soo langh ick weerloos sit. O soecker naer uw Eer! 
Misrekent Cyferaer! die welgewonnen schatten 
Zijn verre buytens reicks van sulcker vingren vatten. 
Hy spouwt wel na de Maen, maer raeckt noch geen gewelf. 
Wie Eer heeft, kan se maer verliesen door sijn self. - 

{==163==} {>>pagina-aanduiding<<}

Volherdt ghy evenwel in Eer te willen schenken 
Daer 's eerlick zy besteedt; leert aen sijn Eer gedenken 
Die vrê voor lasteringh, die vriendschap voor verwijt 
En d'andre wange biedt aen die op d'eene smijt. - 
Al staet verlies en winst van eewigheid voorschreven, 
Sy wancklen in ons oogh; die hopen moet, kan beven. 
Maer wordt u selven baes, verwint uw eigen bloed, 
Die winst is waerd, en wis, en honigh sonder roet. 
Gedachten gaen als wind. - 
- De Bode schijnt te wachten 
Die 't moorder-brief ken bragt; maer 't dunckt den Bode niet, 
Soo spoedig komt hem voor dit mondelingh bedied: 
‘Gaet Vriend, en segt uw Vriend, ick leerde nimmer wijcken 
Als voor de Redenskracht; die sal mijn recht doen blijcken, 
Daer 't Eer en Reden zy. Maer, Meester van de leên 
Die hy en ick besit, is Diese maeckte alleen. 
'k Ben Christen, en Soldaet, en Edelman geboren, 
En trachte, met de twee, het eerste altijd te hooren. 
't Beschermen is mijn konst, het Schermen zy de sijn, 
Die sal ick besigen daer 't moet en moge zijn. 
Quaet doen voor tijdverdrijf ben ick van jongs ontwassen; 
Bespringht hy my te moet, 'k sal op mijn hoede passen; 
Maer bidd' hem om geduld, tot daer wy vijand sien; 
Daer sal de beste man de leste zijn in 't vlien.’ 





Volkomene genezing eener derdendaagsche koorts (sebris quartana) door middel der inenting van de koepokstoffe. Door J.W. Kirchner, Med. Doct. te Amsterdam.

In de maand Sept. van het jaar 1807 vond ik het driejarig meisje van den Heer G ... aangedaan met een Herpetischen uitslag om de oogleden en den mond, alsmede op verscheiden plaatsen van het ligchaam. Nadat eenige buikzuiveringen waren voorafgegaan, werden aan deze kleine Lijderesse een tijdlang de Sulph. Aurat. Calomel. en Murias Baryt. vruchteloos toegediend, tot dat men eindelijk, om de moeijelijkheid der ingevinge, van het gebruik aller geneesmiddelen afzag. Nadat het kind nog eenige maanden in dezen toestand had doorgebragt, kreeg hetzelve eene derdendaagsche Koorts. - Dewijl het allermoeijelijkst was, het kind de vereischte hoeveelheid koortsbast te doen in-
{==164==} {>>pagina-aanduiding<<}
nemen, was men genoodzaakt, deze koorts aan zichzelve over te laten. Gedurende het aanwezen dezer koorts verdween de gemelde uitslag geheel, zoodat daarvan in de maand Febr. 1808 niets meer overig was; terwijl de koorts aanhoudend bleef voortduren. In den aanvang van April verlangden de Ouders van het kind, dat hetzelve met de Koepokken wierd ingeënt, hetwelk op den 3den dier maand door mij verrigt werd. De inenting had op den gewonen tijd behoorlijk gevat, en volbragt haren loop zeer regelmátig; op den 9den dag begon zich de Areola om de pokjes te vormen, zijnde de 10de dag van het beloop der Koepokken juist de koortsdag; des middags ten 3 ure moest de koorts haren aanvang nemen; doch dezelve verscheen niet, maar, in plaatse daarvan, breidde zich de Areola over den geheelen opperarmen een gedeelte des onderarms zoo verbazend uit als ik nog nimmer zag, duurde van den 10 tot den 13den dag in dezelfde uitgebreidheid voort, hoezeer het kind voor het overige weinig daarvan scheen aangedaan te zijn, en verminderde toen allengskens, zoodat op den 17den dag niets dan de gewone drooge korst van de Koepok overig was. Sedert heeft het kind eene bestendige gezondheid genoten. De dispositie, welke hetzelve tot huiduitslagen had, deed mij eene
terugkeering van denzelven vreezen; evenwel is het daarvan tot heden vrij gebleven.
Geneesheeren weten zich dit geval zeer gemakkelijk te verklaren; doch ik werd tot de gemeenmaking in dit geacht Maandwerk alleen aangespoord, om de dwaasheid der menigvuldige vooroordeelen bij sommige ongeoefenden, wegens uitslagen, die wel eens na Koepokken volgen, en dan alleen aan de voorafgegane inenting worden toegeschreven, aan te toonen.




Het koningrijk Fezzan.

(Ontleend uit des Heeren horneman's Reizen in het binnenste van Afrika.)

De grootste lengte van het bewoonde gedeelte van het Koningrijk Fezzan, van het noord naar het zuid, is driehonderd, en van het oost naar het west tweehonderd mijlen; doch het bergachtige gewest van Ha-
{==165==} {>>pagina-aanduiding<<}
rutch, naar het oost, en andere woestijnen, ten zuiden en westen, worden onder deszelfs grondgebied begrepen.
De Arabieren, ten noorden van Fezzan, zijn in naam van Tripoli af hankelijk; doch zij schudden dat juk van hunne halzen, zoo dikmaals zij daartoe de gelegenheid gunstig vinden.
Het Koningrijk Fezzan grenst ten oosten aan Harutch en de woestijn. Ten zuiden en in het zuidoost ligt het land der Tibboes. In het zuidwest onthouden zich de Tuaricksche herdersvolken. De Arabieren ontmoet men in het westen.
In Fezzan telt men honderd-en-een steden of dorpen. Mourzouk is de hoofdstad, en de verblijfplaats des Sultans.
In geen saizoen is het klimaat aangenaam. Gedurende den zomer is de hitte verschrikkelijk, en naauwelijks dragelijk voor de Fezzanezen zelve, wanneer de wind uit het zuiden waait. Gematigd zou de winter zijn, indien er niet in dit saizoen gestadig een zeer koude noorde wind waaide, doordringende zelfs voor de zulken, die aan het klimaat van Engeland gewoon zijn.
Zeer zelden, en in eene kleine hoeveelheid tevens, regent het hier te lande. Zints November des jaars 1798 tot in Junij des volgenden jaars heeft men er slechts eenmaal donder gehad. Den 31 Januarij bliksemde het, zonder donder. Niet zelden, echter, gebeurt het, dat er geweldige winden uit het noorden of zuiden opsteken, en het zand als in draaikolken om hoog voeren, zoodat er de dampkring door verduisterd wordt. In het gansche land ontmoet men rivier noch beek. De grond is een diep zand, ten bodem hebbende kalkaardige rots, pootaarde of klei.
Dadelen zijn het voornaamste voortbrengsel van het Koningrijk Fezzan. In het westelijk gedeelte groeit Senablad, beter van soort, dan uit Tibboes wordt gebragt. De tuinvruchten zijn er overvloedig. Tarwe en rogge zouden er wel voortkomen; maar, 't zij men in de onbedrevenheid der landzaten in den landbouw, of in derzelver luiheid, of in den dwingelandischen regeringsvorm de oorzaak moete zoeken: zeker is het, dat het land niet genoeg van dit graan tot eigen gebruik oplevert; het verder benoodigde koopt men van de Arabieren in het noorden.
Zeer weinig werks maakt men van de veeteelt. Os-
{==166==} {>>pagina-aanduiding<<}
sen en koeijen vindt men niet dan in de vruchtbaarste streken; en nog zijn ze hier schaars. De ossen worden gebruikt tot water putten. De geiten zijn er zeer menigvuldig. Schapen worden er in het zuidelijke gedeelte des Koningrijks aangefokt, en men ontvangt ze ook van de Arabieren. Van de wolle wordt eene stoffe bereid, Abbe genaamd, die zeer grof is, en tot de algemeene kleederdragt dient. Weinige paarden vindt men er. De ezels worden tot last- of trekdieren gebruikt. De kameelen zijn er zeer zeldzaam; men vindt ze alleen bij de rijke kooplieden. Alle deze dieren worden met dadelen gevoed.
Zeer aanzienlijk is de koophandel van Fezzan; doch dezelve bestaat eeniglijk in buitenlandsche waren. Van de maand October tot in de maand Februarij is de stad Mourzouk de algemeene verzamelplaats der Karavanen van Cairo, Bengasi, Tripoli, Gadames, Twat en Soudan. Ook komen er kleine benden kooplieden van Tibboes, Rschades, Tuaricks en Arabië. Het zijn de kooplieden van Augila, die den koophandel op Cairo drijven; die van Tripoli is voornamelijk in handen der bewoneren van Sockna. De Tuaricks Kolluvi en de Agadiers voeren het bewind over den Soudanschen handel, en eindelijk de Tibboes van Bilma over dien van Bornou. De Karavanen, die uit het zuiden en westen komen, verkoopen slaven, struisvogelvederen, civet, tijgervellen, stofgoud, of kleine stukjes, zoo als het uit de Mijnen komt, en waarvan ringen en verscheiden tooisels gemaakt worden. Koper komt er uit Bornou in groote menigte. Cairo zendt zijden stoffen, blaauwe en witte calicoes, lakens, glas, nagemaakte koralen, koralen tot armbanden, en Indische waren. De kooplieden van Bengasi, welke gemeenlijk te Augila zich bij de Karavaan van Cairo voegen, brengen snuif- en pruimtabak, en verscheiden koopmanschappen, in Turkijë gemaakt.
De Karavaan van Tripoli brengt papier, koralen, schietgeweer, messen, wollen stoffen en gebreide roode mutsen. De kleine Arabische en Tuaricksche Karavanen brengen boter, olie, smeer en koorn. De kooplieden, eindelijk, die uit de meer zuidelijke oorden komen, verkoopen niets anders dan Senabladeren en struisvogelvederen, en halen van daar kameelen om tot slagtvee te dienen.

{==167==} {>>pagina-aanduiding<<}

Fezzan wordt geregeerd door eenen Sultan, uit het geslacht der Sherifs afkomstig. Volgens eene oude overlevering, zouden de voorouders des thans regerenden Vorsts, nu reeds vijfhonderd jaren geleden, uit het westen zijn gekomen om dit land te veroveren. Jaarlijks betaalt deze Vorst aan den Bacha van Tripoli eene schatting van vierduizend piasters. Een Officier van den Bacha komt jaarlijks te Mourzouk deze somme, of de waarde daarvan in goud, in Senabladeren of in slaven, ontvangen. Bij zijn vertrek uit Tripoli, in de maand November, neemt hij de kooplieden onder zijne bescherming, die de zelfde reize willen doen.
De tegenwoordige Vorst voert den titel van sultan muhammed-ben, sultan-mansur. Deze titel is voluit gegraveeerd in den zegelring, van welken hij zich bedient; doch wanneer hij aan den Bacha van Tripoli schrijft, gebruikt hij, in plaats van den naam Sultan, dien van Sheik.
De troon van Fezzan is erfelijk; doch hij wordt altijd bezeten door den oudsten Prins van het koninklijk geslacht, dat is, dikmaals door den neef boven den zoon.
Des Sultans paleis ligt binnen in het Kasteel van Mourzouk. Hij leeft aldaar afgezonderd en van zijne slaven omringd. Zijn Harem bestaat uit eene Sultane (deze moet uit het geslacht der Sherifs van Wadan of van Zuila zijn) en veertig slavinnen. Naar des Sultans willekeur verwisselen deze menigmalen.
Binnen in het Kasteel ziet men eene plaats, tot het ontvangen van de zulken bestemd, die met den Sultan zaken te verhandelen hebben. Door middel van eene lange gaanderije heeft deze plaats gemeenschap met de deur van 's Vorsten vertrek. Een tamboer kondigt het oogenblik aan, dat deze deur geopend wordt, en de Sultan gehoor zal verleenen; dit geschiedt driemaal 's daags. Die bij hem hun hof willen maken, of iets met hem te verrigten hebben, worden door slaven binnengeleid, die onophoudelijk roepen: God verlenge des Sultans leven! De deur van zijn vertrek genaderd zijnde, ziet men hem in een ouden armstoel zitten, die hem voor een troon verstrekt. Men nadert; men kust des Sultans hand; men brengt die aan zijn voorhoofd, en men knielt vervolgens. Aldus kan men hem zijne zaak voordragen en in de gewone taal spreken; doch men moet wel toe-
{==168==} {>>pagina-aanduiding<<}
zien, om zijne aanspraak met den wensch om des Sultans geluk en dat van zijn land telkens te doormengen. Zoo dikmaals als men gehoor heeft, moet men hem een geschenk brengen. Alleen op vrijdag, of op de feestdagen, komt de Sultan buiten het Kasteel. Alle vrijdagen rijdt hij te paard naar de moskee. Op ongemeen statelijke dagen doet hij insgelijks eene wandeling te paard, in eene vlakte buiten de stad; zijne hovelingen, zich in het boogschieten oefenende, laten hunne paarden rondom hen loopen en springen.
Drie ambtenaars heeft de Sultan: den Opperstaatsdienaar, den tweeden Staatsdienaar, en den Generaal van het Leger. Hij heeft zwarte en blanke slaven: de laatste heeten Mamelukken, en zijn, voor 't meerendeel, Grieken en Genuëzen. Deze hebben het meeste vertrouwen ten hove. Eenige zwarte slaven hebben er ook eenigen invloed, doch de staatsdienaars zeer weinig.
Op de plegtige dagen bestaat des Sultans plegtgewaad in een groot wit hemd, van satijn of van eene andere stoffe, met goud of zilver geborduurd. Onder dit hemd draagt hij het Fezzaansch gewaad. Het zonderlingste aan zijne kleedij is een overgroote tulband, drie voeten lang en twee voeten breed.
Des Sultans inkomsten bestaan in de belastingen op de tuinen en bezaaide landen, en in eigendunkelijke boeten. Zeer dwingelandisch gaan de slaven te werk in het garen van de belastingen, indien men hun geene steekpenningen geve. Daarenboven heft de Sultan eene belasting van de buitenlandsche goederen. De Karavanen van Cairo betalen van zes tot acht dollars van elken kameel. Nog is er een inkomen, ontstaande uit de goederen der kroone, uit de zout- en de natron-rivieren. Merkelijk heeft de tegenwoordige Sultan zijne inkomsten vermeerderd, door zijne krijgstogten tegen de Tibboes van den stam van Burgu.
De openbare uitgaven hebben des Sultans hofhouding ten doel. Het departement van den Geregtshandel, de geestelijke en burgerlijke ambtenaars worden onderhouden uit de opbrengst van den verkoop van vruchten en palmboomhout, waarvan het gebruik aan hun is afgestaan. De Prinsen van het Koninklijk geslacht bezitten landerijen in eigendom. Ook wordt er wekelijks eene zekere hoeveelheid koorns, uit des Sultans magazijnen, onder hen

{==169==} {>>pagina-aanduiding<<}
uitgedeeld. Eindelijk doen zij, van tijd tot tijd, door hunne slaven, naar goedvinden, belastingen heffen van de lieden, die hunne grondeigendommen bewonen.
Het regt wordt bediend door eenen ambtenaar, Cadi genaamd. Zijne uitspraken in het burgerlijke zijn gegrond op het Mahometaansche geloof, op de gewoonte en op de overlevering; doch in lijfstraffelijke zaken zijn des Cadi's vonnissen willekeurig, of worden aan den Sultan gelaten. Bij des Cadi's afwezigheid wordt zijne plaats door zijnen Geheimschrijver vervangen.
De waardigheid van Cadi is erfelijk in het zelfde geslacht, zints het thans regerende geslacht des Sultans den troon van Fezzan bezit. Bij het overlijden eens Cadi's verkiest de Sultan, tot opvolger uit dat geslacht, eenen der meest geoefenden, dat wil zeggen, die lezen en schrijven kan.
Alle de Prinsen van des Sultans geslacht, zoo wel als de Cadi, bezitten het regt, lijfstraffe te doen ondergaan wien zij goedvinden. De Cadi is het hoofd der Geestelijkheid, en bezit een uitgebreid vertrouwen onder de Natie. De Groote Iman volgt hem in rang.
De juiste bevolking van Fezzan valt moeijelijk te bepalen. Ten naastenbij zou ik dezelve op 70 of 75000 zielen schatten. Allen zijn Mahometanen. Groot verschil is er in de kleur en gelaatstrekken der bewoneren. De noordelijke gelijken naar de Arabieren. In de andere oorden ziet men de gevolgen hunner veelvuldige gemeenschap met de naastgelegene Volken, voornamelijk de Tibboes en de Tuaricks. Het oorspronkelijk geslacht bestaat uit menschen van middelbare grootte, fijn en zwak van ledematen. Hunne verf is zwartachtig bruin; zij hebben zwart en kort haar, en gelaatstrekken, die men in Europa regelmatig zou noemen. Minder plat zijn ze van neus dan de Negers.
Het uitzigt en de gang der Fezzanezen verkondigen gebrek aan ligchaamssterkte en kracht der ziele. De dwingelandij der regeringe, de armoede des lands, het voedsel der landzaten, bestaande eeniglijk in dadelen, pap en sterke olie, zonder eenig vleesch, helpen ongetwijfeld tot deze ligchaamszwakheid en moedgebrek bijdragen. Zelfs in die streken des Koningrijks, alwaar de vermenging met Arabisch bloed het geslacht zou kunnen schijnen te moeten verbeteren, ontmoet men sterkte noch nijverheid. Geene nieuwe ontdekkingen geschieden er in

{==170==} {>>pagina-aanduiding<<}
de kunsten en fabrijken. In geheel Mourzouk heb ik geenen werkman, die in zijne zaak bekwaam mogt heeten, kunnen vinden. Schoenmakerijen en smederijen zijn de eenige handwerken, die men er ontmoet. De smeden bewerken alle metalen zonder onderscheid; dezelfde man, die des Konings paarden beslaat, maakt ook de oorsieraden voor zijne matressen. Waar is het, dat de vrouwen grove wollen stoffen bereiden; maar ik laat het aan den lezer over, wat men van deze fabrijk te denken hebbe, daar de weversspoel hier niet bekend is, en elke draad van den inslag door middel van eene naald in de draden der scheringe wordt gehecht. De kleedij der Fezzanezen bestaat uit een heind van grof Cairoosch linnen, of van eene wollen stoffe, hier te lande gemaakt. Lieden van eenig vermogen kleeden zich met Soudansch blaauw laken. De aanzienlijksten en de Mamelukken gaan even als te Tripoli gekleed; het bovenkleed is een veelkleurig Soudansch hemd. De voornaamste onderscheidingteekens der kleedinge bestaan in het hoofdtooisel, alsmede in de ringen aan armen en beenen. De vrouw eens opperhoofds hier te lande verdeelt haar haar in zeven lokken. Eene dezer lokken is met verguld leder doorvlochten. De zes overige lokken zijn om het hoofd gevlochten, en met eenen band, insgelijks van verguld leder, vastgehecht. Het einde van elke haarlok draagt een sieraad, bestaande uit koralen en kleine zilveren belletjes. Daarenboven dragen de vrouwen, boven op het hoofd, zijden banden, aan welke een groot getal zilveren ringen is vastgehecht, die haar tot op de schouderen hangen. Vrouwen van rang laten zich in ieder oor twee gaten boren. Aan ieder gat dragen zij een grooten zilveren ring. In haar dagelijksch gewaad dragen zij negen of tien ringen, van hoorn of van glas, aan elken arm. Op feestdagen nemen zij vier of vijf dier ringen weg, om daarvoor een zilveren armband in de plaats te stellen, vier duimen breed. Daarenboven dragen zij groote koperen of zilveren ringen aan het onderbeen. Haar
halssieraad bestaat uit een zijden lint, met tien of twaalf stukken agaat en eene zilveren plaat bedekt. De gemeene vrouwen dragen een halssieraad van glazen koralen. Boven aan het voorhoofd vlechten zij het haar in groote krullen, en besmeren het met pomade, bestaande uit olie, lavendel, kruidnagelen, laurierbladen, peper, enz.

{==171==} {>>pagina-aanduiding<<}

Driftig zijn de vrouwen hier te lande op het dansen gesteld. Tot stoffe van verwonderinge voor alle de Mahometaansche Reizigers dient de vrijheid, welke haar daaromtrent vergund wordt. Zij dansen op openbare plaatsen, zoo bij nacht als bij dag, naar het spelen van de Tambourin. Zie hier, hoe zulks gemeenlijk toega. Men maakt eenen kring van toekijksters, die insgelijks aan het vermaak moeten deel nemen. Twee of drie mannen spelen de Tambourin, welke de vrouwen met hare gezangen en klappen in de handen vergezellen. Een der meisjes treedt in den kring, en zet de Tambourinspelers aan. Deze naderen haar al dansende; zij doet eenige schreden achterwaarts, en maakt den schijn van te vallen; doch zij valt niet op den grond, omdat de vrouwen, die achter haar staan, haar in hare armen vangen, en haar in de lucht werpen, in voege dat zij op hare voeten kome te staan. Thans hervatten de mannen hunne plaats, zijnde in het middelpunt des krings. Eene andere danseres vervangt haar, om de zelfde pantomime te maken; en allen volgen op hare beurt.
Zeer overgegeven zijn de Fezzanezen aan de dronkenschap. Zij drinken het sap des palmbooms, of eenen anderen drank, die van dadelen wordt bereid. Wanneer vrienden 's avonds bijeen komen, is het altijd om te drinken. Nu en dan laten zij eene danseres bij zich komen. Deze zingen Soudansche liedjes. Het speeltuig, waarvan zij zich bedienen, heet Rhababe; het is een uitgehold halfrond, van eene soort van Pompoen gemaakt, en met leder overtrokken. Aan dit halfrond is een lange steel vast, en daaraan eene snaar, van paardenhaar gemaakt, en van dikte als eene schrijfpen. Op deze snaar speelt men met een' strijkstok.
De afgaande koortsen zijn hier zeer algemeen, vooral onder de buitenlanders. Bloedvloeijingen zijn er insgelijks zeer menigvuldig, ontstaande, waarschijnlijk, uit het misbruik van roode peper. Volstrekt geene andere geneesmiddelen worden er gebruikt dan Amuletten; dat wil zeggen, strooken papier, met spreuken uit den Alkoran beschreven, welke men om den hals bindt, of ook wel doorzwelgt, naar gelange de nood het vordert. Het gebruik van het Lancet is er niet bekend, maar men aderlaat er door koppen. De heelkunde gaat er niet verder dan het zetten van enkele breuken.
Ellendig zijn de huizen hier te lande gebouwd. De

{==172==} {>>pagina-aanduiding<<}
bouwstoffen zijn kalksteen, in de zon gedroogd. Van geen ander werktuig dan hunne handen bedienen zich de metselaars. Wanneer de muren hunne hoogte hebben, komen de vrienden des eigenaars bijeen, en helpen hem om dezelve met een leem van witte kalkaarde te bestrijken. Ook hiertoe wordt geenerlei werktuig gebruikt. Zeer laag zijn de huizen, en al het licht wordt door de deur geschept.
Geene zoo zuinig levende Natie als de Fezzaansche is mij bekend. Waar is het, dat, wanneer men hun vleesch voorzet, zij in de onmogelijkheid gebragt worden om dezer verzoekinge te wederstaan: maar vleesch is geene spijze, welke iedereen hier te lande kan bekomen. Om een rijk man te Mourzouk aan te duiden, zegt men: Hij eet alle dagen vleesch en brood.

Middel, om gemakkelijk en gerust door dit leven heen te glijden.

(Briefswijze aan een' Vriend voorgedragen en aangeprezen.)

Mijn Heer en Vriend!

Eene der hoofdzaken van 's menschen pligt in deze wereld is, volgens mijn nederig gevoelen, gelukkig en gerust te leven, en dezen proefstaat met zoo min geruchts en ontusts, als mogelijk, door te brengen; en daar ik, na langdurige naspeuring en onderzoek op een langen levensweg, meen die kunst ontdekt te hebben, wil ik u gaarne, vóór mijn afsterven, dezelve mededeelen. Gij en anderen zullen er, zoo ik vertrouw, gebruik van kunnen maken; althans de proeve daarvan te nemen, durf ik u bartelijk en welmeenend aanraden.
Mijn voorschrift is in zeer weinige woorden begrepen. Het middel, door mij aangewend, bestaat daarin, ‘dat ik nimmer iemand wedersprak, en ook aan niemand gelegenheid gaf om mij tegen te spreken.’
Gij zult denken, dat dit een zeer eenvoudig middel is, en schaars dank wegens de mededeeling verdient: dan gij zult het zoo eenvoudig en zoo gemakkelijk met vinden bij de te werkstelling, als gij u verbeeldt; en nogtans durf ik het op mij nemen, het krachtvolle in de uitwerking te bewijzen.
Iemand, mijn Vriend! moet een groot deel van verdiensten bezitten, om in staat te zijn ‘een ander niet tegen te spreken,’ en teffens geene kleine mate van beleid en kunst, om ‘het tegenspreken van anderen te ontgaan.’ Wij men-
{==173==} {>>pagina-aanduiding<<}
schen allen hellen over, om sterk op onze gevoelens te staan, en daarmede ingenomen te zijn: deze trots, deze vooringenomenheid maakt ons zoo gesteld op en zoo gehecht aan onze begrippen, dat wij weigeren de geringste daarvan op te geven, zelfs al zouden wij er, in sommige gevallen, eene vriendschapsbreuk aan wagen. Nu, al die vooringenomenheid, al die gehechtheid aan onze begrippen moet overwonnen worden; en gij zult mij gaarne willen toestaan, dat de man, die dit gedaan heeft, verre gevorderd is in zelfverloochening en zelfbestuur.
Vóór dat ik den opgemelden levensregel omhelsde, leefde ik zeer ongelukkig. Ik had zekere begrippen, grondregels en gevoelens, als in pacht, en ik oordeelde dat ze in hunne soort zeer voortreffelijk waren, en van zulk een' aard, dat geen mensch van gezond verstand er iets tegen kon hebben. - Dan mij beliep het deerlijk ongeluk, dat ik in verkeering geraakte met menschen, die geheel anders dachten, en mij, zonder eenigen omweg, in het aangezigt heftig tegenspraken; en dit geschiedde herhaalde keeren - dit geschiedde, wanneer zij mijne spijs aten en mijn' wijn dronken. Ik dacht, dat lieden, die maaltijden gaven, gelijk mijn geval was, het regt van zelve bezaten om niet tegengesproken te worden. Dit is nu en dan, ik beken het, het geval: dan er worden vreemde en ontembare geesten gevonden, die zich niet laten lenigen of van buigen weten; die liever brood en kaas met schraal bier zouden verkiezen te gebruiken, dan een geliefd gevoelen opgeven voor een welvoorzienen disch.
Het gevolg hiervan was, dat, schoon ik met mijne Vrienden en Gasten in het volkomenste genoegen en de hartelijkste overeenstemming in den beginne aanzat, wij doorgaans vrij koel van elkander scheidden, na elkanders hoofd door redentwisten warm gemaakt te hebben. - Niemand onzer stond toen in het begrip, dat wederspraak de vijandin is van opgeruimdheid van geest, en dat men nooit gelukkiger leeft, dan wanneer men ten volle verdraagzaam is omtrent de begrippen van anderen, ja zelfs de grootste ongerijmdheden ongemerkt laat doorgaan.
Dan, gelijk ik gezegd heb, die verborgenheid was nog niet ontdekt, en mijn leven eene aaneenschakeling van kwellingen. Daar is een onderwerp, over 't welk ieder mensch denkt dat hij kan en mag spreken, namelijk het Weêr; en dit was een onderwerp, waarop ik mij verbeeldde wel afgerigt te wezen: dan ik had een paar Vrienden, die zich inbeeldden het uitsluitend regt te bezitten, om te zeggen dat het koud was, als het koud, en heet, wanneer het heet was. Een dezer had een zeer netloopenden Thermometer; en niemand mogt zeggen dat het dien dag koud of warm geweest ware, voor dat hij zijn onfeilbaar glas geraadpleegd had. De ander had likdorens of eksteroogen, en maakte daaruit voorspellingen over het aanstaande weêr, welke niet mogten in twijfel getrokken, veel

{==174==} {>>pagina-aanduiding<<}
min wedersproken worden. 't Geviel echter nu en dan, dat wij over die stukken het niet eens waren; en gij zult wel willen gelooven, dat wij, omtrent zulke kleinigheden verschillende, omtrent aangelegener stukken niet altoos eveneens dachten. - Ten laatste betwistte men mij het regt om te oordeelen over den staat mijner gezondheid: het gebeurde niet zelden, dat ik, klagende over deze of gene ongesteldheid, moest hooren, dat ik er nimmer, mijn geheele leven lang, zoo goed had uitgezien. - Van dien aard waren de tegensprekingen, waarmede ik van tijd tot tijd te worstelen had, ja dagelijks te kampen. Nooit vergeet ik, dat ik, met een' dier tegensprekeren rijdende, doornat werd: wanneer ik daarop aanmerkte, hoe geweldig die stortvlaag was, voerde hij mij te gemoete: Noemt gij dat regenen?
Tot vervelens afgemat door alle die tegenspraak, dacht ik het tijd, om, gelijk men zegt, het blaadje om te keeren, elk voor zichzelven te laten denken, oordeelen en spreken, en mijne bijzondere gevoelens voor mijzelven te bewaren. Weinig tijds nadat ik dezen nieuwen grondregel aangenomen en in 't werk gesteld had, ondervond ik reeds de heilzame uitwerking. Mijne tafel is met meer Vrienden, dan immer, bezet, en wij scheiden in hetzelfde goede humeur als wij te zamen kwamen. Ik geef mijn gevoelen over geen onderwerp bepaald te kennen. Ik help ieder met hetgene, waarvan hij gelieft gediend te wezen. Verbeeldt hij zich dat mijn schapenbout kalfsvleesch is, ik laat hem vrijheid. Voorheen hoorde ik wel eens aanmerkingen op mijn' wijn, en onderhield daarover mijn' wijnkooper; maar nu laat ik mijne gasten toe, des te verschillen, en aanmerkingen naar welgevallen te maken, wel wetende, dat, hoe het ook daarmede loope, mijn wijn toch gedronken, en ten laatste menigmaal geprezen wordt. - Ik laat ook de bepaling van het Weêr geheel aan mijne gasten over; ik ondersteun niemands gevoelen, deswegen geuit; ik zwijg, of het regent, hagelt, sneeuwt, weerlicht of dondert. - De staat mijner gezondheid is ook te eenemale in de hand mijner gasten. Heb ik eenig ongemak of ongesteldheid, ik openbaar het niet, en bedien mij van de eenvoudigste middelen tot herstel. - Het is bijkans noodeloos, na dit alles opgegeven te hebben, te melden, dat ik het ook hoogstnoodzakelijk vond, mijne Staatkundige en Godsdienstige begrippen voor mijzelven te houden. Ik tart elkeen uit, om ze uit te vorschen en te bepalen. Het gevolg is, dat elk denkt dat ik tot zijne geliefde partij behoor. In eene en dezelfde week houdt men mij voor onderscheidene Gezindheden in de Godsdienstige Leerbegrippen toegedaan. Een Franschman, die nu en dan bij mij ter tafel komt, wenschte mij geluk, dat ik afstand gedaan had van alle godsdienstige vooroordeelen. - Alle deze partijen, bemerkt gij, dat
overeenstemmen in de oude Leer, dat stilzwijgen hetzelfde is als toestemmen. Ik berust er alleen in, om

{==175==} {>>pagina-aanduiding<<}
geen aanstoot te geven, of mij aan tegenspraak bloot te stellen. - In stukken van Smaak ben ik even toegeeflijk. Tooneelspelen, dichtstukken, schilderijen, teekeningen, zijn goed, slecht, of middelmatig, zoo als het mijne Vrienden behaagt dezelve te rangschikken. Hoe op het Tooneel een spel wordt uitgevoerd, lant ik aan anderen over te beoordeelen; het zou mij leed doen, de goede harmonie der verkeering, om een verschillend begrip in dezen, te storen.
Door dit gedrag ben ik volkomen geslaagd in het verkrijgen van een gerust, stil leven in den kring mijner verkeering. Het is waar, die handelwijze heeft mij onderhevig gemaakt aan eenige vermoedens, die niet zeer tot eere strekken aan een man van smaak en een liefhebber van onafhankelijkheid. Eenigen denken, dat ik een slimme en doortrapte knaap ben, indien ik maar er voor uit wilde komen. Anderen houden mij voor schuw en vreesachtig, of dat ik, dezen weg henen ziende, op geheel het tegenovergestelde denk. Sommigen schrijven mijn stilzwijgen aan vreeze, nog anderen aan onkunde toe. Doch daar men deze onderscheidene gevoelens te mijnen opzigte niet in mijne tegenwoordigheid uit, veronderstelt men, dat ik er geen kennis van drage. Zeer zeker is het, dat ik mij des niet bekreune.
Ik heb wel eens gehoord van menschen, die op tegenspraak gesteld zijn; doch ik kan zulks bezwaarlijk gelooven: nogtans ken ik geloofwaardige Heeren, die getrouwd zijn, die kinderen hebben, en mij verzekeren, dat het met de daad zoo is, doch dat een man niet buiten 's huis behoeft te gaan, om zoo veel tegenspraaks te ontmoeten, als noodig is om zijn bloed sneller te doen omloopen. Welk eene uitwerking de tegenspraak, in zulke gevallen, kan hebben, weet ik niet; maar vast gaat het, dat er veel onheils uit geboren worde, - als, bij voorbeeld, de barbaarsche gewoonte van de Tweegevechten; en ik twijfel bijkans geen oogenblik, of de Echtscheidingen, in vele gevallen, niet aan den geest der tegenspreking moeten geweten worden.
Ik heb in dezer voege, mijn Vriend! u de eenvoudige wijze, om gerust en ongemoeid te leven, opengelegd. Dezelve vordert, in den aanvange, geene geringe mate van zelfbedwang; dan zulks wordt door de voordeelen ruim en rijkelijk opgewogen. Het is aller, of althans veler begeerte, vreedzaam te leven en geen aanstoot te geven; en ik ken daartoe geene beter wijze, dan elk zijnen weg te laten gaan.
Vindt men lieden, die denken, dat hun Karakter lijden zou door deze wederhouding in het uitbrengen van hunne gevoelens, dat zij dan mijn voorbeeld volgen, 't geen ik u ten slot wil melden. Hoe stilzwijgend ik, zints het aannemen en opvolgen van dezen leefregel, geweest ben, hoe zeer ik mij ge-
{==176==} {>>pagina-aanduiding<<}
liet te berusten in alles, wat voorgesteld werd, was ik inwendig die toeschietelijke en alles beamende man niet. Ik had aandoeningen en gemoedsbewegingen, aan welke ik noodig vond lucht te geven op het papier; en ik zal den striktsten last nalaten aan de volvoerders van mijn' uitersten wil, om mijne gevoelens, die ik dagelijks, naar dat zij voorkomen, opteekende, openlijk bekend te maken. Ik heb ze met dag en plaats beschreven, en mijne Vrienden zullen naauwkeurig weten, wat mijne wezenlijke gevoelens waren over 't geen zij toen beweerden, en veronderstelden dat ik toestemde. Mijn karakter zullen zij alsdan kennen, en mijne gevoelens bepaald weten, wanneer het eerste voor alle aanranding beveiligd is, en de laatsten boven alle tegenspraak verheven zijn. Ik ben, enz.

pieter rustgraag.

Iets over het vertrouwen op goed fortuin.

Een vertrouwen op Goed Fortuin, of dien zonderlingen zamenloop van gebeurtenissen, welke wij niet kunnen vooruitzien, ondersteunt den mensch in dreigend gevaar, verheft zijne ziel, en vermindert die vrees, welke anderzins in den geest zou opkomen, als hij eenig hagchelijk stuk zal bestaan, en de zwarigheden en gevaren, welke hij loopt, overdenkt.
Dusdanig een vertrouwen op Goed Fortuin verwekte dat met moed bezielend denkbeeld bij caesar, 't welk hij opvatte en uitvoerde, staande zijne gevangenisschap op het Eiland Pharmacusa, onder de Zeeroovers van Cilicia, die, toen ten tijde, van wege hunne talrijke vloten en groote schepen, meesters der zee waren, en tesfens menschen van een bloeddorstigen aard. Caesar zond allen, die hij bij zich had, naar de omliggende steden, ten einde geld tot zijn' losprijs op te zame. len, slechts zijn' lijsarts en twee knechten bij zich hondende. Zich onder die roovers onthoudende, behandelde hij hen uit de hoogte, en beval hun zich stil te houden, wanneer bij begeerde te slapen. De Cilicianen vroegen twintig Talenten voor zijn' losprijs; caesar lachte hen uit, als wisten zij niet, welk een man zij gevangen hadden, en beloofde hun vijftig Talenten. Hij verbleef in hun midden bijkans zes weken lang, boertende en zich vermakende met deze lieden. Hij vervaardigde vertelsels en dichtstukjes, welke hij hun voorlas, noemende de zoodanigen, die er zich niet door getroffen toonden, Bar-
{==177==} {>>pagina-aanduiding<<}
baren en Weetnieten. Hij ging zoo verre, dat hij, een en ander maal, met een lagchend gelaat, hen dreigde op te zullen hangen. - En, in de daad, hij had naauwelijks zijn ontslag bekomen, of, eenige schepen, die hij in de haven van Melitum vond, nemende, viel hij met dezelve aan op deze Zeeschuimers, niet verre van Pharmacusa, maakte velen hunner gevangen, en veroordeelde ze ter kruisstraffe.
Dit zelfde vertrouwen op zijn Goed Fortuin deed caesar het opmerkenswaardig blijk van moed geven, weinige dagen voor den slag van Pharsalia. Vermomd in het kleed van een slaaf, ging hij in een klein vaartuig, om de vloot van antonius, welke niet opgedaagd was, te gemoet te varen. Er ontstond een zware stormwind, hem dreigende met zijne togtgenooten in de diepte te doen vergaan. Caesar vatte den moedeloozen en bevenden Stuurman bij de hand, zeggende: ‘Man! houd moed; gij hebt caesar en diens Fortuin aan boord!’
Columbus giste, op gronden van Aardrijks- en Zeevaartkunde, dat hij eene Nieuwe Wereld zou kunnen ontdekken. Bezield met dit grootsche denkbeeld, en daardoor vervuld, tartte hij de Zeegevaren, wederstond de tot muiten gereede Schepelingen, en, op zijn Goed Fortuin vertrouwende, gelukte het dien Zeeheld, Amerika te ontdekken.
Voorbeelden zijn deze, die uitwijzen, dat eene edele hoogachting van zichzelven ons dadelijk het vermogen schenkt, om ons boven de gewone zwakheden der menschelijke Natuur te verheffen, onze bekwaamheden in lofwaardige ondernemingen te hetoonen, het nooit aan den vernederenden geest der slavernije gewonnen te geven, nooit zich daaraan te onderwerpen, steeds de voorschristen van verstand en geweten op te volgen, onder onheil getroost te zijn, en moedig gunstiger dagen af te wachten.

De getrouwe waterhond.

Eene Vertelling.

Een' Koopman te Corinthe was door de Overheid dier Stad een last opgelegd naar een Eiland, niet verre van Athene. Deze Koopman had een grooten Waterhond, die hem doorgaans op zijne reizen vergezelde, doch verhinderd was hem te dezer gelegenheid te volgen, toevallig in eene kamer opgesloten zijnde bij zijns Meesters vertrek.
Niet lang was de Koopman aan boord geweest, of diens getrouwe Reisgenoot vond middel, om, ten venster uitsprin-
{==178==} {>>pagina-aanduiding<<}
gende, het huis te ontkomen: onmiddellijk snelt hij naar de deur, om te zien of zijn Meester daar was; doch vond hem niet. Op dien tijd was het Schip, 't geen zijnen Meester wegvoerde, door een gunstigen wind, reeds ver van den oever, en naauwelijks zigtbaar. Zeer verlegen stond het getrouwe Dier, wat te doen. Niet lang draalde het, of het sprong in zee, en zwom, met al zijne magt, naar het Schip. - Eene wijl gezwommen hebbende, stak er een vreesselijke storm op, vergezeld van een stortregen en een allerverschrikkelijkst onweder van donder en bliksem: de baren rezen op als bergen. Al dit belette het Dier niet, om alle zijne krachten in te spannen, schoon het weinig op het Schip won, daar de stormwind het met groote vaart voortstuwde.
Welhaast bedaarde het weêr, en het schoonste volgde; de zon scheen helder, en de frisheid der lucht lokte den Corintischen Koopman op het scheepsdek. Terwijl hij bezig was met de berchouwing van de zee, en de strijdigheid der vertooning, welke de kalmte met de vorige beroerdheid te wege bragt, stond hij versteld op het hooren blaffen van een Hond, dien hij welhaast voor zijn getrouw Dier herkende. Onverwijld vervoegde hij zich tot den Schipper, en verzocht hem, het vaartuig zoo te sturen, dat zij, door middel van een touw, het Beest konden redden, 't geen reeds dermate de krachten gespild had, dat het zich bezwaarlijk kon boven houden.
Des Koopmans verzoek was vergeefs. Hij beloofde eene groote belooning, indien zijn verzoek wierd ingewilligd: maar ook die werd van de hand gewezen. De stuursche Schipper gaf te verstaan, dat hij den koers van zijn vaartuig niet kon veranderen ter zake van een Hond. Bijkans allen, die zich aan boord bevonden, stonden in hetzelfde begrip met den Schipper; zoo dat het arme Dier zich genoodzaakt vond, het Schip, zoo goed het kon, te volgen; doch de wind sterk opwaaijende, was de Hond, toen zij ter bestemde plaatse kwamen, geheel uit het gezigt.
De Griek keek eenigen tijd te vergeefs naar zijn Beest; doch ontdekte het eindelijk, op en neder dobberende, aan de genade der zeebaren overgelaten: zoo zeer waren zijne krachten uitgeput, dat het geene rigting naar verkiezing kon nemen. Nog even zoo veel krachts had het behouden om den oever te bereiken. Op denzelven geworpen, viel het in 't zand neder, en stierf, den kop op 's Meesters voeten nedergelegd hebbende.
‘Ongevoelige!’ riep de Koopman uit, zich tot den Schipper wendende, ‘hoe weinig zou het u gekost hebben, eenigzins verpligtend te handelen? Door het leven van dit Dier, 't welk eene veel grooter mate van gevoeligheid dan gij

{==179==} {>>pagina-aanduiding<<}
bezit, te behouden, zoudt gij mij bevrijd hebben van eene alleronaangenaamste aandoening over dit gemis. Voor een weinig moeite zoudt gij deze beurs met goud gekregen hebben, genoeg voorzien, om u, naar uw' staat, te verrijken, en de uwen gelukkig te maken.’

De vlieger.


Moedig knaapje, dat, zoo sier, 
Met majestueuzen zwier, 
Uwen vlieger op doet stijgen! 
Dreigt hij moed'loos neêr te zijgen, 
Dan sleurt gij bij 't vierend koord, 
Rennend tegen wind, hem voort, 
En gij dwingt hem op te rijzen: 
Ja, door u zie ik mij wijzen, 
Jongske! wat ik moet bestaan, 
Zoo de vlieger op zal gaan. 
 
Schoon het koord, om ruim te vieren, 
Zich ook in mijn hand bevind'; 
Schoon de luchte wind moog' zwieren; 
Schoon ik ook het kloen ontwind': 
Schuw ik door den wind te breken, 
Zet ik mij niet in galop, 
Zeker wordt de kans verkeken, 
En de vlieger gaat niet op. 
 
Zuiver beeld van 't zorglijk slaven! 
Gij verdient onze aandacht wel: 
Ook wij rennen, ook wij draven; 
Ook wij drijven kinderspel. 
Ach, wie kan 't toch ooit verbloemen, 
Dat hij met een' vlieger loopt? 
Wie kan op een' rijkdom roemen, 
Daar hij meer vermaaks voor koopt? 
 
Die met groote vliegers zwieren, 
Houden langer snoeren reê, 
Loopen radder onder 't vieren, 
Slepen meerder kwispels meê. 
Is het koord te kort gemeten, 
Heeft de staart de lengte niet, 
Straks bespot u 't wuft vermeten, 
En de vlieger duikt in 't riet. 

{==180==} {>>pagina-aanduiding<<}

Gij moogt vieren, gij moogt haien, 
Gij moogt snellen in galop; 
Al het klimmen blijft slechts dwalen, 
En de vlieger gaat niet op. 
 
Maar deed ge als de schrandre jongen, 
Die de zwarigheden woog; 
Stijgt uw vlieger, onbedwongen, 
In de lucht, ja uit het oog; 
Wacht u, op den wind te bouwen; 
Ach, gij kent zijn nukken niet; 
Wacht u, 't viossend koord te 'trouwen, 
Welk een ruime bogt het bied': 
't Koord heeft slechts een breuk te krijgen, 
Slechts een dwarling heeft te ontstaan, 
En gij zult, na 't prachtig stijgen, 
Uwen vlieger schoot zien gaan. 
 
Had eerst elk een lofspraak vaardig, 
Scheen er ieder meê verkuisd; 
De een bespot u thans boosaardig, 
De ander lagcht weêr in zijn vuist; 
Ieder noemt u onbesuisd; 
Niemand acht u deernis waardig. 
 
Wacht u dan voor 't wuft geval; 
Maar, ei, wacht u bovenal 
Voor de grissers, die steeds loeren, 
Om te warren in uw snoeren, 
En, door 't kwisp'len van den staart, 
Alles met zich meê te voeren, 
Wat u loon voor zorgen baart. 
 
'k Heb die guiten leeren kennen. 
Dikwijls dacht ik, onder 't rennen, 
Dat mijn vlieger ook zou staan; 
Maar zij dwongen me, onder 't smalen, 
Hem met weêrzin in te halen, 
Wilde ik hem niet schoot zien gaan. 
 
Maar, wat echter ons moog' hind'ren, 
Derven wij daarom geen' moed; 
Doen wij allen, groote kind'ren, 
Wat het moedig knaapje doet: 
Zien wij ook ons spel bederven, 
Steekt ons 't grissen in den krop; 
Zoo wij zelven 't niet verkerven, 
Gaat toch eens de vlieger op. 
 
M.W. 







{==181==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Constantyn Huygens, Ridder, Heer van Zuylichem enz. als dichter beschouwd,

door R. Koopmans, Leeraar der Doopsgezinden te Amsterdam. (*)

In de vorige Verhandeling gaf ik 't voornemen te kennen, om den Heer c. huygens, dien ik toen als Mensch beschouwde, in eene volgende als Dichter gade te slaan. Dit oogmerk heb ik getracht te bereiken, en daartoe eene Voorlezing geschikt. Niet in den toon eener hooggestemde Lofrede, maar op eenvoudiger trant, zal ik verslag geven, zoo van zijnen aanleg en werkzaamheid, als van den aard en de waardij der dichterlijke voortbrengselen van zijnen geest. 't Geen mij bewoog de vorige in dit Mengelwerk mede te deelen, geldt ook voor dit vervolg op dezelve. In de hoop van hiermede geenen ondank bij den Lezer te zullen behalen, treed ik, zonder verderen omweg, ter zake.

{==182==} {>>pagina-aanduiding<<}

‘Natuur baert den Dichter, de Kunst voedt hem op; dies geraeckt niemant tot volmaaktheit, dan die de natuur te baet heeft, waer uit de kunst haer leven schept.’ Dit zeggen van vondel (*), in navolging der Ouden (†), was op huygens toepasselijk. Hij bezat een vindingrijk vernuft, eene levendige verbeelding, 't vermogen om zeer vlug gebruik te maken van zijne oorspronkelijke geestigheid, en een opgeruimden aard, die staag den lust kweekte, welken hij reeds vroeg voor de Poëzij blijken deed. P.c. hooft doelt, in de volgende regelen, op deze zoo vroege als gelukkige geschiktheid:

Hollandt heeft hem hooren slaen, 
Hollandt hooren geven knipjes 
Met de teere vingertipjes 
Op 't getakel van de Luyt, 
Effen was sijn suigen uyt. 
Hollandt sal u wel verhaelen, 
Hoe gepaerde Nachtegaelen 
Voor een slaepdrank schonken hem 
Haere schelle waterstem; 
En, met op en af te vliege, 
Deeden hobbien in de wiege 
't Kleene wichjen, dat, al eer't 
Haere lijmen had geleert, 
Scheen, aen sijn gesnikte kreuntjes, 
    Bezigh met gedicht van deuntjes. (‡) 

Schept de kunst haar leven uit de natuur, het ontbrak huygens niet aan de opvoeding der kunst in de school der oefening. Grondig ervaren in de oude letterkunde, gaarde hij voedsel uit hare meesterstukken, gelijk eene honigbij uit beemden en bloemen. Hij wist met de versierselen van het Oosten zijn eigen gewaad op te tooijen, met paarlen van Athene en Rome hetzelve te verrijken. Bovendien het pit en merg zuigende uit de

{==183==} {>>pagina-aanduiding<<}
schriften der beroemdste mannen van lateren tijd, vloeide hij over van zinrijke gedachten en keurige spreuken, welker invlechting zijne gedichten, als schatkameren van wijsheid, te belangrijker maken.
Deze uitgebreide geleerdheid vertoont zich in de veelvuldige aanhalingen aan den voet der bladzijden, als kantteekeningen gesteld, van huygens Bijschriften genoemd, en in de Voorrede van zijn Gedicht, Hofwijck, onder andere vergeleken bij bloemen, die hier en daar modderige beken of dorre zeekusten, - en bij fraaije lijsten, welke weinig beteekenende schilderijen versieren. Dit op zijn Gedicht, waarin hij zijne Hofstede bezongen heeft, toepassende, laat hij zich dus hooren:

Mijn Hofwijck in papier is wandelen, noch lesen, 
Noch koop, noch kijcken waert; dat vonnis is gewesen: 
Maer kust en strick en lijst, die 't cieren op den kant, 
Zijn op de proeven van het keurlixte verstant. 
Veracht ghy dan mijn stof, mijn' selfkant moet ghy prijsen, 
Danck hebbe 't soet behulp van afgestorven Wijsen: 
Die heb ick uyt haer graf doen spreken t'mijner baet; 
En van haer lappen my een feestelick gewaet 
Geslickt en omgedaen: Met Peerlen van Athenen 
Is dit gewaet versiert: De kostelixste Steenen 
Van Roomens burgery, doe s' op haer rijckste was, 
Heb ik gelesen uyt haer puyn en uyt haer as 
En my meê geborduert: Der Christelicke vad'ren 
Heb ick het beste bloet van haer ontsteken ad'ren 
Gesmolten in mijn vleesch, en uyt haer out gebeent 
Het onverrotste mergh gesogen en geleent. 
Nu pronck ick met den buyt; nu tert ick uw gedulden. 
Verkoop ick niet als loot, 'k heb 't weten te vergulden. 
Nu moet ghy Hoswijck sien, het zy u lief of leet: 
'T Kint is wanschapen; maer 't is rijckelick gekleedt. (*) 

Door goeden smaak en ijver geprikkeld, wijdde hij zijnen arbeid aan het zuiveren en verrijken der moedertale. Hij volgde hierin 't spoor dier Schrijvers van zijnen tijd, wien het toescheen zich weinig verdiend bij den Vaderlande te maken, indien zij niet medewerk-
{==184==} {>>pagina-aanduiding<<}
ten ter verbanning van de oude barbaarschheid uit de Pleitzaal, van den Kansel, en uit hunne Schriften. De ontvonkte lust voor de fraaije letteren en de dichtkunst sloeg bij hem te sterker aan het blaken, als vallende zijne jeugd juist in dat gelukkig tijdvak, 't welk hij te regt de herboren jeugd onzer Vaderlandsche letterkunde noemde (*). In de roemrijke dagen der ontluikende grootheid van ons Gemeenebest, welke de verwondering aller eeuwen tot zich zullen trekken, ontbrandde het vuur der dichtkunst bij den jeugdigen huygens; een vuur, in het vervolg niet weinig aangeblazen door het voorbeeld van, door den omgang en de briefwisseling met hooft, barlaeus, tesselschade en andere kunstminnende Vrienden en Vriendinnen, die voor elkanderen tot wetsteenen dienden van het vernuft, waarmede de natuur hen allen zoo mild bedeeld had (†).
Gedachtig aan de veelvuldige bezigheden, verbonden met den post, dien huygens bekleedde, zou men het verschijnsel niet weten op
    te lossen, hoe hij zulk eene verbazende menigte verzen heeft kunnen vervaardigen, indien men niet overtuigd ware van zijne ongemeene vlugheid (‡), van zijne spaarzaamheid op den tijd (§), dien hij, naar hooft's getuigenis (**), ‘uit den brand der besigheden haelen moest,’ en van zijnen onverzadelijken lust tot dichten, waarop hij doelende, en inzonderheid van zijne Sneldichten sprekende, zegt (††):

{==185==} {>>pagina-aanduiding<<}


Komt yemand vreemd te voor, waerom ick tijd en sinnen 
Aen beuselingen hangh, die all' uer eens beginnen 
En einden all' uer eens; die neme voor bescheid, 
(Een wijser Man als ick heeft schier yet sulks geseit) 
Hoe dat mijn herssenen gelijck twee molensteenen 
Staegh aen het malen zijn; waer uyt de menschen meenen 
Dat somtijds wat goed Meels te voorschijn is gebracht. 
Laet ick die steenen leegh, sy breken all' haer kracht 
D'een op den anderen, en moeten sich verslijten; 
Soo hoefter Molster toe, daer in sy mogen bijten. enz. 

Het vernuft van huygens zocht dus gedurig voor werpen, om op dezelve te spelen. De Zanggodinnen werden derwijze van hem bemind, dat hij nergens haar gezelschap konde ontberen. Gelijk zij hem in het leger, te paard, te scheep, en op zijne wandelingen vergezelden, zoo geloof ik ook dat zij hem troostten, wanneer hij, ambtshalve, somtijds uren lang, in de Hofzaal moest verbeiden, om bij den Prins van Oranje, wiens Geheimschrijver hij was, zijne opwachting te maken. Verbazend pijnlijk zou dit hem anders gevallen zijn: terwijl 't mij niet onwaarschijnlijk voorkomt, dat hij op 't nu bedoeld besteden van zijnen tijd in de hoofsche galerijen het oog gehad hebbe in de Zedeprint van den wijzen Hoveling (*).
Wat huygens niet alleen in de oude, maar ook in de nieuwe Letterkunde vermogt, bewijzen zoo wel zijne Latijnsche, Italiaansche en Fransche verzen, als zijne vertalingen uit het Spaansch, Engelsch en Hoogduitsch. Dit gas hooft aanleiding, om den strijd der Grieksche Steden te gedenken over het Burgerschap van homeer, en zijnen Vriend, in dit opzigt, bij dien Vader der Dichtkunst te vergelijken. Romer, Toscaan en Frank zouden de eere van huygens' geboorte den Nederlander betwisten; doch de Zanggodinnen beslechten het pleit aldus (†):

Roomer en Toscaen en Vrank 
Moet 't genoegh zijn dat de klank 
Van de Constantijnsche nooten 
Hem te weinigh dacht te vlooten 

{==186==} {>>pagina-aanduiding<<}

Zoo sy niet geraeckte meê 
In hun' volle taelen t'zee. 
Sijn geboorte, dat's een ander; 
Niemandt als de Nederlander 
Heeft daer yetwes eigens aen. 

Niet ongepast zal het nu zijn, de aandacht, vooreerst, te vestigen op de gedichten in vreemde talen, en zijne dichterlijke overzettingen; daarna,
    en wel voornamelijk, op de oorspronkelijke voortbrengsels van zijn vernuft. Den vermeerderden bundel der Latijnsche verzen, door
    een' van huygens' Zonen uitgegeven, zijn wij verschuldigd aan caspar barlaeus (*). Deze was, bij zekere gelegenheid, in den Haag, in het boekvertrek van zijnen Vriend huygens. Daar zag hij een' grooten hoop verzen met het opschrift: Momenta Desultoria. Al het fraaije, in den Haag door hem aanschouwd, vergat hij op dit gezigt. Gelukkig toeval, 't welk dezen grooten beminnaar en zeer bekwamen beoefenaar der Dichtkunst zulk een heerlijk banket voorzette! Hij vergastte zich uitstekend onder het vlugtig proeven der menigte lekkernijen, die hem te zeer naar den mond waren, om in ééns daarvan verzadigd te zijn. Hij verzocht en verkreeg van zijnen Vriend de toestemming, om die verzameling in het licht te geven. Dezelve was anders daartoe niet bestemd, als bestaande meest uit losse stukjes, vruchten van een oogenblik, zonder onderling verband, en voor 't
meerendeel Punt- of Snel-dichten. De titel kenmerkt hunnen aard. Zij heeten Momenta, of Oogenblikken, als met spoed vervaardigd, zonder veel hoofdbrekens; sommige in het leger, onder het gedruisch van trommels en trompetten; andere te huis, in het gezelschap van Vrienden; eenige te paard,

{==187==} {>>pagina-aanduiding<<}
te scheep, of onder het wandelen. Zij springen, wat de onderwerpen betreft, van den hak op den tak, en worden vandaar Desultoria genoemd. ‘De dauwwolkjes,’ zegt barlaeus in zijne Latijnsche Voorrede voor dezelve, ‘worden door de zonnestralen verdund, en verdwijnen eindelijk in onzigtbaren damp, welks deeltjes hier en daar verstuiven; zoo werd ook het vernuft van den luimigen huygens als afgetrokken door tallooze voorwerpen, welke zijne verkeering aan het hof, in het leger en elders hem aanbood. En, gelijk een plat tegeltje, naar eisch geworpen, over de oppervlakte des waters henenspringt, niet anders was ook de werkzame en vlugge geest van huygens in de snipperuren, welke hem van zijne gewigtige ambtsbezigheden overschoten. Nu was het dit, dan weder wat anders, 't geen bij hem vernuftige invallen, en, door dezelve, een puntdicht, deed geboren worden (*).’ Geen wonder, dat er in zulk een gemengden hoop gevonden worden, die weinig om het lijf hebben. Er zijn vele onder, waarin het speelziek vernuft van den Dichter doorstraalt, en uit welke eene geoefende tong de pit der geestigheid en de kern van goeden smaak proeven kan.
De bundel van Fransche en Italiaansche Gedichten is klein. Hooft noemt de laatsten ‘peerlen, kwaad om na te bootsen.’ (†)
Als Nederlander, verklaarde huygens, was niemand minder Spaanschgezind dan hij; als Dichter
    behaagde hem zeer de Spaansche wijsheid, en over 't geheel alles, wat Spanje voortbragt (‡). Een goed aantal Punt- of Snel-dichten is door hem uit Spaansch ondicht overgezet op eene wijze, dat hij vertrouwde ze door rijm en vaste voetmaat niet bedorven te hebben (§). ‘Wijse lieden,’ dacht hem, ‘souden 't niet voor onnut tijtverdrijf aensien, dat hij sich daer aen stucksgewijse te kost gelegd hadde, alsoo oude spreekwoorden de algemeene wijse waerheden der Volckeren zijn.’ Uit het Engelsch heeft hij vertaald sommige stukken der Diepsinnigheden van Dr. donne (**), weleer Deken van St. Pauls te Londen, en in zijne laatste jaren de beroemd-
{==188==} {>>pagina-aanduiding<<}
ste Prediker van Engeland. Dat hij hieraan de hand had geslagen, was zeer geweest tot verwondering des Konings, alzoo die verklaard had, niet te kunnen gelooven, dat iemand zulks met eere zoude te wege brengen. ‘Ick schrijve mij,’ zegt huygens, ‘geensins toe, dat hem dese Proefstucken van dat gevoelen afgeleit souden hebben: maer voor gewis houd ick, dat hy geen soo algemeyn vonnis soude hebben gestreken, had hy de rijcke eigenschap van onse Tael gekent, die ick voor soodaenigh uytgeve, dat een middelmatigh beleit derselve machtigh is de gedachten van allerhande Landslieden uyt te brengen met gemack en bevalligheit (*).’ Hooft noemt deze zijne vertalingen
‘Engelsch Ooft in Hollandsch Suiker gezult,’ prijst ze zeer, en voegt er bij: ‘Nu 't Noorden lieflijkheden uitlevert van die geur en dus naa onzen mondt, zoo magh Arabie zelf, en 't uiterste van 't Oosten, den zijnen wel toehouden. De geest van dien Engelschman,’ zegt hij verder, ‘dunkt mij een tijdtgenoot van den zondtvloedt, en door een' van de zoonen der andere werelt bezwangert te wezen. Want zoo hoogvliegende vonden zijn elders als op den aardbodem geraapt, en meer als mannelijk de kracht van adem en kloekheid der spieren, waarmede hij dit ter keel is uitzettende.’ (†)
    Behalve een aantal Sneldichten uit Engelsch (‡) en Hoogduitsch (§) Proza, zijn er ook nog van huygens eenige vertaalde brokken, zoo uit Latijnsche als Italiaansche Dichters; doch ik houde mij hierbij niet op, om tot de oorspronkelijke Gedichten over te gaan.
Deze zijn van zeer verschillenden aard, naar de onderwerpen en gelegenheden, die ter vervaardiging van dezelve aanleiding gaven. Dit heeft de vernuftige cats niet onaardig aangeduid, wanneer hij van dit Werk zegt:

{==189==} {>>pagina-aanduiding<<}


Het lacht, het schreyt, het scherst, het streelt, het kust, het bijt, 
Het treurt, het juicht, het bidt, en al te sijner tijt (*). 

De Godsdienst en de H. Schriften leverden huygens stoffe voor gewijde Poëzij. De dwaze kleederpracht van dien
    tijd scherpte zijn vernuft op 't Hekeldicht: Kostelick Mal. Het Haagsch Voorhout noopte hem ter dichterlijke beschrijving van de schoonheden der wisselende jaargetijden, en de vermaken van dat Bataafsche Tempe. In zijne Zedeprinten beeldt hij af verschillende karakters met eigenaardige kleuren. De stemmende Steden en aanzienlijkste Dorpen van Holland vereeuwigde hij door zijne Bijschriften. Ten gevalle zijner Echtgenoote vervaardigde hij zijn uitvoerig stuk: Daghwerck. Lucretia van trello (†), eene geleerde en bejaarde Maagd, wekte zijnen lust tot het schrijven van den luimigen Troost, over de verduistering van één harer oogen. In het Gedicht Hofwijck heeft hij zijne Lustplaats, met de genoegens, daar gesmaakt, bezongen. De volvoering van het door hem opgegeven ontwerp, om den weg van den Haag naar Scheveningen te bestraten, deed hem deze onderneming door het Gedicht de Zeestraet verheerlijken. Voorts zijn er nog eenige Boeken, Mengelingen, eene Klucht, en een zeer groot aantal van Punt- of Sneldichten bevattende, welke hij zelf het merg van langen zin noemde. (‡)
Huygens heeft den eersten bundel zijner Gedichten uitgegeven onder den titel van Ledighe Uren (§), den laatsten, grootelijks vermeerderden, onder dien van Korenbloemen (**), van welken laatsten titel hij deze reden geeft:

Hy meent geen Korenbloem, die Tarw zaeyt: verr' van daer; 
Hy meent den nooddruft, en hy neemt den oorber waer. 
De Bloem verschijnt nochtans en menght sich onder 't Koren, 
Als Gasten die in 't Mael der Gasten niet en hooren, 

{==190==} {>>pagina-aanduiding<<}

En komen ongenoodt, en schicken sich in 't best, 
En sien soo vrolick, of wat meer licht, als de rest: 
Men leed s' er wel van daen; maer, soo sy 't Mael verblijden 
Met haer bevallickheit, soo komt men se te lijden. 
De Bloem is nodeloos in 't Koren, en nochtans, 
Daer 's geen weerseggen aen, sy geeft de Tarw een' glans 
En staet er in en pronckt als Kinderen van Heeren 
Als 't Paesch-dag is, met Blauw' en Roo Satijne Kleeren. 
Is 't Onkruyd, 't is van 't best, 't is vriendelick, 't is fijn, 
't Is soet en schadeloos, en niet min als senijn. 
Voor sulcken Koopmanschap veil ick mijn Korenbloemen, 
Mijn Toekruyd, Leser, of mijn Onkruyd, hoe ghy 't noemen 
Of oock niet noemen wilt: 't en isser niet gezaeyt 
In 't Land daer 't Koren wies dat van my is gemaeyt: 
't Is Bijslagh, die den aerd van 't Land, of van het Koren, 
Te voorschijn heeft gehaelt. - 

Voorts zegt hij, dat de Tarwe, door hem geteeld, en wel van het beste Koren, de diensten waren, in zijne posten, den Lande bewezen. De Gedichten wilde hij slechts voor bij-gewas hebben aangezien. Hij had zijne Korenbloemen in den Inkt gezet, om ze tegen het verleppen te bewaren. Hoe ze uit den akker stonden, paste hem niet te beoordeelen (*). Veel hooger werden deze Gedichten geacht bij huygens' tijdgenooten. Hunne lofspraken, 't zij uit overtuiging, 't zij uit beleefdheid, kunnen dit bewijzen. Zonder ons hierdoor te laten zwenken of voorinnemen, zullen wij nu met bescheidenheid ter beoordeeling overgaan.
Moet, naar 't gevoelen der Kunstregters, ‘de hemelsche Poëzij niet op den middeltrap maar in top staan, en op den toetssteen van een beslepen oordeel proef houden (†),’ - wij zullen het geenszins wagen, alles Poëzij, of bevallig, schoon en heerlijk te noemen, 't geen de Gedichten van huygens aan het oog vertoonen. Over 't geheel mogen wij zijn werk vergelijken bij eenen akker, digt bezet met volgeladen korenhalmen, 't meest zeer fraai, met aardige en schitterende bloemen, doch ook hier en daar met onkruid doormengeld. Den titel van Koren-bloemen op alles toe te passen, zoude ik rekenen beneden de waardij van de

{==191==} {>>pagina-aanduiding<<}
vele deugden, welke, mijns achtens, de gebreken overtreffen. Voor 't overige mogen wij met vondel herinneren: ‘Een zelve saisoen is jaerlix het zelve niet, en vruchten en bloemen, uit eenen zelven struik en steel gesproten, verschillen dikwils niet luttel (*).’ Dit behoort ons bedachtzaam te maken tegen het meesterachtig veroordeelen der gebreken, waarvan ik nu zal spreken.
De Gedichten van huygens zijn hier en daar ontluisterd door 't geen te zeer afsteekt bij 's Mans aanzienlijken stand en deftige zeden. Hierover thans uit te weiden, is mijn oogmerk niet. Ik acht mij daarvan ontslagen, door 't geen ik, te dien opzigte, in de vorige Verhandeling (†) deed opmerken.
De verzen zijn, wat het werktuigelijke aangaat, niet altijd even vloeijend; somwijlen hard. Taal en maat worden nu en dan naar 't rijmwoord
    geschikt, 't welk de welluidendheid niet altijd begunstigt. Door het verrukken van den klemtoon gaat de maat wel eens te loor; doch hiertegen staat, dat hij, naar den aard des onderwerps, van zeer verschillende versmaat gelukkig en vaardig zich bediende (‡). Kortheidshalve zal ik hierbij niet stilstaan, om wat langer te vertoeven bij de duisterheid zijner Gedichten, waarover men reeds klaagde toen dezelve pas in het licht waren. Deze riep: zij waren hem te hoog; een ander, dat hij den zin niet kon treffen, en naar denzelven raden moest (§). De Dichter westerbaen, huygens' Vriend, wijt dit alleen den nijd, of der stompheid des lezers, of aan de traagheid, wars van zijne lesse, welke het herkaauwen beveelt. - Ik durf deze duisterheid niet ontkennen, en acht dat dezelve zich laat verklaren, vooreerst, uit de vrijheid, die huygens nam, in het afwijken van de gewone taal. Als opbouwer der moedersprake, was hij stouter, in het smeden van nieu-
{==192==} {>>pagina-aanduiding<<}
we woorden, dan hooft, vondel, de decker en anderen. Dichters van naam veroorloofden zich dit wel eens meer, en verbeeldden zich de zonderlingste afwijkingen goed te maken. Waren wij in de gelegenheid onzen huygens hierover te kunnen onderhouden, wij werden welligt genoegzaam door zijne ophelderingen bevredigd. Ik wil den Lezer niet vervelen met eene menigte woorden, van de gemeenlandsche taal afwijkende. Laat ik slechts enkele noemen. Vercardinalen is bij huygens, tot de
bestanddeelen van een Kardinaal overgaan. Dus vertelt een Waard, onder de nieuwtjes, wegens het vergeven van Kardinalen met rattekruid, te Rome, hoe, te weten te Rome,

- - - het rattenkruid daer dier is, 
En 't een vercardinaelt, eer 't andere te vyer is (*). 

Elders lezen wij:

- - - Veel' hebben sich verploeght, 
Verweven of verschaeft, en geen bedijdt van allen. 

Hij meent: velen zijn bedorven, met boer, wever of timmerman te worden. Van een matroos zegt hij:

- - - die 't Zuiden meest besweet 
En 't Noorden heeft betrilt. - - 

De zin is: die 't Noorden en Zuiden heeft bevaren (†). Men voege hierbij andere, nu lang vergeten, benamingen van verouderde dingen en gebruiken, en men zal kunnen begrijpen, dat de duisterheid hier en daar, in den eersten opslag, niet verminderd wordt. Ten voorbeelde hiervan mogen dienen de eerste regels van 't Hekeldicht Kostelick Mal.

Een opgesnoeyde Broeck, een sackende Bragoen, 
Een holle Harnaschtip, een doorgekapte Schoen, 
Een averechtsche Teyl. enz. 


{==193==} {>>pagina-aanduiding<<}

In zoo verre echter de woorden alleen verouderd zijn, zullen dezelve voor Taalkundigen de duisterheid niet vergrooten.
Eene andere reden, dat de Verzen van huygens overal niet even verstaanbaar zijn, ligt in zijnen heerschenden, soms overdreven, lust, om met woorden te spelen. De meesten der Sneldichten dragen dit kenmerk. Velen ontleenen daarvan het snedige, waardoor zij behagen; anderen, daarentegen, zijn niet vrij te pleiten van valsch vernuft, en worden door laffe aardigheid smakeloos. Als een voorbeeld van de laatste soort mag dienen het volgende, ten opschrift hebbende: Grafschrift van een oud Soldaet (*).

Hier light een Hopman dood, 
Gestorven naeckt en blood 
Van middelen, van krachten, 
Van wachten, wachten, wachten, 
En van hem niet te wachten. 

waarin het eerste het wachten op versterf en bevordering; het tweede, waken; het derde, bescheid doen; en het vierde, zich niet te wachten voor eenen kogel, beduidt.
Vernuftiger is de woordspeling in het volgende, welks titel is: Een vergeten Paerd (†).

Mijn paerd gaet slijten dat men 't siet, 
Het eet en drinckt, en anders niet; 
Wat reden is hier uyt te delven? 
'T vergaet, om dat het niet vergaet; 
Wat raed? de plaester light op straet; 
Verstaet ghy 't niet? 't verstaet sich seiven. 

't Geen, eindelijk, sommige der gedichten van huygens duister, en tevens zijne verzen dikwijls hard en stroef maakt, is te
    zoeken in de manier van uitdrukking, in het krachtige en kernachtige, waardoor hij veel in weinig woorden zegt, en meestal zeer zin- en spreuk-rijk is. - De bevoegde Kunstregter hooft (‡) getuigde te dezen opzigte van hem:

{==194==} {>>pagina-aanduiding<<}


Al wat uw Pen ontmoet, sy zinkt er grondigh in; 
Doorwroet de donkre Mijn; en spit, met spitsen zin, 
Het diepe wonder uyt, dat t' schuyl liep in de zaeken. 

Hoe hij er zelf over dacht, laat zich opmaken uit de volgende regels:

Sterr', ontschuldigt mijn vermeten; 
'K ben onsoenelick gebeten 
Tegen 't lamme laffe lijm 
Van den dagelixen Rijm; 
En bestae het leed te wreken. 
Rijmen is wat meer dan spreken, 
Spreken min dan seggen, vry, 
Dichten slaet voor alle dry. 
Maer daer meenter wit te raeken, 
En sy seggen of sy spraeken, 
En haer dichten is geseyt. 
Hoofden verre van bescheit, 
'T oude woord kan 't wederleggen, 
'T isser niet te doen met seggen, 
Keur van woerden, pit van sin, 
Drymael dobbel binnen in 
Wat of schael of schel beloven, 
Heldre tael en onbestoven, 
Spraeck van huyden, toon van straet, 
Mannen meening, vrouwen praet, 
Klaere letter, duyster dencken, 
Min dan herssenen kan krencken, 
Meer dan herssenen ontoom', 
'T rijm voor wind, 't gerijmd' in stroom; 
Sulcke zijn haer' eigenschappen 
Die ick soecke t'onderstappen; 
Soecke, Sterre, maer van wijds. (*) 

Uit deze opgave laat zich reeds duidelijk afnemen, welken trant huygens volgde. Wij zien er uit, dat er tusschen beiden, tot goed verstand zijner meening, nadenken geëischt wordt, en dat er hier en daar wel eene uitlegging noodig is. Dit heeft hij zelf ook gevoeld, en daarom bij zijn Gedicht Daghwerck eene uitlegging aan den voet der bladzijden gesteld, bevattende den hoofd-
{==195==} {>>pagina-aanduiding<<}
inhoud van het Dichtstuk en den gang zijner denkbeelden. Nopens deze uitlegging verantwoordt hij zich aldus: ‘Daer zijn Dichters, die selden Dicht baeren: meest ondicht in Rijm, en het wordt gangbaer; pro captu lectoris. Haer lof is; sy spreken klaer en behoeven geen' tolck. Soo en doen sy: Maer wie soude haer de duysterheit vergeven? haer Dicht is on Dicht. Soo en gingh 't met de oude niet. Haer Dicht was Dicht; verre van on Dicht, en behoefde wat vertolcks. Wel den ghenen, die sich in de moeyte gesteken hebben! Sonder haer, de soetste wijsheit van eertijds waer ons onkundigen vruchteloos. Maer de Tolcken hebben hier en daer de weldaed vergalt. Sy hebben den Dichteren menighmael toegedicht 't gene haer noyt in den sin en quam. Den weinighen, die noch heden d'oude naedichten, heb ick 't selve ongeval sien overkomen; en 't heeft my schouw van alle schaduwen gemaeckt: my, die d'oude als een' scheeve schaduwe volghe, en nochtans volghe. Soo ben ick mijn eighen Tolck geworden.’ (*)
Zou huygens misschien ook behooren onder de zulken, die met opzet duister zijn en zichzelven niet verstaan willen, opdat men zich hierover verwondere en hun dit tot wijsheid toeschrijve? Neen; want hoe zeer hij de pronkers met gezochte duisterheid veroordeele, en zijnen afkeer betuige van allen, die, als of zij in cijfer schrijven, schijnen gelezen en niet verstaan te willen zijn, kan uit het volgende blijken:

Dese stelt sijn hooghe luyster 
In het swartste van den duyster, 
Cijfert al dat leesbaer was 
Of men 't in een doolhof las, 
Schuylt sich in vuyl warregaeren, 
Soeckt en schroomt sich t' openbaeren, 
Deckt sijn' kernen met een' schel 
Die den hardsten tand ontstell'; 
Wie gelust sich 't overbijten, 
Wie soeckt pitten door dat splijten, 
Die men duchten magh en moet 
Of sy bitter zijn of soet? 

{==196==} {>>pagina-aanduiding<<}

'K eisch een smaekelick vermaecken; 
En versuft men my met kraecken? 
'k Gae te gast op Tong en Most; 
Moet ick sweeten om den kost? (*) 

Tusschen het korte en duistere steeds de middelmaat te treffen, is moeijelijk. Huygens ontveinsde dit niet, even weinig als dat het hem ook wel eens gebeurde te verzeilen, waarover hij zich dus aardig uitlaat:

Wy lijden van den Rijm al dat het schip in zee 
Van vloed' en ebbe lijdt: wy leggen 't op de ree, 
De ree van Reden, aen; en 't schijnt de volle zeilen 
En 't schijnt de ruime schoot en weten van geen feilen; 
Het roer light midden boorts, de vlagge wijst vooruyt, 
De naelde wijckt noch wraeckt, en alle gissing sluyt 
En al't bestek gaet vast; voorwint maeckt rechte streken. 
Maer Stierman, waer is 't schip ten einde van ses weken? 
Voor St. Helena? jae, soo 't God en water wil; 
Soo niet, aen St. Thomé, of moglick in Brasil. 
Dat doet de blinde kracht van ongemerckte stroomen. 
Soo gaet het in 't beleit van Rijmers en haer droomen; 
Sy munten 't op de kust, daer 't schip op is bevracht; 
Sy hebben roer en schoot (soo meenen s') in haer macht: 
Maer daer 's wat onverhoeds in 't zeesop en sijn baeren 
Haer slechte zeemanschap in 't zeilen wedervaeren; 
Een ongevoelde drift, een Ty heeft haer verleidt; 
Sy hebben eens een woordt voordachteloos mis-seidt; 
Goen avont Redens-ree: dat woort moet weer berijmt zijn 
Of't streeck houdt of geen streeck, of 't Dicht soud'ongelijmt zijn. 
Soo lijmt men dan voort aen, en raeckt van Oost in West, 
Van 't Zuyden in het Noord, tot dat m' in 't lieve lest 
Verzeilt en bijster 's weegs met loeven en laveeren, 
God weet hoe gracelick, naer 't oogemerck moet keeren: 
Terwijl de Lezer staet en gaept met open mont, 
En wenschte dat hy eens den Dichter wel verstond. (†) 

Dit zij genoeg van de gebreken. Mijn bepaald bestek gebiedt mij nu over te gaan tot de vermelding der deugden.
Het zin- en zaak-rijke schittert overal door; van hier, dat wij 't reeds meermalen konden opmerken in de stalen, zoo als die te pas kwamen aangevoerd. Zijne Bibel-stof en Godsdienst, juist niet het treffelijkste wat

{==197==} {>>pagina-aanduiding<<}
de Poëzij belangt, heeft echter ook de destigheid met kracht over 't geheel vereenigd. In zijne berijming der Twee Gebodstafelen, vinden wij het 9de, tegen het spreken van valsche getuigenisse, dus uitgebreid (*).

Onwaerheid, achterhoon, twee-duydelicke woorden, 
Zijn grouwelen voor My, en geestelicke moorden, 
En meer als Dievery: wie quetst sijn Broeder meer, 
Of die hem neemt sijn goet; of die hem steelt sijn' eer? 
't Veelvoudigh Tongenblad en heb Ick sonder reden 
Veel korter niet getoomt dan 's lichaems ander' leden. 
Meest alle zijn gepaert, dit staet er maer alleen, 
Gewortelt in het vleesch, besloten in het been. 
Wel hem, die, sonder leed van Vrienden en Gebueren, 
Soo sorgelicken lid kan dwingen en bestueren; 
Die liever 's naesten schand' al swijgende bedeckt, 
Dan yemands goeden naem al liegende bevleckt; (buygen, 
Dien vrienden, noch geschenck, noch vrees, noch hoop en 
Om tegen sijn gemoed bedriegelick te tuygen. 
Schouwt logen-tael, Mijn Volck, ter liefde van uw God, 
Die d'achterklapper hoont, den logenaer besport. 

Uit de Stedestemmen diene ten voorbeelde amsteldam:

Gemeen' verwonderingh betaemt mijn' wondren niet; 
De Vreemdelingh behoort te swijmen die my siet. 
Swijmt Vreemdelingh, en seght: Hoe komen all' de machten 
Van al dat machtigh is besloten in uw grachten? 
Hoe komt ghy gulde Veen, aen 's Hemels overdaed? 
Packhuys van Oost en West, heel water en heel straet, 
Tweemael Venetien, waer's 't einde van uw wallen? 
Seght meer, seght, Vreemdelingh! Seght liever niet met allen: 
Roemt Roomen, prijst Parijs, kraeyt Cairos heerlijckheit; 
Die schrick'lixt van my swijght, heeft allerbest geseit. (†) 

Huygens, daar het past, deftig en krachtig, weet het zachte, losse en schilderachtige, waar dit beter voegt, met het zin- en zaak-rijke te paren. - Het dichtstuk, waarin het Voorhout van 's Gravenhage, minder op deftigen dan wel luchtigen toon, bezongen wordt, en vol is van het aardige, korte en ongedwongene in de beschrijvingen, levert hiervan bewijzen; 't geen onder andere zal kunnen blijken uit deze vrolijke schets van den zomerschen morgenstond.

{==198==} {>>pagina-aanduiding<<}


Wie wil nu het Bedde ruymen 
En het klamme peuluwsweet? 
Wie wil met my uyt de pluymen 
Daer ick hem te leiden weet? 
Op, mijn' Hagenaers, mijn' vrinden, 
Dit 's te langen Somer-nacht, 
Beter buyten in de Linden 
Naer den dageraed gewacht. 
 
Hier is alle Dier ontslaepen, 
Hier is 't Krekeltjen aen 't gaen, 
Hier begint de Spreeuw te gaepen, 
Hier is 't Quackeltjen aen 't slaen, 
Hier de Nachtegael aan 't neuren, 
Hier de Distel-vinck in swangh, 
Hier de Tortel-duyf aen 't treuren, 
Hier de Lijster aen den sangh. 
 
Hier is Kauw en Kraey aen 't reppen, 
Hier de Reiger in de lucht, 
Hier den Oyevaer aen 't kleppen, 
Hier de Swaluw in de vlucht, 
Hier de Koeckoeck aen het stuyten 
Over yemands ongeval, 
(Isser yemand die sijn fluyten 
Leeren moet, of leenen sal?) 
 
Kan u 't hooren niet betrecken, 
Gunt het ooge sijn vermaeck, 
Siet de Dagh-bodinn' haer recken, 
Recht al schoot sy uyt den vaeck: 
Kost haer grijse boel verjongen, 
'k Wedd hy hadse noch te bedt, 
Daer s' hem nu is langh ontsprongen, 
Kap en tuyt en al geset: 
 
Kap en tuyt als gulde straelen, 
Oogelichten als Robijn, 
Wangh en lippen als Coralen, 
Is haer dagelicksche schijn: 
Vrijers, al uw jonge leven 
Op het schoonste schoon verhit, 
Komt en helpt het vonnis geven, 
Isser schoonder schoon als dit? 

Onder de lessen, door een Dichter in acht te nemen, behoort, ‘dat hij steeds lette op den staat, eigenschap

{==199==} {>>pagina-aanduiding<<}
en gesteltenis van elke personaadje en zaak, en die elk naar hare natuur uitteekene. - Aldus geeft een kunstig Schilder elk ding zijn eigen verw.’ (*) Dat huygens dit hebbe in acht genomen in het uitteekenen van Karakters, kunnen zijne Zedeprinten bewijzen. De voorraad maakt de keuze van 't geen tot voorbeeld dienen zal niet gemakkelijk. Laat ik nemen dat van een Algemeen Poëet, te weten zulken Rijmelaar, die steeds met de kunst gereed is, als zij maar den broodzak vult.

Hy is een kraeckend wiel, dat stadigh maelt en knarst. 
Van al dat in hem leeft zijn d'herssenen 't verwarst, 
De Maegh het onvoorsienst, 't vermoedste Tong en Longer; 
Een Waersegger, van dorst; een Logenaer, van honger; 
Een aller paerden sael; een kruyper in der daed, 
Een vlieger soo hy meent; een muffer waer hy gaet; 
Een suffer waer hy sit: een algereed bedichter 
Van rouw, van vrolickheit; een haestigh woorden-vlichter; 
Een misgeboort van 't school; een wilde Latinist; 
Een windig wan-geback van semelen en gist. 
Hy niest en hoest in Rijm, en daer hem slaet te kiesen 
Van Rijm os Reden een, 't Iaest sal hy liefst verliesen. 
Besnijdt hem 't wandelen en eenigheits geniet, 
In 't druckste van den drangh siet hy de menschen niet; 
Hy tuyt sijn da g'licks dicht in allerhande ooren, 
En wee den haestigen, of die 't onachtsaem hooren; 
Hy ringelts' achter aen, en refereints' in swijm: 
De min doorsichtige, dien 't klappen van den Rijm 
Voor alle reden gaet, zijn d'Ezels die hem draegen, 
't Ruym-oorighste gediert, daer 't al is in te jaegen, 
Dat in de kiese klem van d'oore niet en gaet, 
Daer wijse wetenschap voor aen ter wachte staet. 
Sijn Bijbel is de schat van wederschapen dieren; 
Daer in gelooft hy 't al, behalven 't koel versieren 
Des dubbel-topten Berghs, daer 't water Dichters maeckt: 
Want, dat men aen de konst door druyven-drop geraeckt, 
Dat sweert hy by sijn' peu: Maer Midas loon van ooren 
Bevindt hy mogelick, doch schrickt er van te hooren. 
De moeijelicke vrenghd van Tantals wan-besit 
Gevoelt hy soo vervult, als of hy 't eenigh wit 
Des Dichters waer' geweest, en 't heel verhael beschreven 
Op 't rijckelick gebreck van sijn verhongerd leven. (†) 


{==200==} {>>pagina-aanduiding<<}

In het stuk, Oogentroost, heeft hij ernst en jok vereenigd. Het bevat eene luimige schets van de algemeene blindheid der stervelingen. Uit het volgende zal men eenigermate tot den geest van 't geheel kunnen besluiten. Op deze wijze schildert hij de eerzuchtige blinden (*).

d'Eersuchtige zijn blint: sy sien maer door de duygen 
Van haer bekuypingen, onachtbaere getuygen 
Van welgeworven eer; sy draven vroegh en spae, 
En geen straet valt haer suer, mits dat sy opwaerts gae. 
Sy hebben geen gesicht naer onderen; sy sterren 
Gestadigh Hemelwaerts: de laegste van de sterren 
Dunckt haer niet hoogh genoegh om by te willen staen: 
Sy gaven niet een duyt voor d'eere van de Maen, 
Soo lang 't de Sonne wint in hooghde, glans en hitten: 
Waer Gods gestoelte leegh, sy sochten 't te besitten. 
Sy sien de mismaet niet van haer te kleinen lijf, 
Om 't kleet te vullen van het wichtige bedrijf 
Die d'Eer kan geven, die sy blindeling bejaegen; 
Sy wegen niet hoe swaer de kroonen zijn te draegen; 
Haer luyster, meenen sy, past yeder even net, 
Die maer het hert en heeft, dat hy 't hooft onder sett'; 
De plaetse maeckt den Man: men kan al doende leeren, 
En onbequaeme knechts zijn licht bequaeme Heeren. 
't Gae met het Staetsbewint soo 't God en Lot belieft, 
Mits haer alwaerdigheit ten hoogsten zij gerieft. 
In 't ende draeyt haer 't hooft op die verheven klippen; 
En dan voelt Phaeton den toom sijn' hand ontslippen, 
Dan komt hy, als gewipt, weer blindeling ter neer, 
En 't kost hem blindeling sijn leven en sijn eer. 

Gelijk deze Oogentroost en velen zijner Sneldichten zich door het scherpe onderscheiden, zoo heeft hij ook in zijn Kostelick Mal getoond, dat hooft niet ten onregte van huygens (†) zeggen mogt:

Die met neep van schrander schempen 
Weet de wullepsheit te stempen; 
Diese te geneesen weet, 
Met een baetelicke beet. 


{==201==} {>>pagina-aanduiding<<}

Laat ons een gesprekje afluisteren tusschen eene Modepop en hare vindingrijke Kamenier, uit het evengenoemd Hekeldicht: (*)

Die wangen zijn te doods, sy moesten anders leven, 
En wat raed, Pieternel? Mevrouw, 't pinceel zal geven 
Dat de natuer vergat; weest meester van uw vel, 
Wat soud' u hiuderen? die, die, die doet het wel. 
Die tanden zijn te geel, wie sou het decksel soenen 
Van sulker peerlen doos? wat raed? men moetse boenen. 
Dat waer den moor gezeept, 't is aen-geboren vuyl, 
De verw is door-geweickt. Ruckt s' uyt den wortel-kuyl. 
Houdt; beter geel' als geen'. Hoort, sonder my te melden, 
Een nieuw Yvoor-gebit sal d'oude schae vergelden: 
By Venus, dat 's een konst die Venus waerdigh is. 
Maer wat raed met dit Haer, die sweeterige kliss? 
Hoe raeck aen 't lieve blond, dat mijn misdeelde tuyten 
Van boven is benijdt? De drooge Koeijen-kluyten, 
Daer Cypers loosen Boer sijn weiden van ontmest, 
Verstuyven in een stof, daarvan de fijnste rest 
De trouwe toevlucht is van wangeschapen vlechten; 
Door-saeytse met dat meel, men sal hem noch bevechten 
Dies' anders keurt als blond. Oh 't is te laet gesaeyt, 
Daer 't lange jaeren-mes soo vinnigh heeft gemaeyt. 
Ben ick niet voorhoofd schier van d'oogen tot den neck toe? 
Verwt eens dat niet en is. Swijght, daer 's een niewe treck toe: 
Daer groeyt niet te vergeefs; dat 's wijsheids eerste less; 
En daer uyt dit besluyt; behelpt u met de bless 
Van uw' Nicht, van uw' Snaer, van uw' Meid, van uw' Kennis, 
Die 't doncker droeve pad van d'algemeene schennis 
Te vroeg betreden heeft, en met die blonde kuyv' 
De wereld is ontruckt, gelijck een' suere druyv': 
Is 't waer dat d'eene mensch tot voordeel van den and'ren 
Het leven is gegunt, hoe souden sy malkandren 
Een' gifte weigeren, die, maer aen 't Graf gerooft, 
De doo mist sonder schae, de locken van sijn hoofd? 
O wettelicke konst, die met der Docht'ren sterven 
De Moeders menighmael haer naeste goed doet erven, 
Konst aller konsten bluf, die d'Eewigheid beduydt, 
En eewigh leven doet een' sterfselicken tuyt! 

Het spelend vernuft en de luimige vrolijkheid van huygens, opdat ik dit nog in de laatste plaats aanmerke, blinkt insgelijks uit in zijne zoogenaamde Snel- of

{==202==} {>>pagina-aanduiding<<}
Punt-dichten op personen, ambachten, beroepen en allerlei voorkomende dingen. Er is vast eene menigte, die weinig beteekent; een aantal, 't welk onkiesch heeten mag; doch ook zeer velen, die regt geestig, anderen, die zeer stekelig, anderen, die op deftigen en ernstigen toon gestemd zijn.
Laten de volgende ter proeve dienen:

	Van spaerige Teun. (*)
Teun smoorde sijn quaet wijf 
Haer hooft en haer gekijf 
In een klein Tobbetjen vol dropsel van de daken: 
Want siet, hy moghter niet veel waters vuyl om maecken. 


	Armoeds gevolg. (†)
Fop had sich selven rijck gestolen, 
En al sijn stelen bleef verholen, 
Soo langh by rijck en machtig was: 
In 't ende quam het vier in 't vlas; 
Sijn groote goet begon te ebben; 
Doe scheeld' het als Gehadt en Hebben, 
Dat hy gheen eerlick man en hiet; 
Doen en ontsagh hem niemant niet; 
Elck dorst hem Dief en Strooper noemen, 
En voor een galgen-aes verdoemen, 
En voor een sielt en voor een guyt. 
'T leegh water brenght de bakens uyt. 


	Milde Danck.
Gierighe Ghys had sich overgesorght, 
En in 't wanhoopen sijn selven geworght: 
Had hem sijn knecht niet een sneetje gegeven, 
'T lieper op 't end van sijn gierighe leven: 
'T loon dat de goede knecht kreegh voor sijn' trouw 
    Was een danck hebt, mits betalende 't touw. (‡) 


	Trijn aen 't kort geweer.
Trijn riep, wat draeght ghy, Claes? Een poignaert, seid' hy, Trijn. 
En 't was een flesken wijn. 

{==203==} {>>pagina-aanduiding<<}

Geeft hier eens, seys' (en heeft het eensteughs uytgedroneken) 
De lemmer isser uyt, de schee is u geschoncken. (*) 


Twaelf mannen spreken recht, naer d'onde Britsche wetten: 
Men vraegde wat voor twaelf een dief wouw dat hem rechtten: 
Hy sey, d'Apostelen; dat waren fijne lie'n; 
Daer sprack een statigh man, die fouw men niet weer sien 
Voor dat de jongste dagh de wereld son doen scheiden: 
Mijn' Heeren, sey de Dief, ick wil soo lang wel beiden. (†) 


Jan most ter galge gaen en wouder voorwaarts op. 
Terugge, sey de Beul, dat is geen stijl van sterven, 
Het waer een valsche leer, die sou de konst bederven. 
    Vergeeft my, sey de bloet, het is mijn eerste strop. (‡) 

Wilt gij nog een op ernstiger toon (§) gestemd? Het zij 't bekende Puntdicht, ten titel hebbende: Geluck aen de E.E. Heeren Regeerders van Amsterdam in haer nieuwe Raedhuys.

Doorluchte Stichteren van 's werelds achtste wonder, 
Van soo veel steens om hoogh, op soo veel houts van onder, 
Van soo veel kostelicks, soo konstelick verwrocht, 
Van soo veel heerlickheits tot soo veel nuts gebrocht; 
God, die u Macht en Pracht met Reden gaf te voegen, 
God gev' u in 't Gebouw met Reden en Genoeghen 
Te thoonen wie ghy zijt, en, daer ick 't all in sluyt, 
Heil zy daer eewigh in, en onheil eewigh uyt. 
Is 't oock soo voorgeschickt, dat dese Marmer-muren 
Des Aerdrijcks uytterste niet hebben te verduren, 
En wordt het noodigh dat het Negende verschijn', 
Om 't achtste Wonderwercks nakomelingh te zijn; 
God, uwer Vadren God, God, uwer Kindren Vader, 
God, soo naby u, zy die Kindren soo veel nader, 
Dat haere welvaerd noch een Huys bouw' en besitt', 
Daer by dit Nieuwe stae, als 't Oude stond by dit. (**) 

De aangevoerde proeven acht ik genoegzaam, om den trant der Gedichten van huygens te doen kennen. Weinig moeite ware het, uit den ongemeen rijken voorraad, een grooter getal bij te brengen. Misschien had ik ook

{==204==} {>>pagina-aanduiding<<}
hier en daar gelukkiger kunnen zijn in de keuze. Veel loopt er dikwijls zamen, om dezelve moeijelijk te maken. Ik wilde liefst uit meest alle de soorten van Gedichten 't een en ander opzamelen. Dit is geschied; gelijk den opmerkzamen kan blijken, vooral, wanneer hij de vorige met deze Verhandeling, die beide één geheel uitmaken, vergelijkt, en de verzen, daarin voorkomende, naleest. Liever had ik hier en daar van andere stalen gebruik gemaakt, zoo dezelve niet reeds waren gebezigd geweest door anderen, in Werken, eerst onlangs uitgegeven (*). Velen, die mij behaagden, heb ik, om de lengte en andere redenen, moeten achterlaten. Die zich in het lezen daarvan wil verlustigen, zal het Werk zelf dienen op te slaan, 't welk, niet in aller handen, echter algemeen verkrijgbaar is.
Ten besluite. Hebben wij de gebreken niet verzwegen, welke de Gedichten van huygens ontsieren; uit de deugden van dezelve is ons gebleken, dat zij zich, als derzelver hoofdkenmerk, door het zaak- en zin-rijke aanprijzen. Dit krachtige en kernachtige staat doorgaans bij hem over tegen het laffe rijm, waarvan hij walgde. Dit krachtige noopt ons, het gezochte en stroeve in hem te eerder te vergeven. Indedaad, huygens is oorspronkelijk, geestig, vol geleerdheid en spreuken. Hij vloeit over van snedige invallen en luimige trekken. Wij leerden hem kennen, als gelukkig in ongezochte vergelijkingen, menschkundige schetsen en welgepaste beschrijvingen. Veelal bezigt hij welgekozen tegenstellingen, welke dikwijls de bijvoegelijke woorden steunsels doen gelijken, die, een gebouw onderschragende, hetzelve tevens versieren. In 't kort: huygens is in onze oogen een meer dan gemeen bekwaam Dichter, die, wat het krachtige belangt, tot voorbeeld strekken kan en navolging verdient; een Dichter, dien men niet ten onregte kan plaatsen tusschen hooft en cats, als hebbende, schoon min verheven dan zinrijk, het krachtige van hooft, en, hoewel over 't geheel min zoetvloeijende

{==205==} {>>pagina-aanduiding<<}
dan scherp, het vernuftige en ook wel 't keuzelende van cats. En is de lof van zijnen Vriend westerbaen (*) te vleijende, wanneer deze van huygens' Werken zegt:

Hier is een schoonen Hof, vol uytgelesen bloemen, 
Elck blad is hier een bed, op 't fraeyste uytgerust, 
Hier is al wat op reuck en schoonheyt heeft te roemen, 
Hier tast hy nimmer mis, die wat te plucken lust. 

waarheid is het in den volsten zin, 't geen dezelfde Dichter er bijvoegt:

Hier wort een man vereyscht, dien 't niet en moet verdrieten 
Dat hy somwijlen weer herkaeuwe dat hy at: 
Die 't leest en wederleest, sal vinden en genieten 
Yet goeds dat hy in 't eerst noch niet gemerckt en had. 


Voorbeeld van genezing eener dubeel beklemde breuk. Door den Heer Giraud, Heelmeester te Parijs.

In Januarij 1796 werd de Waarnemer geroepen bij j. béthune, een man van 40 jaren en van eene sterke ligchaamsgesteldheid, die van kindsbeen af een gezwel in de regter lies droeg, hetwelk zonder moeite buiten ging en terugkeerde. Thans was het gezwel, door het nuttigen eenes ruimen maaltijds, grooter, dan gewoonlijk, en op ééns zeer pijnlijk geworden. Op deze eerste smerten volgden kolijkpijnen, hikslag en braakzucht; terwijl de Zieke te vergeefs zijne breuk trachtte binnen te brengen. De dronkenschap en zijne natuurlijke ligtzinnigheid bragten hem tot het besluit, om zijn gezwel met vuistslagen te doen stukken springen. Zulks beproefde hij, in zijne eenzaamheid; doch, op zijn schreeuwen en kermen, drongen zijne buren het vertrek in, en riepen een' Heelmeester, die een warm bad aanried. De Waarnemer eerlang ook geroepen zijnde, vond de toevallen zoo bedenkelijk en de terugbrenging der breuk zoo on-
{==206==} {>>pagina-aanduiding<<}
mogelijk, dat hij oogenblikkelijk de Konstbewerking aanried, schoon het ongeval nog maar acht uren had geduurd. Doch, door den tegenstand van anderen, moest zulks tot den volgenden morgen worden uitgesteld.
Op dien tijd vond de Waarnemer alles zoodanig verergerd, dat hij de Konstbewerking met zeer weinig hoop op een goed gevolg ondernam. Zeer voorzigtig sneed hij de huid open, onder welke hij eene aanmerkelijke hoeveelheid bloeds bevond, aldaar uitgestort door de vuistslagen, met welke de Lijder zichzelven had mishandeld. Na het wegnemen van hetzelve, opende hij den breukzak, en vond een aanmerkelijk stuk darm vooraan in de breuk, en daar achter een groot stuk net; zijnde de darm reeds bruinrood, zonder echter zijne natuurlijke vastheid verloren te hebben. Met eene bistouri, welke hij, op eene sonde, binnenbragt, sneed hij den buikring voldoende open, maar was, desniettegenstaande, niet in staat, om het gedarmte binnen te brengen. Straks dacht de Konstbewerker aan eene inwendige beklemming, en ontdekte, door zijn' vinger zoo hoog als mogelijk in te brengen, eene plooi van het buikvlies, die zulks te wege bragt. Om dezen tegenstand te overwinnen, bragt hij, bij gebrek aan een verborgen breukmesje, op zijn' vinger, een stomppuntig snijmesje in de hoogte, en sneed dus den tegenstand door, waarna het gedarmte gemakkelijk werd binnengebragt; doch het net liet hij buiten blijven, en lag op de wonde een enkelvoudig verband aan.
Straks na de Konstbewerking liet de Waarnemer eene zacht purgerende klisteer zetten, en bekwam daardoor twee ruime ontlastingen, die, ten volgenden dage, door een zacht laxeermiddel, van drie nieuwe ontlastingen werden gevolgd, welke groote verligting gaven en den buik deden slinken. Doch de vuistslagen hadden een uitwendig heet vuur ten gevolge, hetwelk het geheele balzakje vernielde, zoodat de ballen, na het afvallen der korsten, bloot lagen. Het nog niet afgevallen, doch geheel ontaarde, net werd, op den vijftienden dag, afgebonden, en, op den achttienden, scheidde het zich af; terwijl er ook nog eene etterverzameling tegen het darmbeen ontstond, die eerlang werd geopend. Van dien tijd af schikte zich alles tot genezing, schoon langzaam, van wege de geweldige kneuzing, door het slaan op de breuk veroorzaakt, waardoor

{==207==} {>>pagina-aanduiding<<}
nog, op den tweeënzestigsten dag na de Operatie, eene etterverzameling nabij den regter kant van het vernieuwde balzakje moest worden geopend; na welke verrigting alles spoedig genezen was.




Iets over D.R. Kamphuyzen.

Aan de Uitgevers der Algemeene Vaderlandsche Letteroefeningen.

Mijne Heeren!

Onlangs de Reize door de oude en nieuwe Oostelijke Departementen van het Koningrijk Holland enz. van den Heer potter doorloopende, vond ik bij de vermelding van groote en geleerde mannen, op welke Dockum roemen mag, bladz. 64, met eenige bevreemding, het volgende omtrent d.r. kamphuyzen verhaald.
- ‘hij moet een zonderling man geweest zijn: op een Uithangbord voor zijn huis in de Hoogstraat had hij aan de eene zijde een spel Kaarten, en aan de andere eenen Bijbel laten schilderen; doch dit nam de Stads-regering zoo euvel op, dat hij, niet zonder schade en kosten, genoodzaakt werd zijn Uithangbord weg te nemen.’
Naar mate men den zedigen kamphuyzen beter kent, moet deze bijzonderheid verdacht voorkomen, en het bezwaarlijk vallen hem voor een zonderling man van dien stempel te houden, als ons dit verhaal zou aanduiden. Wanneer men weet, dat hij, te Dockum in drukkende omstandigheden, de gevolgen van den geest dier tijden, zijn verblijf houdende, zich en de zijnen van den vlashandel geneerde, dan moet de in het oogloopende onvoegzaamheid daarbij van zulk een Uithangbord hetzelve zeer ongeloofelijk maken; en zoo men eindelijk op eene overlevering moge afgaan, die voor eenige jaren bij oude lieden wel bekend was, dat hij aldaar op de lage of leege weg aan de westzijde gewoond hebbe, dan legt zelfs het verschil in de benaming der straat de onechtheid van het verhaal genoegzaam aan den dag.
Het is echter te vreezen, dat velen, die anders ook

{==208==} {>>pagina-aanduiding<<}
kamphuyzen hoogachten, deze bijzonderheid op het gezag van den Heer potter, als omtrent zijne eigene geboortestad vooral wel onderrigt, zullen aannemen; en dit zou mij om de gedachtenis des edelen mans, die ik met al mijn hart vereer, leed doen; daar het dezelve ontluisteren moet, als eene vlek in zijn karakter, als eene ontslichtende grilligheid in den altijd zoo stichtelijken Dichter,

die eenvuldig altijd zong 
Van God, van goed, van deugd, van lijden en verzaken. 

Ik wil dus dien ongunstigen indruk der misleiding voorkomen, door te doen opmerken, dat de Heer potter zich in dezen vergist heeft, en zekerlijk tegen zijn eigen wil, daar hij anders bl. 98 en volg. toont kamphuyzen te waarderen, en van gevoelen te zijn, dat hij ten minste niet verdient zoo geheel vergeten te worden, door anderen moet misleid zijn; terwijl ik niet twijfel of gij zult daarvan wel gebruik willen maken in uw Mengelwerk, waarin gij voorheen, door het plaatsen der beide voortreffelijke Redevoeringen van den Eerwaardigen koopmans, de welverdiende hulde aan de eerbiedwaardige nagedachtenis van kamphuyzen, als Mensch en als Dichter, hebt bewezen.
Het verhaalde namelijk omtrent het Uithangbord, verkeerdelijk op kamphuyzen toegepast, is voorgevallen omtrent den jare 1695, en dus bijna 70 jaren na zijn overlijden, en betreft zekeren johannes hilarides, toen Conrector der Latijnsche Schole en Burger en Boekverkooper in de Hoogstraat te Dockum.
Deze kwam omtrent den gezegden tijd, bij gelegenheid dat zijn Uithangbord moest vernieuwd worden, op den zonderlingen inval, om daarop, als voor zijne nering passende, te laten schilderen, aan de eene zijde, een Kerkboek met zilveren beslag en ketting, met het woord Bijbel daaronder; aan de andere eene hand, houdende vijf Speelkaarten, vertoonende het toen zeer gebruikelijk spel, Lanterluy genaamd, en daaronder de woorden: Een Schoone. Dit gaf groote ergernis, te meer daar, het huis aan den westkant der Hoogstraat staande, de Bijbel zich vertoonde aan hun, die ter Kerke gingen, doch het Kaartspel aan de genen, welke daaruit terug kwamen, in het oog viel. Men dacht over 's mans oog-
{==209==} {>>pagina-aanduiding<<}
merk niet gunstig, en gaf daaraan velerlei uitlegging; het baarde groot gemor en ontevredenheid, die op bedreigingen en misschien dadelijkheden uitliepen, waarom hij over de zijde, waar het Kaartspel stond, eene gevlochte mat liet hangen. Of het daarbij gebleven zij, tot dat de drift allengskens bekoeld was, dan of hij het bord op bevel der Regering heeft moeten wegnemen, kan ik niet zeker zeggen, schoon ik het laatste wel heb gehoord; uit zijne eigene woorden schijnt men het tegendeel te moeten opmaken:

‘Dank heb ons Ooverheit, die haar voorsichtig toonen: 
Geen burger om een bord met smaat te willen hoonen, 
Strax naa de drift van Volk; soo die 't op 't domste afmaald, 
Dat niemand in fijn recht onbillijk werd bepaald 
Om 't geen men vrij verkoopt, niet vrij in 't bord te setten.’ 

misschien is dit evenwel naderhand gebeurd.
Hilarides, die voorheen reeds eene Nederduitsche overzetting van Cornelius Nepos vervaardigd had, maakte er ook eene van de Fabelen van Phaedrus, maar in dicht, die nevens de Fransche vertaling van Guyet bij den Latijnschen tekst gevoegd, in 1694 te Franeker bij Leonard Strik werd uitgegeven, en vervolgens door Pieter Rabus, in zijne Boekzaal van Europa, Jul. en Aug. deszelven jaars, beoordeeld. Van deze overzetting kwam reeds in het volgend jaar een tweede verbeterde druk uit, onder op den titel hebbende: te Dokkom bij Joh. Hilarides in de Hoochstraat in de Schoone 1695. Voor dezen druk schreef hij eene Opdragt aan den bekenden Willem Deurhoff te Amsterdam, met wien het dus blijkt dat hij in betrekking stond, in welke Opdragt hij onder andere ook de niet onvriendelijke beoordeeling van Rabus bits genoeg beantwoordde. Voorts gaf hij te gelijker tijd een Gedicht, dat gewoonlijk achter dezen Phaedrus gevonden wordt, in het licht, van 24 bladzijden in kl. 8vo, onder dezen titel: ‘Uithangbord van Johannes Hilarides, als Burger en Boekverkooper, in de Hoochstraat te Dokkom, alwaar het Caartspel en Ergernissen, beide ten toon staan

Al even eens, hoe dat men 't maakt: 
Daar d'eene 't prijst dat d'ander laakt.’ 


{==210==} {>>pagina-aanduiding<<}

waaronder in eene koperen plaat de beide zijden van het reeds beschreven Uithangbord worden afgebeeld, zoo dat voor de tegenzijde een loshangend plaatje, verbeeldende eene mat, boven vastgehecht is, hetwelk opgeligt zijnde de hand met kaarten laat zien, boven het jaartal 1695; onder aan het titelblad leest men nog:

‘De burgerij van waard 
Was van een doode roch vervaard.’ 

In het stuk zelven, eene soort van Hekeldicht, ruim 900 verzen groot, toont hij het onschuldig gebruik van het Kaartspel, beklaagt zich over de genomene ergernisse, wederlegt die, verklaart en verdedigt zijn oogmerk enz. Maar genoeg hiervan, daar ik dit in zichzelven weinig beteekenend gedenkstukje eener lang vergetene ergernis slechts heb willen aanvoeren, om de nagedachtenis van kamphuyzen van de verwarring met dezelve te ontheffen.
Ik zal hier zijn Grafschrift bijvoegen, dat, zoo veel ik weet, nog nergens naauwkeurig is opgegeven. Het Graf, op het Kerkhof, een weinig benoorden het voorste gedeelte der Kerk, is slechts met eene kleine halve zerk of zoogenaamden hoofdsteen gedekt, waarop dit eenvoudig Opschrift, schoon reeds eenigzins uitgesleten, nog leesbaar is:
Ao. 1627 den 19 Julius sterf den Eersame

Didericus Kamphuisen olt 41 jaar en

leit hier begraven.

Mortuus Vivo

door Dirck Helt vernuwt 1722.
Wie deze Dirck Helt geweest zij, weet ik niet. Als vereerer van kamphuyzen, verdiende hij wel gekend te worden. Zijn voorbeeld heeft nog voor weinige jaren het denkbeeld vernieuwd, om een waardiger gedenkteeken voor kamphuyzen te stichten. Jammer dat zulk een losselijk voornemen tot heden zonder gevolg gebleven is! - Ik ben enz.

d. C.






{==211==} {>>pagina-aanduiding<<}

Aan den schrijver van den brief aan heeren letteroefenaars, ‘over den wedloop op schaatsen, door vrouwen, om een gouden oorijzer, gehouden in januarij 1809, in de steden Leeuwarden en Groningen, en in den dorpe Zuidbroek.’

Mijn Heer!

Hoe zeer ik ook een vijand ben van twistschriften en ik mij niet gaarne in eenen pennestrijd met iemand begeve, is echter uw brief aan de Heeren Letteroefenaars over het wedloopen op schaatsen door Vrouwen, geplaatst in het Mengelwerk der Algemeene Vaderlandsche Letteroefeningen voor 1809, No. 2, van zoodanigen aard, dat ik mij volstrektelijk genoodzaakt vinde, om over diens inhoud, ter verdediging der voorstanders van zoodanige wedloopen, een woord met u te wisselen.
Het stond u, voorzeker! vrij, uwe gedachten over het bedoelde vermaak openlijk te kennen te geven, hetzelve te onderzoeken, te beoordeelen, af te keuren en te gispen: maar het betaamde u, mijns inziens, geenszins, zulks op eenen zoo meesterachtigen toon en onbescheidene wijze te doen. Deze wijze van gispen, zoo wel als het overdrevene in uwen brief, kan niet met stilzwijgen worden voorbijgegaan.
Mijn geschrift zal echter niet wederkeerig op eenen scherpen en beleedigenden toon gestemd zijn. Mijne borst zal niet, geiijk de uwe, van verontwaardiging gloeijen. Ik zal uwe uitvaringen tegen de Rijken - de Heeren der fatsoenlijke wereld, derzelver verlustigingen en grilzieke luimen, - uwe beschuldigingen van onbedachtzaamheid, gevoelloosheid, wreedheid, barbaarschheid, en wat niet al? niet met bitterheid beantwoorden; noch u - hoe gemakkelijk mij zulks ook vallen zoude - uwe ongepaste vergelijking van de kat en het muisje in even ongepaste vergelijkingen teruggeven. Neen, Mijn Heer! bedaardheid en bescheidenheid zullen mijne pen besturen: dewijl ik overruigd ben, dat drift en beleedigende uitdrukkingen den beschaafden Man altijd vernederen, dikwerf tot persoonlijkheden aanleiding geven, en de aandacht van de zaak in verschil, ten koste van de waarheid, verwijderen.
Indien al deze bedenkingen niet in staat mogten zijn, om mijnen toon te matigen, zonde ik nog door eene andere beweegreden daartoe worden aangespoord. Ik meen, namelijk, in

{==212==} {>>pagina-aanduiding<<}
uwen brief, niettegenstaande de verregaande animositeit, welke in denzelven heerscht, eene goede en lofwaardige bedoeling bespeurd te hebben. Ik geloof gaarne, dat gij u door onbedachte drift hebt laten vervoeren; dat gij het inderdaad zoo erg niet meent, als uwe uitdrukkingen wel zouden doen vermoeden; dat gij althans niet door vitlust zijt aangespoord, om eene zoo strenge zedepreek te houden; dat gij geen oogmerk hebt gehad, om door uwe declamatiën menschen te beleedigen, die, wanneer gij beter met hun bekend waart, misschien wel eenige aanspraak op uwe achting zouden kunnen maken, en dat alleenlijk de fout door u begaan is, dat gij u te veel door uw onderwerp hebt laten wegslepen, wonder veel gezocht hebt in eene zaak, die, op zich zelve beschouwd, en zoo zij niet overdreven wordt, zeer eenvoudig is.
Het is maar al te veel de gewoonte - ook bij verstandige lieden - in hunne oordeelvellingen en redeneringen te veel het gevoel te laten werken, en hoe zeer is het niet te bejammeren, dat men in vele zaken zoo dikwijls tot uitersten overslaat, aan den eenen kant te uitbundig prijst, aan de andere zijde te sterk laakt, waardoor de waarheid, die meestal in het midden ligt, ongelukkiglijk wordt verdonkerd, en niet zelden ten slotte ganschelijk vergeten en uit het oog verloren.
Dit is ook, eenigermate, met u het geval geweest, bij het schrijven van uwen brief, zoo als in het vervolg zal blijken. Uw gevoel heeft uw verstand overmeesterd. In plaats van de zaak koelzinnig te beschouwen, laat gij uwe verbeelding werken; in plaats van met bedaardheid het voor en tegen te toetsen, houdt gij u alleen bezig met de nadeelige zijde; in plaats van de zaak op zich zelve, in haren aard, afgescheiden van bijkomende, toevallige omstandigheden, te onderzoeken, dweept gij van gevolgen, die slechts uit die toevallige, bijkomende omstandigheden kunnen voortkomen; in plaats van onpartijdig te oordeelen, gloeit gij van verontwaardiging, en, als het resultaat van alles, geeft gij ons een met bonte kleuren geschilderd tasereel, in plaats van koele en op gronden steunende redenering.
Dan - laat mij ter zake komen.
Vooraf echter zal ik, om alle misvattingen en noodelooze twisten af te suijden, den staat des geschils duidelijk bepalen.
De vraag is, dunkt mij, hier eenvoudig: Is een wedloop op schaatsen van ongehuwde Vrouwen, op zichzelve beschouwd en hoedanig ook ingerigt, in allen gevalle ongeoorloofd? niet: Waren de wedloopen, zoo als dezelve te Leeuwarden, te Groningen en te Zuidbroek hebben plaats gehad, geoorloofd? Gij gispt, veroordeelt en verfoeit in uwen brief zoodanige wedloopen in

{==213==} {>>pagina-aanduiding<<}
het algemeen, en gij waarschuwt daartegen voor het vervolg. Geenszins behoef ik dus de bedoelde wedloopen, zoo als dezelve hebben plaats gehad, te verdedigen, en ben daartoe ook niet in staat ten aanzien van dien, welke te Leeuwarden is gehouden, omdat ik daarbij niet tegenwoordig ben geweest, en niet weet, hoe dezelve was ingerigt. Het is zeer mogelijk - en uit uwen brief zelfs blijkbaar - dat tegen de inrigting van den laatstgemelden vrij wat valt in te brengen. Doch dit kan ter dezer plaatse niet in aanmerkinge komen. Eene zaak toch kan op zichzelve goed zijn, maar door misbruik hoogst nadeelig worden, - en hierdoor alléén moeten reeds vele - ja, de meeste en gewigtigste - uwer redeneringen, als zijnde tegen de gebreken van eenen bijzonderen wedloop ingerigt, zoo als ik straks nader zal aantoonen, van zelfs vervallen.
Gij zijt het met mij eens, Mijn Heer! dat het schaatsenrijden van Vrouwen niet is af te keuren. Gij acht deze oefening, met matiging van ijver en onder gepaste voorzorgen verrigt, eerder heilzaam en prijzenswaardig, dan verachtelijk of laag. Voorzeker! wie zoude ook het tegendeel durven beweren? Men moge op andere plaatsen er den neus voor optrekken; in Vriesland en Groningen althans zal zij wel, tegen alle vooroordeelen en bedillingen aan, blijven stand houden - het is hier: Lands wijze, Lands eere. Maar ik ga verder. Ik noem het schaatsenrijden niet slechts eene nuttige, in onze gewesten noodzakelijke, oefening - een geoorloofd vermaak, maar tevens eene schoone en bevallige ligchamelijke kunst. Door Mannen uitgeoefend, is zij reeds verlustigend voor het oog; doch zij wordt niet weinig opgeluisterd door de eigene bevailigheid der Vrouw, wanneer deze zich aan haar toewijdt; terwijl de bevalligheid der schoone sekse wederkeerig verhoogd wordt door de beoefening dezer kunst; en een schoon, bekoorlijk meisje, met verwonderlijke vaardigheid, in onderscheidene rigtingen en wendingen, langs de baan te zien zweven en zwieren - dit levert, zonder twijfel, een betooverend schouwspel op,
Bij eenen strengen Winter nu biedt deze kunst, vooral bij de boersche Landjeugd, eene reeks van aangename tooneelen aan, die niet kunnen nalaten, zelfs aan den strengsten Zedemeester, eenig genoegen te verschaffen. Knapen en meisjes ijlen dan met elkanderen langs de baan; de ijver wordt opgewekt; men stelt er eene eer in, om boven andere uit te munten, vaardiger, bevalliger, sneller dan andere te rijden, andere voorbij te zwieren. Er is misschien geene ligchamelijke kunst, die meer dan het schaatsenrijden den naijver opwekt, en men gaat onderling weddenschappen aan, wie de eerste op eene bestemde plaats komt. Dit is, zoo als u niet onbekend kan zijn, zeer gewoon, zeer algemeen.

{==214==} {>>pagina-aanduiding<<}

Wat nu is natuurlijker, dan dat zoodanige lieden, welke het schaatsenrijden beminnen en die kunst inzonderheid gaarne door Vrouwen zien uitoefenen, deze tooneelen met welgevallen aanschouwende, op het denkbeeld geraken, van die Meisjes, welke buitendien reeds met elkanderen wedijveren, gelegenheid te geven, om zulks geschikter, geregelder en op eene afzonderlijke baan te doen? wat natuurlijker, dan het denkbeeld, om de meisjes van een dorp of eene landstreek, naar mate van het aantal vaardige rijdsters, dat zich daar bevindt, uit te noodigen, om eens met elkanderen openlijk te wedijveren? wat natuurlijker, dan dat men aan de beste rijdster eenig geschenk, aan andere, die mede uitmunten, mindere prijzen belooft en uitdeelt, hetwelk almede, vooral wanneer die geschenken ten deele vallen aan behoeftige dienstmaagden, een aangenaam gevoel bij de gevers veroorzaakt?
Zie daar dan een' wedloop van Meisjes tot stand gebragt. Niemand vindt daarin iets verachtelijks, iets vernederends, iets onzedelijks. Buiten zoodanige uitnoodiging, wedijvert men, zoo als ik zoo even zeide, toch dagelijks. Dan is er geen behoorlijk toeverzigt; dan worden er geene gepaste voorzorgen, ter behouding van de gezondheid der meisjes, en om de weddenschappen wel te doen asloopen, genomen; dan bestaat de prijs der overwinning meestal in sterke dranken, en het gevolg daarvan is, dat men niet zelden gansche nachten in herbergen en kroegen doorbrengt en zich aan ijdele en ongeoorloofde vermaken overgeeft. Maar bij eenen openlijken wedloop zijn geene gevolgen van dezen aard te duchten. De gene, welke het toeverzigt over dezelve hebben en alles regelen, zijn fatsoenlijke lieden, wier karakter bekend is. Zij kunnen zorg dragen, dat er niets voorvalle, hetwelk onzedelijk is, niets, dat met het decorum strijdt, en dat alles betamelijk en in goede orde afloope.
Of nu zulk een vermaak, op zich zelve beschouwd, wanneer behoorlijk gewaakt wordt tegen alles, wat onbetamelijk, onwelvoegelijk en onzedelijk is, tegen alles, wat de gezondheid zoude kunnen benadeelen van Meisjes, die dagelijks aan harden arbeid gewoon, van een sterk ligchaamsgestel en tegen koude en vermoeijenissen bestand zijn, zoo verachtelijk, zoo lakenswaardig is, als gij het doet voorkomen, - laat ik aan het oordeel van ieder onpartijdigen gerustelijk ter beslissing over.
Na dus voorloopig het gezigtspunt, waaruit men, mijns inziens, het zoo gegispte ijsvermaak beschouwen moet, te hebben aangewezen, ga ik thans over tot eene nadere overweging en wederlegging van de bijzondere bewijzen, welke gij, tot staving van uw gevoelen, in uwen brief aanvoert. Dezelve zijn van tweederlei aard. Deels algemeene, tegen den wedloop, als zoodanig, ingerigt; deels bijzondere, die alleenlijk de wijze, waarop een wedloop wordt gehou-
{==215==} {>>pagina-aanduiding<<}
den, de toevallige, niet noodzakelijk met denzelven verbondene, omstandigheden betreffen.
Onder de algemeene zijn mij de volgende voorgekomen.
1.) Het is onnoodig, dat men deze oefening onder de Vrouwen aankweeke: want - ‘hetgeen van zelve wast, behoeft men niet te zaaijen.’
Nu, nu - zoo veel noodzakelijks vind ik daar, voor mij zelven, juist ook niet in. Het heil van Kerk en Vaderland is er niet mede gemoeid, en de Maatschappij zal wel kunnen bloeijen, zonder dat de kunst van schaatsenrijden bij onze Vrouwtjes worde aangekweekt. Doch het is de vraag ook niet, of het juist noodig, maar of het geoorloofd is, deze oefening aan te kweeken.
Het is bij sommige lieden gewoonte, alles, wat er gedaan wordt, naar den maatstaf van het nuttige en noodzakelijke te berekenen; en dit is, naar het mij voorkomt, zeer verkeerd. Eene kunst behoeft niet nuttig te wezen, om aanmoediging te verdienen. Het schoone en het nuttige zijn geheel ongelijksoortige dingen. Doch het is hier de plaats niet, om dit breeder te ontwikkelen. Ook stem ik gaarne toe: omne tulit punctum, qui miscuit utile dulci. Dan zijn daarom die vermaken, met welke zich het nuttige zoo niet vermengen laat, ganschelijk ongeoorloofd? Voorzeker, niet! zoo slechts het vermakelijke onschuldig is, niet schadelijk - niet onzedelijk wordt. Gij ziet, Mijn Heer! dat ik hier al vrij wat toegeve, daar ik het nut, dat in deze oefening gelegen is, en waarvoor ook nog al vrij wat te zeggen zoude zijn, zoo gemakkelijk laat varen. Daarenboven is het aankweeken van het schaatsrijden slechts een gevolg - maar het verschaffen van een onschuldig vermaak aan een groot aantal van menschen, die deze kunst op prijs stellen, en het beloonen der gene, welke er in uitmunten, het doel van den wedloop. Hieruit blijkt dus, Mijn Heer! - en dit is genoeg, om deze uwe bedenking krachteloos te maken - dat het eigenlijk oogmerk, waarom een wedloop wordt gehouden, niet is, om te zaaijen hetgeen van zelfs wast, - maar om van hetgeen van zelfs wast genot te hebben, en het met erkentelijkheid te gebruiken; terwijl slechts die erkentelijkheid het gevolg oplevert, dat de reeds van nature zoo milde grond nog gevoed wordt, door die voeding meerder vruchtbaarheid verkrijgt, en rijper, edeler voortbrengselen belooft.
2.) Vrouwen, welker bestemming is voor het huisselijke leven en tot de moederlijke zorgen, hebben geen genoegen, geen heil te hopen, wanneer zij buiten haren stillen kring gerukt worden.
Wel gesproken! en waar ook, zeer waar. Ik ben het volkomen met u eens. Doch wat zal dit nu bewijzen? Dat de Vrouw tot het stille, huisselijke leven bestemd is, zal toch wel

{==216==} {>>pagina-aanduiding<<}
niet beteekenen, dat geene enkele kunstoefening, geen enkel vermaak buiten dien huisselijken kring voor haar geoorloofd is; dat zij zich nimmer buiten 's huis mag vertoonen, aan geen genot, geen werk buiten 's huis deel mag nemen. - Zulk eene Mahometaansche leer zoude hier toch te veel bewijzen. Mag de Vrouw dan b.v. nimmer in de Komedie, nimmer op een Concert of eenige andere partij verschijnen? Het schaatsenrijden, op zich zelve, hebt gij zelf reeds aan de schoone sekse toegestaan - en dit komt toch ook in den stillen kring van het huisselijke leven zoo niet te pas. Gij zult mij toestemmen, Mijn Heer! dat er met het woord bestemming dikwijls al wonderlijk wordt omgesprongen, en dat ook gij het hier zeer ongelukkiglijk hebt aangevoerd, om als bewijs te dienen voor de ongeoorloofdheid der wedloopen. Ik sprak zoo even van Komedies en Concerten, en toen doelde ik meer bijzonder op de voorname vrouwen van de stad: maar denk eens voor eenen oogenblik aan de vrouwen van de geringste klasse op het platte land, die hier eigenlijk slechts in aanmerking komen. Zeg aan deze ook zoo onbepaald: ‘Uwe bestemming is de huisselijke kting!’ en zij zullen u antwoorden: ‘Onze bestemming is te arbeiden, opdat wij het noodzakelijke levensonderhoud bekomen; onze werkkring is het open veld, opdat de Boer melk, kaas en boter erlange, hooi voor den winter verzamele, granen in de schuur verkrijge’ enz. Doch ik behoef hier niet langer bij stille te staan. Geen redelijk mensch zal der Vrouwe een matig en gepast gebruik van de genoegens buiten den huisselijken kring ontzeggen. Alles hangt hier wederom af van de wijze, hoe zij die vermaken geniet - en dan eerst beantwoordt zij niet aan hare bestemming, als zij die genoegens te veel geniet, zich aan dezelve verslaaft, daardoor hart en geest verwildert en voor de huisselijke pligten
en genoegens ongeschikt wordt.
En hoe is het hieromtrent met den wedloop gelegen? Op het hoogst slechts éénmaal in het geheele jaar heeft dezelve plaats, en Meisjes, die buitendien alle dagen, wanneer er ijs is, op schaatsen rijden (en die men dus niet uit den huisselijken kring rukt, maar van het ijs op het ijs, van de eene baan op de andere brengt) nemen deel in dit vermaak. En zou dit nu tegen de bestemming der Vrouwen aandruischen? Is dit nu haar uit den stillen, huisseiijken kring te rukken? Waarlijk! men bewijst niets, wanneer men te veel bewijst.
3.) Belooft misschien (vraagt gij verder) deze oefening haar eenig beter uitzigt tot een gelukkig huwelijk, en zullen zij, in dezen uitmuntende, zich meer lievenswaardig voordoen bij Ouders, Naastbestaanden of Minnaars?
Het kost mij, inderdaad, moeite, u hierop ernstig te antwoor-
{==217==} {>>pagina-aanduiding<<}
den. Hoe! moeten dan de vermaken en kunstoefeningen beoordeeld worden naar de uitzigten, die zij op een huwelijk geven? Gij doet u voor als een beminnaar der Vrouwen, - doch met deze vraag hebt gij zeker uw hof bij de sekse niet gemaakt. Zou de schoone, die fraai danst, betooverend zingt, dichtkunst, muzijk enz. beoefent, dit alles doen, omdat zij er uitzigten door verkrijgt op een huwelijk? Gij zult toch wel van een' wedloop op schaatsen geen' hedendaagschen Roman willen maken, waarin het meestal van het begin tot het einde van huwelijken wemelt en krielt, en bij de ontknooping alles op huwelijken uitloopt? Zoo gij hadt kunnen bewijzen, Mijn Heer! dat deze kunstoefening het uitzigt op een huwelijk verdonkerde, het trouwen moeijelijk maakte, - dit zou van kracht zijn geweest; maar iets, dat geen uitzigt tot een huwelijk oplevert, is immers daarom voor het huwelijk niet hinderlijk. En de wedloop, het ijsvermaak kan toch wel, uit zijnen aard, de wenschen van een meisje, dat gaarne trouwen wil, niet tegenwerken. Gij kent immers het spectatum veniunt cet. Duizenden van menschen komen hier te zamen, en daaronder ook jonge knapen van verschillende soort. Hoe ligt kan de éénige, tot dus ver onbekende, zich daarbij bevinden! Men ziet elkanderen aan... en... doch gij zult wel weten, wat een blik al kan uitwerken!
Of de meisjes zich door deze oefening lievenswaardiger voordoen in het oog van Ouders, Naastbestaanden en Miunaars? - dit hangt af van de bijzondere wijze van denken dier Ouders, Naastbestaanden en Minnaars. Stellen deze de kunst van schaatsrijden op prijs, dan moet het hun zeker aangenaam zijn, hunne dochter, bloedverwante of vriendinne in die kunst te zien uitmunten. Denken zij er anders over, - wel nu - dan behoeven de Ouders slechts te gebieden, dan behoeft de Minnaar slechts te zuchten... en het meisje blijft te huis.
4.) De bedenkelijke gemeenzaamheid en verkeering onzer hupsche Landmeisjes, wier gelaat en schoonheid dezen of genen wulpschen stedeling bij den wedloop zou kunnen behagen, zou zedelijke wanordes en deerlijke onheilen kunnen voortbrengen.
Die arme stedelingen, dacht ik, moeten toch altijd op den voorgrond, als het op de verleiding van mooije Boerinnen aankomt. Nu dit is voor rekening van den briefschrijver. Wat uwe vrees betreft, Mijn Heer! zij moge al niet van allen grond ontbloot zijn, want men weet niet, wat er wel niet al bij zulk een' wedloop gebeuren kan, - zeker is het, dat dezeive hier al weder te veel bewijst. Trouwens, dit gevaar heeft overal plaats, waar meisjes in het openbaar verschijnen. Zelfs de heiligste plaatsen zijn hiervoor niet te heilig - een wellusteling ontziet niets. Dan, waarom zoude een wedloop op schaatsen, als zoodanig, daartoe juist bijzonder aan-
{==218==} {>>pagina-aanduiding<<}
leiding geven? Waarom zouden de wedloopsters daarvoor juist meer gevaar loopen, dan het aanmerkelijk veel grooter getal van toeschouwsters? Of moeten de eersten juist bijzonder schoon zijn, omdat zij kunstig op schaatsen rijden? En hoe strookt deze uwe bedenking met uw vorig oordeel, dat alle bevalligheid van het ligchaam zich bij den wedloop gansch ongunstig vertoont? Om kort te gaan, Mijn Heer! deze uwe bedenking is te algemeen, en daarom van geene kracht. Het gevreesde gevaar heeft bij alle bijeenkomsten, waar Vrouwen tegenwoordig zijn, eenigermate plaats, en bij wedloopen oneindig minder, dan op zulke partijen, waar knapen en meisjes zich met elkanderen vermaken.
5.) Hoe het zij, de kieschheid van Grieken en Romeinen en van geene beschaafde Natie ter wereld heeft nimmer de Vrouwen toegelaten, in het worstelperk of de renbaan om den prijs te dingen. En zouden wij dan roem dragen op onze schande? enz.
Neem het mij niet kwalijk, Mijn Heer! dat ik zoo openhartig ben van te zeggen, dat ik bij het lezen van deze uwe aanmerking bijna mijn geduld verloor. Het beroep op Grieken en Romeinen - op worstel- en renspelen! Hoe! het bevallig, zwierig, oogbekorend schaatsrijden met het woest, wreedaardig, bloedig worstelen te vergelijken! Gij zelf, Mijn Heer, houdt het schaatsrijden, buiten wedloop, voor eene oefening, die voor Vrouwen geschikt is. - Laat mij u vragen: houdt gij het worstelen en rennen, buiten de baan, ook voor eene oefening, die voor Vrouwen geschikt is? Voorzeker, neen! en gij moet dus het ongelijksoortige dezer dingen toestemmen - toestemmen, dat uw voorbeeld ongelukkig gekozen is en niets afdoet: daar het niet verschijnen van Vrouwen in worstel- en renspelen nog niet bewijst, dat de Grieken en de Romeinen het voor onkiesch hielden, dat de Vrouwen in het openbaar om eenigen prijs dongen; - maar wel, dat zij het voor onkiesch hielden, dat de schoone sekse zulks in de worstel- en renbaan deed, omdat worstelen en rennen voor Vrouwen ongeschikte, vernederende, ongeoorloofde oefeningen zijn. Ja! het zou meer dan onkiesch, meer dan onwelvoegelijk - het zou barbaarsch wezen, de lieve, beminnelijke Vrouwen tot worstelaressen te verlagen - en, al ware dit ook zoo niet, dan zoude nog de teedere en zwakke Vrouw zeer weinig geschiktheid hebben tot oefeningen, waartoe sterke, welgespierde Mannen werden gevorderd. Deze geschiktheid, nogtans, moesten zij bezitten; gij moest kunnen bewijzen, dat de Vrouwen voor worstelen en rennen bijzonder, zelfs boven de Mannen, berekend waren, dat zij er vermaak in schepten, en dat men haar daartoe uit kieschheid niet had toegelaten, zou uw voorbeeld eenigermate toepasselijk zijn. Doch zoo lang als er tusschen worstelen en schaatsrijden even

{==219==} {>>pagina-aanduiding<<}
veel verschil is, als tusschen den aanleg, de vorming en de gesteldheid van den Man en de Vrouw; zoo lang kracht en sterkte niet hetzelfde is als zwier en bevalligheid; zoo lang wreede en woeste ligchaamsfolteringen niet kunnen gelijk gesteld worden met geoorloofde behagelijke kunsten en uitspanningen, - zult gij dit bewijs wel moeten schuldig blijven. Neen, Mijn Heer! geene Vrouw werd bij de Ouden tot worstelen en rennen verlaagd; doch bijaldien bij de Grieken en Romeinen het schaatsenrijden in zwang ware geweest, dan mogt men ook, althans van de smaakvolle Grieken, veilig verwacht hebben, dat zij, voor de glorie dezer bevallige kunst, de schoone sekse tot derzelver beoefening zouden hebben aangemoedigd.
Ten aanzien van uwe overige aanmerkingen kan ik kort zijn. Dezelve betreffen grootendeels, of liever geheel, de wijze, waarop de wedloop te Leeuwarden schijnt plaats gehad te hebben, - en die wil noch kan ik verdedigen.
Alles, wat gij zegt van het aanzetten der meisjes tot overspanning van krachten en geweldige bewegingen; van het afleggen van alle de bovenkleederen; van den langen tijd, die er noodig was, om den kamp te voleindigen; van het ruim honderdmalen ijlen langs de baan door de mededingsters; van de persing der scherpe winterlucht op de longen der meisjes; van de verwringingen en folteringen van het teedere ligchaamsgestel; van de inwendige spanning der spieren, jagen des bloeds en der vochten, en voorts van alle de gevreesde gevolgen des wedloops, die uwe verhitte verbeelding zich voorstelt - dit alles behoort eigenlijk niet tot de zaak in verschil, geldt niet tegen den wedloop als wedloop, maar tegen de wijze, waarop dezelve is ingerigt.
Gij, Mijn Heer! hebt den wedloop te Leeuwarden gezien - ik heb denzelven te Groningen bijgewoond, en ik verzeker u, dat geene dezer bedenkingen op den laatsten toepasselijk zijn. De baan was aldaar zeer klein; zoodat eene eenigzins geoefende rijdster ten minste een' afstand, welke driemaal grooter was, met de grootste inspanning konde afleggen, zonder bovenmate vermoeid te worden en hare gezondheid te krenken. Hier kwam dus in het geheel geene buitengewone inspanning van krachten, geene geweldige beweging te pas. De bovenkleederen (een enkele rok misschien uitgezonderd) werden er niet afgelegd, en zoo zulks te Leeuwarden wierd gedoogd, was het niet aan den wedloop, maar aan degene, welke denzelven bestuurden, toe te schrijven. Dat er zulk een groot aantal mededingsters werd toegelaten, dat de wedloop twee dagen duurde, dat de meisjes meer dan honderdmalen de baan op en neêr moesten loopen - dit alles keur ik mede af. Men behoort slechts weinig meisjes toe te laten, om het haar

{==220==} {>>pagina-aanduiding<<}
niet al te moeijelijk te maken; en dit is waarschijnlijk ook de reden geweest, dat er te Zuidbroek geene maagd mogt mededingen, dan die in den Oldambte woonde, waardoor men nagenoeg vooraf konde berekenen, hoe vele wedloopsters er zouden komen. Te Groningen was het geheele ijsvermaak in omstreeks 2½ uur geëindigd. Eene houten tent was nevens de baan opgeslagen, waarin de rijdsters zich konden verwarmen. Geene van haar kon door het schaatsenrijden eenig ongemak bekomen. Geene van haar viel het eenigzins moeijelijk; hetwelk, onder andere, ook daaruit bleek, dat vele, die reeds hadden gewedijverd, nog buiten de baan, uit eigene verkiezing en liefhebberij, zwierden - en gij moogt veilig gelooven, dat in allen gevalle de gezondheid der toeschouwers bij zoodanigen wedloop meer heeft te lijden, dan die der mededingsters, op welke, wegens de gedurige beweging en de zorg, die voor hare verwarming gedragen wordt, de winterkoude weinig of geen' invloed heeft. Welke gevolgen al verder de wedloopen, te Leeuwarden gehouden, gehad hebben, is mij onbekend. Maar het schijnt niet onduidelijk, dat hetgene gij opzigtelijk eene bloedbraking of een ander soortgelijk of even deerniswaardig toeval, eene der wedloopsters, kort na het buitensporig ijveren, overvallen, vragenderwijze en eenigzins twijfelachtig voorstelt, niet op Leeuwarden doelt - en dan kan ik u plegtig verzekeren, dat geene der mededingsters, noch bij den wedloop te Zuidbroek, noch bij dien, te Groningen gehouden, iets is overgekomen, hetwelk naar bloedbraking of soortgelijk toeval zweemt.
Hiermede vervallen, zoo als ik vertrouw, alle de ijsselijke schrikbeelden, die uwen geest zoo geweldig ontroerd hebben. Trouwens - het gevaarlijke voor het leven en de gezondheid der meisjes moet niet aan den wedloop, als wedloop, worden toegeschreven. Het hangt geheel van de inrigting van zoodanigen wedloop af, om alle zwarigheden dezen aangaande weg te nemen. Zonder twijsel moeten er alle voorzorgen worden genomen. Het weêr behoort niet ongunstig - het getal der wedloopsters niet te groot - de baan klein te wezen. Bij de kleeding moet het welvoegelijke in acht worden genomen. Geene maagd behoort vrijheid te hebben, om zich van hare kleederen, naar elgen goedvinden, te ontdoen, en voor de gezondheid der rijdsters kan niet te veel zorg worden gedragen. Wanneer dit alles niet wordt in acht genomen, - wanneer de koude te streng - de baan te uitgestrekt - het getal der mededingsters te groot is, dan behoort de wedloop geen plaats te hebben - dan wordt dezelve door deze bijkomende omstandigheden ongeoorloofd.
Ten slotte, Mijn Heer! hebt gij nog de volgende regels:
‘Dat men zich dan vergenoege met onze Vriesche en Grenin-
{==221==} {>>pagina-aanduiding<<}
ger Paarden om eenen prijs te laten harddraven, maar geen paardenwerk verge van onze Vrouwen, of daartoe voortaan niet weder onze beminnelijke Landmeisjes of vlugge Schaatsrijdsters verlage!’
Ik laat er op dezelsde wijze nevens zetten:
Juist daarom, Mijn Heer! omdat wij onze Vrouwen geen paardenwerk en onze Paarden geen vrouwenwerk willen vergen, laten wij onze Vrouwen op schaatsen rijden en niet hard-draven, en onze Paarden harddraven en niet op schaatsen rijden.
En hiermede oordeel ik, voor ditmaal, genoeg gezegd te hebben.
Ik vlei mij, Mijn Heer! dat gij thans, wanneer gij de zaak koel en bedaardelijk overweegt, van uw al te streng gevoelen grootelijks zult te rug komen; dat gij zult inzien, dat gij een vermaak in het algemeen hebt gegispt, hetwelk slechts, misbruikt wordende en buitensporig uitgeoefend, gisping verdient, en dat gij de voorstanders van dat vermaak, in plaats van dezelve liefderijk te vermanen, op eene onheusche wijze hebt behandeld. Ik vlei mij, dat gij zult beseffen, dat gij in uwe oordeelvellingen te overdreven zijt geweest, en dat gij edelmoedig genoeg zult wezen, om dit te erkennen. Waartoe toch die geestdrift - dat overdrijven in zaken, die voor eene bedaarde beschouwing vatbaar zijn?
Het is even overdreven, deze wedloopen als heilzame, noodzakelijke Volksfeesten te verheffen, als dezelve als gevaarlijke, wreede, barbaarsche gewoonten uit te krijten. De waarheid ligt hier, zoo ik mij niet ten eenemale vergisse, tusschen beide. Het zijn geene edele, onontbeerlijke oefeningen; het zijn ook geene verfoeijelijke, onzalige, schaamtelooze spelen. Het zijn geoorloosde, onschuldige, weinig beduidende uitspanningen, die waarlijk niet verdienen, dat men vóór of tegen dezelve het harnas aangespt. Zoo gij op een' zachten, bescheidenen toon uwe gedachten hieromtrent aan het Publiek hadt medegedeeld en de voorstanders van de wedloopen wat minder hard aan boord waart gekomen, zoude ik zeker gezwegen hebben: want ik ben, voor mij zelven, geen driftig beminnaar van dergelijke vermaken. Ook behoeft gij niet bevreesd te zijn, dat dit ijsvermaak immer een algemeen Volksfeest zal worden. Er zijn te veel zwarigheden, om eenen goeden, geregelden wedloop tot stand te brengen. Men is niet verzekerd, een' gunstigen dag te zullen treffen, en als het weêr te guur en te koud is, moet de wedloop tot eenen anderen dag worden uitgesteld. Hier komt nog bij, dat uit dergelijke openbare vermakelijkheden, waar zulk eene groote menigte van menschen bijeenkomen, onheilen kunnen ontstaan, welke moeijelijk te voorzien - nog moeijelijker te beletten zijn. Om deze redenen zoude ik voor mij gaarne af-
{==222==} {>>pagina-aanduiding<<}
stand doen van een vermaak, hetwelk u, Mijn Heer! zoo zeer verontrust heeft, en waartegen gij u, wat al te ijverig en met te veel bitterheid, als kampvechter hebt opgeworpen.
Ik heb de eer te zijn,

Mijn Heer!

Uw dienstw. Dienaar,

{== afbeelding 	==} {>>afbeelding<<}
    

A.F.A.

Bij het lijkje van een mishandeld kind.


Ligt gij daar, van hulp verstoken, 
Slechts beschut door dorre blaên, - 
Ligt ge in 't kwijnend loof gedoken, 
En heft gij geen noodkreet aan? 
Ach! wat heeft u, arme jongen, 
Van uw moeders borst verdrongen? 
Wat vervreemdde u van haar schoot? 
Is die dierbre aan u ontstorven, 
Toen gij 't aanzijn hebt verworven? 
Sneefde ze in den barensnood? 
Ween dan, doe uw jam'ren hooren; 
Ween dan, al beseft gij 't niet; 
Ach! gij hebt zoo veel verloren; 
Niets dat u vergoeding biedt. 
Wat zich tot uw hulp verbinde, 
Alles heelt slechts flaauw uw smart; 
Waarin ge ook een toevlugt vinde, 
Nimmer vindt gij 't moederhart. 

{==223==} {>>pagina-aanduiding<<}

Maar ontsluit die lieflijke oogjes, 
Door de leedjes ingeprangd! 
Ach, ontfrons die strakke boogjes! 
Toon, ei toon, wat gij verlangt! 
Kunt gij nog uw leed niet klagen; 
Laat uw zachte blik slechts vragen; 
Die bepleit een heilig regt. 
't Is de vrijbrief, u geschonken: 
Aan 't onschuldig kinderlonken 
Wordt door 't menschdom niets ontzegd. 
 
Doch gij houdt dien blik verscholen, 
En uw mondje is roerloos digt: 
Gods genade toebevolen, 
Slaapt gij vast, onschuldig wicht! 
Zelfs het stroo der lage hutten 
Mag u voor geen kou' beschutten; 
't Koele zwerk slechts is uw dak. 
Neen! hier kunt gij zoo niet blijven; 
Ach! gij zoudt van kou' verstljven; 
Zoo veel wee zijt gij te zwak. 
Vind een zachter legerstede, 
Waar gij meer getroeteld wordt; 
Arme jongen! kom, kom mede; 
Hier schiet ge al te veel te kort. 
Hoe verschilt een bed van rozen 
Met dees plaats zoo koud en bloot! 
Hoe verschilt den wereloozen 
't Hier, of op zijn moeders schoot! 
 
Kom met mij! ik draag u zoetjes. 
Dat uw' onschuld voor u spreek'! 
Ach, wat zijn zij koud, die voetjes! 
Ach, wat zijn die koontjes bleek! 
't Snerpen van de gure vlagen 
Kost ge, och arme! niet verdragen: 

{==224==} {>>pagina-aanduiding<<}

Spoeden wij ons ijllings voort! - 
Ach! ik voel geen hartje kloppen.... 
'k Zie het bloed op de aarde droppen.... 
God! dit schepseltje is vermoord. - 
't Is vermoord.... ô! Albehoeder, 
Laat Gij de onschuld dus ten spot? - 
Maar, waar dwaal ik, goede God! 
Gij verliet U op de moeder, 
En, ô gruwel boven maat, 
Die de hel met schaamte slaat, 
Die een' surie zou doen blozen! 
Zij vermoordt den wereloozen, 
In den bangen barensnood 
Naauw ontworsteld aan haar' schoot, 
Onder 't eigen hart gedragen. 
Ach! bij wien zult ge u beklagen, - 
Ach! bij wien wordt gij verhoord, 
Daar uw' moeder u vermoordt! 
 
Kom! laat me u op de armen heffen: 
Dat de menschheid u beween'! 
pogen we ieder hart te treffen, 
Ware 't ook zoo hard als steen. 
Wat geen' tranen kunnen weeken, 
Zal dit aaklig schouwspel breken: 
Ziet het aan, wie lijden telt; 
Ziet het, bij wien de onschuld geldt! 
Ziet dit pijnlijk aangezigtje; 
Ziet dit wreed mishandeld wichtje; 
Dat u 't hart in de oogen smelt'! 
Ziet het! wie zou 't kunnen deren? 
Wie zou d' armen niet verweren, 
Zoo hem iemand letten dorst? 
Ieder was hem gaarn ten hoeder; 
En, ô gruwel! de eige moeder 
Slingert hem van hare borst! 

{==225==} {>>pagina-aanduiding<<}

Niet slechts dat zij uit de wellen, 
Die natuur zoo ruim doet zwellen, 
Zelfs geen' druppel vloeijen laat, 
Die het smachtend lipje baat; 
Niet slechts dat zij, onbewogen, 
't Schorre keeltje laat verdroogen; 
Maar, ô gruwel nooit gehoord! 
Zij, zij heeft haar kind vermoord. 
 
Bouw, Natuur! niet op 't vermogen 
Van uw liefelijke stem: 
Wat zij immer heeft bewogen, 
Hier ontbreekt haar toon en klem. 
Wat uw zorg weldadig koester', 
Hier verkwijnt gij, gulle voedster! 
Tot beschaming toe gesard. 
 
Maar wreek (zoo gij wraak kunt voeden) 
Wreek u op het eerloos hart; 
Laat het krimpen, laat het bloeden; 
Doe er 't naberouw op woeden; 
Doe het vlijmen door de smart! 
Laat de wroeging 't openwroeten; 
Laat het hijgen, laat het boeten, - 
Ach! wat boet zoo zwaar een feit? 
Wat zal ooit uw' schuld herstellen, 
Schandvlek van de menschlijkheid! 
Wie zal tot vergeving hellen, 
Als natuur om wrake schreit? 
Haar gekerm, waar ge ook moogt schuilen, 
Zal u steeds in de ooren huilen, 
Daar de vloek u siddren doet 
Van dit wreed vergoten bloed, 
Dat ge in ontucht hebt gevoed, 
Dat ge in schande voort deed komen, 
Dat ge in euvlen moed deed stroomen 
Voor een' schandelijken gloed. 

{==226==} {>>pagina-aanduiding<<}

Wacht dan, wacht dan slechts ellende! 
Dat in 't jamrend levensende 
U geen kind ten troost verzell'! 
Ja! blijf in een wereld dolen, 
Waar ge uw kroost aan hebt ontstolen; 
Zij verstrekke u tot een hel! 
Voel haar vloek op 't harte branden! 
Kerm; wring troosteloos de handen, 
Voor uw' eigen aanblik schuw! 
Leer u met uw tranen drenken! 
God moge u genade schenken; 
't Menschdom heeft die niet voor u. 
 
Vrucht en offer van de lusten 
Eener schaamtelooze vrouw! 
Kom, begeef u zacht te rusten: 
't Ligt verlies bare u geen rouw. 
Zoudt gij aan een wereld hangen, 
Waar ge, in duisterheid ontvangen, 
Slechts een wijl getuige waart 
Van uw moeders euvlen aard? 
 
Ach, gij zijt reeds streng gewroken, 
Dierbaar kleinood, minlijk wicht! 
Uit een' harde rots gebroken, 
Blinkt gij thans in 't zuiverst licht. 
Rust dan zachtjes, zonder hinder; 
Leg 't mishandeld hoofdje neêr: 
De aarde heeft een sieraad minder, 
Maar de Hemel een te meer. 
 
M.W. 



{==227==} {>>pagina-aanduiding<<}

Anekdoten.

De Heer van sleben, een vermaard Geneesheer, die lang de praktijk te Londen had geoefend, op zekeren dag over Grosvenor-plein gaande, ontmoette een Kwakzalver, zittende in een prachtig rijtuig, met vier paarden bespannen, met drie of vier knechts, allen in kostbaar liverei, en zijne poeders uitdeelende aan de ontelbare menigte, die hem omringde, en met gapende monden naar hem luisterde. De Arts onderzocht, waar hij woonde, gaf hem een bezoek, en zeide: ‘Ik geloof dat ik u ken, maar kan mij niet berinneren, waar ik u gezien heb.’ - ‘Dat kan ik u met weinige woorden zeggen,’ antwoordde de Kwakzalver: ‘Ik heb verscheiden jaren bij Ladij waler gediend, alwaar gij dikmaals aan huis kwaamt.’ - ‘Maar,’ voerde de Heer van sleben hem te gemoet, ‘hoe is het mogelijk, dat gij, zonder opvoeding en zonder oefening, binnen zoo korten tijd, zoo veel gelds hebt bijeen gekregen, en eenen staat voert, waarbij ik geen handwater heb, niettegenstaande ik meer dan veertig jaren, en, durf ik zeggen, niet zonder eenigen roem, aan de praktijk geweest ben?’ - ‘Voordat ik op deze vraag antwoord,’ hernam de andere, ‘sta mij toe, Mijnbeer, dat ik op mijne beurt u twee vragen doe. Gij woont in eene der drukste straten van Londen: hoe vele menschen denkt gij, dat er dagelijks die straat passeeren?’ - ‘Dat valt moeijelijk te bepalen; maar, in het ruwe genomen, denk ik, dat derzelver getal ten minste op wel tienduizend mag geschat worden.’ - ‘En hoe velen denkt gij dat van die tienduizend lieden van een gezond verstand en een goed oordeel zijn?’ - ‘Op zijn meest honderd.’ - ‘Wel nu, Mijnheer de Doctor, hiermede hebt gij zelf mijne vraag beantwoord. De honderd lieden van verstand en oordeel zijn uwe kalanten, en alle de overigen, die
negenduizend-negenhonderd, de mijne.’

Lodewijk de vijftiende, Koning van Frankrijk, op zekeren dag een der Bureaux van Oorlog bezoekende, zag op eene tafel een bril liggen, en dien in de hand nemende, zeide hij: ‘Laat ik eens zien, of hij goed zij.’ Ten zelfden tijde zag hij een papier op de tafel liggen, hetwelk toevallig aldaar scheen gelaten te zijn, doch, eene breedsprakige lofrede behelzende, niet zonder oogmerk aldaar scheen te zijn nedergelegd. Na de eerste regels te hebben gelezen, wierp de Koning het geschrift en den bril op de tafel neder, er lagchende nevens voegende: ‘Die bril is niet beter dan de mijne: hij vergroot te veel.’

{==228==} {>>pagina-aanduiding<<}

De Heer d'apchon, eerst Bisschop van Dijon, naderhand Aartsbisschop van Auch, was in zijne jengd Ridder van Malta, en door zijne familie tot den Zeedienst bestemd. Gedurendeden tijd dat hij te Lyon studeerde, werd hij eenen Spaanschen Jesuit voorgesteld, die onder zijne medebroeders den naam had van toekomonde dingen te kunnen voorspellen. En inderdaad voorspelde hij, dat de jonge Student, die hem werd voorgesteld, een pilaar der Kerke en de derde Disschop van Dijon zoude worden; eene voorspelling, te vreemder, omdat er tot nog toe geen Bisdom in die stad was. De jonge medescholieren van den jongen apchon lachten hartelijk om deze voorspelling, die daarom niet te minder vervuld werd, en gaven hem den bijnaam van Bisschop; hij behield denzelven, terwijl hij in den Zeedienst was. Tijdgenooten geven getuigenis aan de waarheid dezer Anekdote; en indien er aan derzelver geloofwaardigheid iets mogt ontbreken, kunnen wij er nevens voegen, dat deze eerwaardige Kerkvoogd zelf, die zelfs al jokkende geene onwaarheid konde verdragen, dezelve dikmaals als eene wezenlijke daadzaak verhaalde, zonder daarom, zoo als hij zelf zeide, aan dusdanige voorspellingen eenig geloof te slaan.
Terwijl hij Aartsbisschop van Auch was, ontstond er brand in een huis aldaar ter stede. Straks begaf de Kerkvoogd zich derwaarts; en was zijne eerste vraag, of alle de bewoners gered waren? ‘Helaas!’ riep eene moeder wanhopig uit: ‘men heeft mij uit de vlam gescheurd, en ik heb mijn kind niet kunnen redden, dat in die kamer zich bevindt,’ wijzende met haren vinger naar de tweede verdieping, die in volle vlam stond. Straks beval de Aartsbisschop, dat er eene ladder voor het aangewezen raam zoude geplaatst worden, en beloofde eene premie van tweeduizend Ecus aan hem, die het ongelukkig schepsel zoude redden. Niemand durfde zich aan een zoo dreigend gevaar blootstellen. Maar de menschenliefde kent geen gevaar. De eerwaardige Kerkvoogd omwindt zich met een doornat gemaakt stuk laken, maakt het teeken van het kruis, beklimt de ladder, dringt midden door de vlammen, keert welhaast terug, houdende het kind in zijne armen, en stelt het zijne moeder in handen, te midden der toejuichingen eener opgetogene menigte van aanschouweren. De ouders vallen voor hem op de knieën. ‘Mijne vrienden!’ voerde hij hun met een lagchend gelaat te gemoet: ‘ik heb de premie van tweeduizend Ecus gewonnen; het is billijk, dat het kind, welk ik gered heb, en daardoor mijn aangenomen zoon is geworden, de premie trekke; ik zet dezelve op zijn hoofd.’ Dit gezegd hebbende, vertrok hij ijllings, om zich aan de dankbetuigingen der ouderen te onttrekken.

In het Meng. van No. III. bl. 102. reg. 26. is bij vergissing het volgende uitgelaten: Ook uit dit tweede bedde verkreeg hij vijf kinderen, eenen zoon namelijk en vier dochters; doch van welke laatsten de jongste in de kindschheid overleden is.


{==1==} {>>pagina-aanduiding<<}

[Aankondiging]

Te amsterdam bij J.S. Van Esveldt-Holtrop,
Koninklijk' Boekhandelaar, is, naar jaarlijksch gebruik,
in voorraad:

Do. MARTINET'S uitgaaf van KNOOP'S

ALGEMEEN EN VOLLEDIG HOLLANDSCH

TUIN- en VRUCHTBOEK,

een werk, waaräan XXV. jaaren arbeids is besteed;

onderwijzende eene grondige kennis van

BOOMEN, GEWASSEN en VRUCHTEN,

noodig voor elk', die tuin, hofstede, boomgaard, landgoed, bosch of plantzoen heeft; om, door het wél- aanleggen van ieder derzelven, bij het hoogstmooglijk vermaak en genot, zijne inkoomsten van die aangenaame bezittingen zeer zeker te verdubbelen:
met XXXIX. geheele vels, naar de natuur geteekende en gekleurde, afbeeldingen van ruim honderd appel- en tagtig peersoorten, en boven de vijftig onderscheidene vruchtgewassen:

in III. stukken in folio, in een h. eng. band, voor ƒ 16. - in plaats van ƒ 42:- als:

I. Beschrijving en Afbeeldingen van de beste soorten van appelen en peeren, die in Holland, Frankrijk, Engeland en Duitschland aangekweekt worden; met XX. geheele vels afgezette plaaten, vertoonende de vruchten, derzelver benaamingen, in de Hollandsche en Fransche taalen, en tot in welke maanden iedere soort dier vruchten bewaard kunne worden, en hoedanige soort in deeze of gene luchtstreek en grond het best wille tieren en vruchtdraagen.
II. Beschrijving van vruchtboomen en vruchten, die men in hoven plant en onderhoudt, met derzelver verschillende naamen, voordteeling, groeiplaatsen, aankweeking, huishoudlijk gebruik, en wijze van uitleggen, toebereiden en vermenigvuldigen; met het oekonomisch nut daarvan te trekken, het onwaardeerbaar heilzaame van veelen dier vruchten in on-
{==2==} {>>pagina-aanduiding<<}
gesteldheden, en hoedanig, bij alle onze inlandsche vruchten en gewassen, ook allerleije uitlandschen te cultiveeren, en zelf die uit de warmste klimaaten, hier te lande, als in hunnen natuurlijken groeigrond, te doen wassen, bloeijen, rijpen en smaaklijke vruchten voordbrengen: verrijkt met XIX. ook geheele vels afgezette plaaten der vruchtgewassen.
III. Beschrijving van plantaadjen- of wilde boom- en heester-gewassen, die men in hoven aankweekt, zoo om te dienen tot sieraad bij het maken van laanen, cingels, heggen, priëelen, berceaux, kabinets, pyramiden, slingerboschjens, enz., als tot huishoudlijk gebruik: alles met derzelver verschillende kunst- en ook gewoone benaamingen, groeiplaatzen, voordeeligste wijze van aankweeking, onderhoud en verschillend gebruik. - De plantaadjen-gewassen geeven het onöntbeerlijk werk- en brandhout; zij zijn hier te lande, vooral, hoogstnoodig, ter oorzaake van de vlakten en de winden, die den vruchtboomen en tuinvoordbrengselen zoo veele schade doen: alle welken zij beschutten, en daardoor den groei bevoorderen. Zeer behaaglijk ook maakt dat geboomte de openbaare wandelplaatsen; in één woord, plantaadjen-gewassen verdienen meer en meer aangekweekt en onderhouden te worden - en de kortste en beste wijze hoe zegt ons het bovengemelde boek. Bezitters van landgoederen, Houtvesters en Kweekers van houtgewassen kunnen dit bij uitstek belangrijk gedeelte des werks niet genoeg tot hun voordeel bestudeeren en de opgegeevene regels in praktijk brengen.

Bij gemelden uitgeever is ook te krijgen:

De HOVENIERS-ALMANAK, met deszelfs VERVOLG, den EEUWDURENDEN of HONDERDJARIGEN ALMANAK, voor 19 Stuiv. te samen, of wel de Hoveniers-Almanak alléén, voor 11 Stuiv.: twee werkjes, die in geen Tuin gemist moogen worden, indien men, tot geringe kosten, zich den grootsten overvloed van Fruiten, Vruchten, Moezerijen, Bloemen en Gewassen wil bezorgen. - Elk dier Boekjes leert wat van dag tot dag te doen staat; het zij dat men zelf zijn eigen Tuinman wil wezen, of anderen gelast; ten einde alles vroegtijdig, rijklijk en best te hebben, zoo van den Kouden Grond als uit de Kassen, enz. enz.






{==229==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Redevoering over het bestendige in den roem der oude dichters,

door P. Chevallier, Predikant bij de Walsche Gemeente te Amsterdam (*).

Menigvuldig zijn de geschriften en bespiegelingen over hetgeen men gewoon is de geschiedenis van het menschelijk verstand te noemen. Veel goeds, veel schoons, doch ook veel onzekers en willekeurigs, is er omtrent dat onderwerp gezegd. Hetgeen de een als een bewijs van helder licht beschouwde, scheen den anderen dikke duisternis te zijn, en waar deze ontwikkeling en voortgang zag, vond gene, dat men verre, zeer verre terug geweken was. Dus werd deze geschiedenis meer de opgave van eigen standpunt en gevoelens, dan eene juiste daarstelling der zaak zelve; en inderdaad is het ook zoo gemakkelijk niet, om dien gang des menschelijken verstands duidelijk aan te wijzen. Er doen

{==230==} {>>pagina-aanduiding<<}
zich daarin vele tegenstrijdige verschijnselen op, die het onderzoek zeer moeijelijk maken, en het besluit merkelijk belemmeren; ook schijnen velen, die zich aan dat onderzoek gewaagd hebben, in hetzelve niet zonderling geslaagd te zijn. Intusschen zijn er in deze geschiedenis des menschelijken geestes bijzonderheden, die den aandachtigen beschouwer niet kunnen ontglippen, omdat dezelve zich als daadzaken vertoonen, en dus aan geene twijfelingen onderhevig kunnen zijn. Zoo dunkt mij, bij voorbeeld, is het onloochenbaar, dat in alle tijden, en bij alle beschaafde Volken, de voortbrengsels van het Dicht- en Kunst-vermogen meer hun gezag en invloed hebben weten te handhaven, dan de afgetrokkene stelsels eener enkel bespiegelende Wijsgeerte: daar de eerste zich onder tallooze afwisselingen staande hielden, zag men de laatste, de eene voor, de andere na, verdwijnen. Homerus en pindarus, virgilius en horatius hebben hunnen stand bewaard, ofschoon de oudere en latere Wijsgeeren zich onderling verdrongen, of dikwerf geheel vernietigd hebben.
Ik erken, dat men juist niet altijd over dezelfde kunstgewrochten het zelfde oordeel geveld heeft, en dat de smaak der Eeuwen daaromtrent wel eens twijfelachtig is geweest. Ik weet, dat men ten tijde van lodewijk den XIV het zeer oneens was over de waarde der onde Dichters en Redenaars, en dat deze strijd ook in Italie, in Engeland, en onder ons gevoerd is. Ik weet, dat men zeer verschillend kan denken omtrent den oorsprong en de zamenstelling van den Ilias; dat men het uitmuntend stuk van den Mantuaanschen Dichter over den Landbouw de voorkeur boven de Eneis kan geven, met elkanderen redetwisten over de vereischten van het Heldendicht, over de bestanddeelen en inrigting van het Treurspel; dat men omtrent het wezen van het schoone zeer uiteenloopende gevoelens kan aannemen, en in het beschouwende gedeelte der kunst zeer onderscheidene begrippen volgen, gelijk de menigte Theorien getuigen, welke in het licht verschenen zijn, sedert dat bodmer en breitinger in Zwitserland de eerste grondslagen tot de zoogenoemde Aesthetische beoefening der schoone kunsten gelegd hebben. Dit alles, echter, M.H. verzwakt geenszins de door de grijze ervaring gestaafde opmerking, dat de vruchten van het Dichtver mogen duur-
{==231==} {>>pagina-aanduiding<<}
zamer zijn, dan de stelsels eener afgetrokkene en louter bespiegelende Wijsgeerte. Het schijnt, dat de Ouden dit onvergankelijke van hunne kunst gevoeld en geloofd hebben. Wij weten, dat de Romeinsche Schrijver der Herscheppingen, die gewigtige bijdrage tot de geschiedenis der Fabelleer, en ook tot die der Overlevering, aan dit zijn werk de onsterfelijkheid
beloofde (*), en dat de vernuftige, maar niet altoos aan de wetten der zedelijkheid getrouwe, Latijnsche Puntdichter voorspelde, dat menig vreemdeling zijne gedichten nog zoude lezen en naar zijn Vaderland overbrengen, wanneer reeds lange de marmeren graven van Messala en Licinus in stof en gruis zouden veranderd zijn (†).
Maar van waar nu, M.H. dit duurzame en onuitwischbare der kunst, in vergelijking met het onzekere en ligt verdwijnende der afgetrokkene bespiegeling? Durf ik het wagen u eenige aanmerkingen over dit onbetwistbaar verschijnsel in de geschiedenis des menschelijken verstands mede te deelen, om dus eene billijke hulde aan de achtbare oudheid toe te brengen? - Deze poging, hoe zwak dan ook, schijnt mij niet ongepast te zijn voor de plaats, van waar ik de eer heb tot u te spreken. Zij immers is toegewijd aan de schoone kunsten en wetenschappen, welker waarde, strekking, onderling verband en heilzame invloed u gedurig worden voor oogen gesteld. Dikwerf hoort gij hier in onze landtaal, hetgeen Latium en Athene hebben voortgebragt. Uwe Dichters en Redenaars, tredende in de voetstappen dier groote mannen, welker schriften, aan de verwoesting ontrukt, door alle Eeuwen heen ten voorbeelde en gids verstrekten, doen bij u de wensch geboren worden, dat ook zij eens den laten nakomeling leeren, en het onvergankelijke der kunst voor de volgende geslachten ten toon spreiden. Mijne stoffe verwijdert zich dus in geenen

{==232==} {>>pagina-aanduiding<<}
deele van het oogmerk uwer vriendschappelijke en letterkundige bijeenkomsten. Ten hoogste zal ik mij verblijden, indien ook ik eenigzins aan dat oogmerk moge beantwoord hebben. De keus van mijn onderwerp zelve bemoedigt mij, dewijl ze mij herinneringen voor den geest brengt, die de waarheid mijner stelling bevestigen; en hier herroep ik in mijne verbeelding de dagen mijner jeugd, toen men mij het eerst de waarde dier voortreffelijke overblijfsels der oudheid deed gevoelen. Bij zoo vele veranderingen in eigene lotgevallen en levensstand, bij de verschijning en werking van allerlei begrippen en gevoelens, bij de woeling der menschelijke driften, bij de stormen, die Europa en ook onzen vaderlijken grond zoo vele jaren geschokt hebben, is de schatting dier schriften bij mij niet verminderd; en welk een streelend genoegen, wanneer men kan verzekeren, dat de herinneringen aan de vroegere indrukken, welke deze gedenkstukken der oudheid te weeg bragten, geene herinneringen zijn aan bedriegelijke, zich zelve vroeg of laat uitdoovende gewaarwordingen, aan begoochelende en nietige droomen, maar herinneringen aan hetgeen eens waar, eens schoon en goed was, en ook waar en schoon en goed gebleven is, en steeds zal blijven. - Hoe kon het ook anders zijn, M.H. De oude Dichters waren gewoon, de uitspraken der Natuur, die hen omringde, te raadplegen, en drukten getrouwelijk hare voorschriften in hunne werken uit. - Er is eene taal, eigen aan alle landen, aan alle volken: zij is dezelfde onder alle hemelstreken; eene taal, onafhankelijk van zeden, gewoonten, regeringsvormen en staatsomwentelingen, - de taal van het hart: deze verstonden zij, deze bezigden zij in hunne kunstgewrochten; deze taal behoudt hare kracht, en verbindt alle tijden en eeuwen met elkanderen door een
onoplosbaren band. - De gemoedsbewegingen, die haren oorsprong in de natuurlijke gesteldheid en aanleg van het menschelijk hart hebben, hoe verschillend ook gewijzigd door bijzondere omstandigheden, bewaren overal en altoos hare onverliesbare kenmerken. Het waren deze kenmerken, welke de oude Dichters zorgvuldig opspoorden, en met eene vaste hand in hunne schriften overbragten. Zij waren groote meesters in het schetsen van Karakters, en zij wisten dezelve in het

{==233==} {>>pagina-aanduiding<<}
ware licht te plaatsen. Zij bezaten het zeldzaam vermogen, om, hetgeen verspreid en zelfs tegenstrijdig scheen, in één punt te
    vereenigen; en zij herinneren ons meer dan eens aan den Beeldhouwer euphranor, van wiens kunst ons plinius de oude zegt, dat men in zijnen Paris zag den man, die het Regtsgeding der Godinnen besliste, die de Minnaar van Helena was, en den Zoon van Thetis ter aarde velde (*). - Somtijds is een enkele sterke trek genoegzaam, om het gansch karakter te doen kennen. Het eene woord van Mezentius, den Koning van Toscanen: Mijn hand is mijn God (†), schetst den hoogmoedigen, den verwaten, den roekeloozen verachter der Goden; en wanneer, door die hand, opgeheven om Eneas te treffen, de dappere, de beminnelijke, en zijn vaderland liefhebbende Antor sneuvelen moet, zegt de Dichter van hem, dat hij zijn stervend oog ten hemel sloeg, en zijne laatste gedachte het geliefde Argos was (‡). - Zal een eschylus den slag. bij Salamis, zoo doodelijk voor den Perziaan, in alle zijne verwoestende uitwerkselen afbeelden, zoo laat hij Xerxes, te Susa aangekomen, aan de verbaasde en door schrik bevangene Satrapen zijnen ledidigen pijlkoker vertoonen, als het éénige, wat hem van al die pracht en luister, die hem omringden, toen hij naar Griekenland toog, was overgebleven (§). - Is het te vreezen, dat de belangstelling in den Held, dien men als een voorbeeld van grootmoedigheid heeft afgeschetst, verminderen zal; wordt het hart met het lot van Turnus bewogen, en wenscht men, dat zijn Overwinnaar hem het leven zal schenken - maar neen! Turnus moet sterven, opdat Latium in vrede en veiligheid bezeten worde - zal hij dan alleen uit staatkunde sneven? - neen! hij droeg den buit van den door hem gedooden Pallas over zijne wapenen: Eneas oog valt op den

{==234==} {>>pagina-aanduiding<<}
draagband van zijnen edelen Vriend, en het is aan zijne schim, dat Anchises Zoon den erfgenaam van Latiums kroon opoffert (*). - Moeten er diep ontroerende tafereelen worden daargesield, met hoe weinige woorden, met welke
    eene belangrijke eenvoudigheid bereiken deze Schrijvers hun oogmerk! Etéocles en Polynices liggen beide door elkanders hand op het veld verslagen. Dit was het einde van den Broedertwist. Hun rampzalige Vader, op wiens hoofd zich onuitsprekelijke rampen verzameld hadden, staat bij de lijken van zijne kinderen, werwaarts zijne Dochter, op zijn verzoek, hem geleid heeft. Van het gezigt beroofd, verzoekt hij zijne Antigone, dat zij zijne hand bestiere, om nog eens de ligchamen van zijn ellendig kroost aan te raken. Antigene! waar is nu het lijk van Etéocles? waar dat van Polynices (†). - Wat is treffender, dan het oogenblik, waarin Hecuba, de zoo diep ongelukkige Hecuba, zich, in plaats van hare Dochter, wier dood geëischt wordt, voor het altaar wil doen slagten, om Achilles schim te bevredigen? De worsteling tusschen haar en Polyxena, die gaarne, zeer gaarne wil sterven, omdat het denkbeeld, eene slavin van een der Grieksche Grooten te zullen worden, voor haar ondragelijker dan de dood zelf is, - deze worsteling tusschen de moeder en haar eenigst overgebleven kind is oneindig belangrijk; en wanneer men leest, dat de edele Polyxena de reinheid der zeden, bij de toebereidselen tot hare opoffering en in de ure des
doods, met de hoogste tegenwoordigheid van geest, in gedachte houdt, dat zij iedere hand, die haar wil aanraken, met eene edele fierheid terugstoot,
    en zelve haren boezem voor het offermes ontbloot, en met de uiterste omzigtigheid zorgt, dat haar ligchaam in het nederstorten met haar kleed bedekt blijve (‡), dan den-
{==235==} {>>pagina-aanduiding<<}
ken wij aan de wet, die eene onzigtbare hand in het hart der menschen schreef. - Ook vindt men, bij de beste dezer Schrijvers, het heilzaam denkbeeld eener beloonende en straffende Voorzienigheid overal verspreid, inzonderheid bij de Treurspeldichters. De rampzaligheden van Lais huis en van Atreus geslacht, met zoo vele andere geschiedenissen, door hen zoo krachtig bewerkt, strekken hiervan ten voorbeelde. Vooral hebben sophocles en euripides dit groote beginsel in hunne schriften, als één der raderen, waardoor het menschelijk hart moet bewogen en bestierd worden, ten sterkste voorgesteld. Het is ook niet mogelijk, dat het vuur der Dichtkunst, bij het tegenovergestelde denkbeeld, zoude kunnen ontvlammen. De gedachte aan een blind noodlot is eene geest uitblusschende, eene hart versteenende gedachte; en is het, dat een lucretius, die het ijskoude stelsel van epicurus wereldwording in zijn gedicht over de Natuur der dingen heeft ingeweven, zoo veel dichterlijks bevat, het is niet op die plaatsen, waar hij met afgetrokkene en duistere redeneringen de leer der Voorzienigheid stoutmoedig aanrandt (*), maar het is in zijne beschrijvingen der verschillende Natuurverschijnselen, het is in zijne tafereelen der rampen, die ons menschen treffen, het is, wanneer hij niet kan nalaten, nu en dan het denkbeeld
eener levenwekkende Godheid te hulp te roepen. Dan, ja dan is hij Dichter, een groot Dichter. Voor het overige onderscheiden zich deze voortbrengsels der Oudheid door eene menigte diep doordachte, op eene onwrikbare ervaring steunende, voor de uitgebreidste ontwikkeling vatbare, en voor het menschelijk bedrijf allezins werkzame spreuken. Hier is een kostelijke schat van levenswijsheid. En wat zal ik zeggen van de verbazende rijkheid hunner gedachten? Een enkele homerus leverde aan alle volgende Dichters en Redenaars eenen onuitputbaren voorraad op; hetgeen ook de reeds genoemde eschylus van zijne eigene gedichten de getuigenis deed afleggen, dat zij

{==236==} {>>pagina-aanduiding<<}
niet anders waren dan de overblijfsels van homerus heerlijk voorziene tafel (*): om niet te spreken van het gemakkelijke, het vloeijende, het krachtige en
    steeds gepaste hunner uitdrukking, die dikwerf onnavolgbaar is, zelfs dan, wanneer men, misleid door derzelver eenvoudigheid, op die zelfde baan
    wil treden. - Het was boven allen de Vader der Dichtkunde, wiens verzen beschouwd werden, als geheel zijn
        eigendom, van welken niets kon worden medegedeeld, noch afgenomen: zoo dat een zijner grootste bewonderaars, welke hij onder de Romeinsche Schrijvers had, beschuldigd zijnde dat hij te veel uit dien Dichter had overgenomen, deze beschuldiging als de grootste lofrede beschouwde, met te zeggen, dat het veel gemakkelijker was, aan Hercules zijne knods, dan aan homerus een zijner verzen te ontwringen (†). Zonder twijfel. Hunne wijze van zich uit te drukken moet eene onweerstaanbare kracht hebben: want zelfs dan, wanneer en zeden en gewoonten en beginfelen ten eenemale strijdig met de onze zijn, wanneer ons verstand terugdeinst van zoo veel dwaling en verkeerdheid, kunnen wij niet nalaten, regt te doen aan de juistheid en schoonheid der taal. Plato blijst welsprekend, en zijn stijl verrukt ons, ofschoon wij zijne bespiegelingen als droomen beschouwen. Als dichterlijk vernuft bewaart hij zijnen rang, niettegenstaande vele zijner stellingen tot het niet zijn wedergekeerd. Ja wat meer is: een onafgebroken tafereel van de ongerijmdste verhalen, geheel strijdig met alles, wat wij van God, van zijne regering en van de
wereld weten, ketent ons door eene onvergelijkelijke voordragt, door eene schilderachtige verscheidenheid der voorwerpen, door eene treffende teekening der hartstogten, en door de zedelijke wending, welke er zelfs aan de vreemdste en ongegrondste verzieringen gegeven wordt. Ik bedoel de reeds genoemde Herscheppingen van ovidius. - Zoude men nu na dit alles niet mogen stellen, M.H. dat het getrouwelijk aadplegen der natuur, het bezigen van de onbedriege-
{==237==} {>>pagina-aanduiding<<}
lijke taal des harten, het naauwkeurig gadeslaan der gemoedsbewegingen, het vermogen om in één punt veel te vereenigen, de meesterlijke kunst in het eenvoudig daarstellen van zielroerende tooneelen, de gehechtheid aan het weldadig denkbeeld van eene beloonende en straffende Voorzienigheid, gepaard met alle de levendigheid en kracht der uitdrukking, de oorzaken zijn van den bestendigen roem, welken de oude Dichters genoten hebben, en van den onverwelkbaren luister hunner schriften? Voeg hierbij, dat de meeste hunner gevormd werden in den werkelijken kring des levens; dat zij spraken van hetgeen zij zelve zagen, hoorden, ondervonden; dat hunne menschenkennis op eigen ervaring gegrond was; dat velen onder hen op een luisterrijk tooneel en in betrekkingen met de grootste mannen der Oudheid geplaatst waren. Eschylus had het stoute zijner beelden, het schrikverwekkende zijner voorstellingen ontleend uit de loopbaan, welke hij geloopen had. De veld- en zeeslagen van Marathon, Salamis en Platea, welke hij had bijgewoond, hadden hem veel geleerd. Een sophocles was Archont te Athene; een euripides genoot de naauwste vriendschap van anaxagoras en socrates, - en deze mannen waren geene enkel bespiegelende Wijsgeeren: beide kenden zij het menschelijk hart; beide waren zij vrienden van de Dichtkunst;
beide geloofden zij aan eene onzigtbare Magt, die de wereld regeert. In deze school ontwikkelden zich zijne verbeeldingskracht en hart, en zamelde hij die wijze gezegden in, die zijne schriften op iedere bladzijde versieren, en hem tot een der uitmuntendste Zededichters van zijnen tijd maken.
Dit alles nu, M.H. schijnt de redenen in zich te bevatten van die duurzaamheid, welke wij aan de schriften dier groote Mannen toekennen, te midden van zoo vele veranderingen, waaraan de menschelijke geest is onderworpen geweest. Dit alles bleef, om hetgeen er waar en schoon en goed in was. - Geheel anders was het gesteld met zoo vele voortbrengselen eener afgetrokkene en enkel bespiegelende Wijsgeerte, - eener Wijsgeerte, die dan eens zich alleen met het rijk der mogelijkheid bezig hield; dan vragen onderzocht, waarop zelfs in het toekomende aan eindige wezens geen antwoord zal gegeven worden; dan zich verdiepte in nasporingen zonder peil of perk; dan zichzelve plaatste op

{==238==} {>>pagina-aanduiding<<}
den troon der Godheid, en zich verbeeldde te kunnen vormen en besturen hetgeen zij gevormd had en bestuurde; dan een kunstig zamenweefsel van de fijnste redeneringen, waarin een onverbrekelijk verband scheen te heerschen, oprigtte, maar waarvan het eerste beginsel bedriegelijk was; dan, om zich uit verlegenheid te redden, allerlei veronderstellingen opwierp, gelijk de noodmunten ten dage des angstes geslagen worden; dan zich verbeeldde op eene spinneweb een schitterend borduursel te kunnen leggen; dan, als de Cumeesche Priesteres, de waarheid met een donker kleed omzwachtelde (*); dan door eigene verwarring anderen verwarde; dan, eindelijk, door het weggraven van den grond, waarop anderen veilig woonden, zichzelve in den afgrond stortte. Eene zoodanige Wijsgeerte vond in haren eigen boezem de zaden van hare verstoring en vernietiging.
Ziedaar, M.H. eenige weinige aanmerkingen over een zeer in het oog loopend ve schijnsel in de geschiedenis van het menschelijk verstand. Zoude ik nu te veel zeggen, indien ik stelde, dat de achting, welke der bovengenoemde gedenkstukken der Oudheid wordt toegedragen, den waren maatstaf der geleerdheid onder een volk uitmaakt? Immers waren het deze schriften, die, toen Europa in het duister lag, even gelijk de morgenstar, volgens maro's taal, het heilig hoofd verheft en den nacht verjaagt (†), ook het eerst een heilzaam licht verspreid hebben. Het was ook uit aanmerking van den dienst, welken de oude Dichters aan de zuivering der heerschende begrippen in Godsdienst en Wijsgeerte hadden toegebragt, dat de groote melanchton - een naam, eerwaardig bij allen, die kunde, smaak, welwillendheid des harten, zachtheid van karakter en allerlei deugd op prijs stellen - zijnen voortreffelijken Brief over het lezen der Grieksche Treurspelen schreef, en de wijsheid van dat volk ten hoogste roemde, omdat het niet, gelijk men gewoonlijk meent, uit enkel vermaak, maar tot regeling der hartstogten, tot beteugeling der begeerten, zoo vele sprekende tafereelen van het nietige der aardsche grootheid, van het zwakke der menschelijke natuur, van het onzekere

{==239==} {>>pagina-aanduiding<<}
der geluksgoederen, van de goede gevolgen der edele daden, en van de verschrikkelijke uitkomst van het kwade voor aller oog bragt (*).
Maar indien dit zoo zij, gelijk de geschiedenis der oude en nieuwere Letterkunde ons leert, welk eene dankbaarheid zijn wij dan niet verschuldigd aan die geleerde mannen, welke deze schriften der Ouden in hunnen oorspronkelijken luister door de fakkel der Oordeelkunde hersteld hebben! Ook was, in dat opzigt, naar mijn inzien, de Zeventiende Eeuw de meest werkzame en meest beslissende Eeuw na het herstel der fraaije Wetenschappen. Wij genieten nu al dat schoone, maar wij vergeten te dikwerf, welk een moeijelijke en alle krachten inspannende arbeid, welk een onbegrensd geduld ons dit onderwijs en dat streelend genoegen bezorgd hebben. Ik stem het toe: deze arbeid schijnt op zichzelve niets schitterends te hebben; hij verbergt zich voor het oog, of vertoont zich onder eene dorre gedaante: maar zijn het niet de in de duistere aarde schuilende, en door den voet des wandelaars vertredene wortels, welke aan den boom zijn blad en bloem en vrucht mededeelen?
Nog eens: Theorien der Dichtkunde hebben hare nuttigheid. Het wijsgeerig beoefenen der oude Letterkunde kan eene bron van veel leering en veel genoegen zijn. Ik erkenook, dat de regelen der Dichtkunst hunnen oorsprong verschuldigd zijn aan onze gewaarwordingen, en dat de verbeeldingskracht hare vaste wetten heeft. Ik twijfel geenszins, of er is een Bovennatuurkundig schoon: maar men zij ook hier wijs met matigheid. Te veel verfijning, te veel ontleding verstompt het gevoel en verzwakt het genot. Het is niet alleen naar het volmaaktst geometrisch plan, dat de schoonheid van een paleis moet beoordeeld worden. Er ligt veel buiten de Theorie, hetwelk alleen

{==240==} {>>pagina-aanduiding<<}
het aandachtig lezen en beoefenen der oude Dichters ons leeren kan. - Wil men echter regelen; wij bezitten onder de overblijfselen der Romeinsche geleerdheid den Brief van Horatius aan de Pisoo's, een voortreffelijk geschrift, boven allen lof verheven. Kortheid, juistheid, duidelijkheid, algemeenheid kenmerken de in dit kleine boeksken bevatte lessen. Het is niet alleen gewigtig voor den Dichter, maar voor ieder Kunstenaar, maar voor ieder denker gewigtig, en ik maak geene zwarigheid, om hetzelve, met den schranderen d'alembert, een bevoegd Regter in deze zaak, het Wetboek van den goeden smaak te noemen. - Van den goeden smaak? - Ja, M.H. dit en zoo vele andere gedenkstukken der oude Dichtkunst hebben zich staande gehouden in het midden van zoo vele voortbrengselen van het valsch vernuft: zij zijn dus ook het beste wapen tegen deszelfs verleidenden en wegslependen invloed. Het billijk gezag, hetwelk zij uit eigene waarde, en na de beproeving van zoo vele Eeuwen, uitoefenen, verbreekt alle andere willekeurige magt. Zij deelen daarenboven een gevoel van edele onafhankelijkheid en vrijheid mede, en maken den geest vatbaar voor al hetgeen er leerrijk, treffend en groot in alle kunsten en wetenschappen is. Men spreekt veel van een algemeen schoon, hetwelk in alle takken van kennis, in alle wijzigingen der kunst verspreid is. Ik geloof, dat dit geene ijdele bespiegeling is; maar, zoo men immer wenscht het gevoel daarvan te verkrijgen of levendig te houden, zoo is het oordeelkundig en bestendig beoefenen der oude Schrijvers er ongetwijfeld het zekerst middel toe. De ondervinding heeft geleerd, dat de smaak voor de schriften der Grieken en Romeinen den grondslag gelegd heeft tot de algemeene Letterkunde; dat hierdoor de kluisters der vooroordeelen, die volken van volken scheidden, verbroken zijn, en eene onzigtbare gemeenschap tusschen de edele vernuften in alle tijden en
landen is daargesteld. Verre dus, dat de ware eerbied voor de eerwaardige overblijfselen der Oudheid in eene bijgeloovige gehechtheid aan hetgeen Athene of Rome hebben voortgebragt bestaan zoude, zoo baant veeleer de hoogachting voor dezelve den weg tot eene regtmatige en opgeklaarde prijsstelling op alles, wat den menschelijken geest eer aandoet. Dus zal, voor den waren vriend der Ouden, de harp van Juda's Koning niet minder welgevallig zijn, dan de Thebaansche lier;

{==241==} {>>pagina-aanduiding<<}
de vruchten van den Sabeeschen grond en die van des Tibers oever zullen bij hem in denzelfden lof deelen, en de klanken, waarvan Fingals Zoon Schotlands rotsen deed weergalmen, zullen zoo wel zijn oor streelen, als de liefelijke toonen der sluit in de velden van Syracusa.
Tot kweeking van dit algemeen en onpartijdig gevoel voor het waar en onvergankelijk schoon, moeten ook uwe bijzondere letteroefeningen, M.H., en de werkzaamheden van dit Genootschap, dienstbaar zijn. - Er is een naauw verband tusschen alle de schoone kunsten, tot welker bevordering en roem Gij het uwe wenscht bij te dragen. De schetsen van het beeldend vermogen der Ouden, die de zalen van dit gebouw versieren, strekken hiervan ten duidelijksten bewijze. Uwe Laöcoön is een heerlijk Dichtstuk, gelijk de Jupiter van phidias eene gedachte van homerus was; en hoort dit, Kunstenaars! deze hellige en onverbrekelijke betrekking tusschen alle kunsten, deze onderlinge mededeeling van licht en kracht, deze strekking tot het zelfde doel hebben geenen anderen grondslag dan de rijke Natuur; en zij, zij is, in al haren rijkdom en pracht, niets anders dan een flaauwe straal van het oorspronkelijk schoon, aan hetwelk alle wetenschap en kunst moet worden toegewijd.




Aanmerkingen, aangaande de beste manier, om het afkooksel van den koortsbast te bereiden. Door Ad. Ypey, Hoogleeraar in de Geneeskunde aan de Universiteit te Franeker.

Onder de vooroordeelen tegen de voorschriften der Bataafsche Apotheek is geen der geringste, datgene, hetwelk nog heden, bij vele in de gronden der nieuwe Scheikunde onbedrevene Apothekers, plaats grijpt, tegen de aldaar voorgeschrevene manier, om het Afkooksel van den Koortsbast te bereiden. Van hunne jeugd af hadden zij immers geleerd, den Koortsbast, drie uren lang, of daaromtrent, te koken, waardoor zij een dik, schuimend, ondoorzigtig Afkooksel verkregen. De Bataafsche Apotheek gebiedt daarentegen, dat men den Koortsbast slechts gedurende een vierde uur aan de kook zal houden, en alsdan het vocht door een lap zal laten

{==242==} {>>pagina-aanduiding<<}
loopen. Men bekomt op die wijze een ligter, veel minder gekleurd en verzadigd, en ook een veel minder uittreksel gevend Afkooksel, dan door de gewone ouderwetsche bereiding, aan welke zij daarom de voorkeuze geven.
Indien de voorname krachten van den Koortsbast gezocht moesten worden in deszelfs laatste, bezwaarlijk uitkookbare, bittere en zamentrekkende deelen, dan zou men de overwinning wel dienen toe te kennen aan de Liefhebbers der lang aanhoudende Afkooksels. Dan dit is geenszins het geval: want zoo men het Water, hetgeen bij het bereiden van het Afkooksel, of van het Uittreksel, vervliegt, opzamelt en tot een klein bestek brengt, bekomt men een Water, rijk aan de eigenaardige krachten, die, door den reuk en den smaak, in den Koortsbast gevonden worden: bezittende ook zoodanig een geconcentreerd overgehaald Water uitmuntende koortsdrijvende krachten. Dat het voorts de fijne, en geenszins de grove deelen van den Koortsbast zijn, waarin men zijne kracht moet zoeken, blijkt genoegzaam uit het koortsdrijvend vermogen, hetgeen de Koortsbast bij kinderen en bij volwassenen uitoefent, aan welke men geene Geneesmiddelen kan toedienen. De beroemde rosenstein bevond immers, zoo bij anderen, als bij zichzelven, dat de Koortsbast, in de gedaante van eene pap op den buik gelegd, de tusschenpoozende Koortsen grondig genas, hetgeen dus alleen door de opslorping der fijnste deelen, door de porien van het vel, heeft kunnen geschieden. Niet minder voorspoedig, schoon nog zonderlinger, was de geneeswijze van pye, die de koortsen der kinderen verdreef, door hun dubbele hemden te doen aantrekken, tusschen welke de Koortsbast was benaaid. Terwijl eindelijk alexander aan het zelfde oogmerk voldeed, door het Afkooksel van den Koortsbast onder de gedaante van een voetbad te gebruiken.
Daar het dus voldoende bleek, dat de kracht van den Koortsbast eigenlijk in zijne fijne, ligt opslorpbare deelen was te zoeken, werden niet weinig de pogingen van hun begunstigd, die de krachten van den Koortsbast alleen door trekken op koud water, zonder eenige koking, trachteden uit te halen. Baumé deed zulks, met het best gevolg, in Frankrijk, en lewis in Engeland. ‘Steeds heb ik ondervonden, zegt de laatstgenoemde, (Mat. Med. p. 490) dat een Aftreksel van

{==243==} {>>pagina-aanduiding<<}
den Koortsbast in koud Water, schoon volkomen doorschijnende, in smaak sterker is dan een gewoon uitkooksel, schoon het laatste een volleren smaak in den mond geeft. Door middel der gomachtige deelen, worden ook de harsachtige, in de Plantgewassen, oplosbaar in waterachtige vochten. - Ik heb deze bereidingen gegeven in tusschenpoozende Koortsen, gelijk ook in andere ongesteldheden, met al dat gevolg, hetwelk ik van dat voortreffelijk Geneesmiddel kon verwachten. De evenredigheden waren doorgaans eene once Koortsbast, tot een fijn poeder gestooten, met twaalf oncen Water, die daarin, gedurende 24 uren, werd afgetrokken; nemende men best helder vocht, in giften van twee of drie oncen.’ De Heer aikin voegt hierbij het volgende, in eene aanteekening: ‘Nadat het bovenstaande gedrukt was, kwam deze manier van doen in een algemeen gebruik, en voldeed, op de proef, aan hetgeen men daarvan gezegd had. De tijd der weeking werd alleenlijk verminderd tot twaalf uren; terwijl sommige latere proeven toonden, dat dezelve nog meer kon worden opgekort, zonder nadeel van het middel. Eene once Koortsbastpoeder, door acht oncen Water, gedurende een uur, afgetrokken zijnde, scheen het vocht bijna zoo sterk als een, dat gedurende 2, 4, 6, 8, 12, of 24 uren was afgetrokken geweest. Wanneer eene dubbele hoeveelheid van Koortsbast, door schudding met Water, gedurende twee of drie minuuten wierd vermengd, gaf zij een vocht, sterker dan een der vorige, en schoon men het vocht daar nog 24 uren lang op staan liet, werd het niet sterker.’
Zoo echter eene aanhoudende koking de krachten uit den Koortsbast kon trekken, zonder het afgetrokkene te doen ontaarden, zou dezelve, boven de beschrevene handelwijze, te verkiezen zijn. Dan hierin is juist de zwarigheid gelegen. De langdurige koking geeft wel een sterk Afkooksel, zoo lang als hetzelve heet is; doch zoo men het koud laat worden, bezinkt een groot gedeelte dier krachten, en het Afkooksel, daarvan afgescheiden, wordt veel minder bitter en zamentrekkend gevonden, dan men gedacht had. De uitgetrokkene geneeskundige deelen zijn hier dus in een staat van ontaarding, en verliezen daardoor ook een groot gedeelte hunner eigendommelijke krachten. Van hier de reeds aloude klagt, dat men, om hardnekkige tusschenpoo-
{==244==} {>>pagina-aanduiding<<}
zende Koortsen te stuiten, veel minder kan uitvoeren met het Extract, dan met het Afkooksel, en veel minder met dat Afkooksel, dan met het Poeder zelve van eene bepaalde hoeveelheid Koortsbast.
Schoon nu velen wel hadden waargenomen, dat het lang koken van den Koortsbast zijn bederf was, en dat de beste deelen van het drabbig Afkooksel allengskens bezonken, was het hun echter onmogelijk, hiervan eene voldoende reden te geven. Zulks was bewaard gebleven voor de dagen eener meer verlichte Scheikunde, die ook dit voorheen duister stuk in een helder daglicht stelde. De Fransche Scheikonstenaars hebben immers met voldoende proeven bewezen, (fourcroy, Syst. des Conn. Chim. Vol. VII. p. 311 et suiv.) dat het extractief gedeelte der Gewassen zeer begeerig is naar Zuurstof; dat hetzelve die stoffe uit den Dampkring aantrekt, en zich daarmede vereenigt; dat eindelijk de met Zuurstof verzadigde extractive stoffe hare oplosbaarheid in Water verliest, en, als een onnut, niet meer ontbindbaar, ligchaam, naar den grond zakt.
Hield men derhalve met het koken des Koortsbasts dagen lang aan, met vernieuwing van Water voor het vervlogene, dan zou men ras een Afkooksel bekomen, hetwelk al het eigenaardige, hetgeen dat Geneesmiddel inhoudt, naar den grond zou laten bezinken, en dus hoegenaamd geene krachten bezitten. Hieruit laat zich ook nog een ander verschijnsel verklaren, hetwelk aan alle Apothekers, tot hunne groote schade, genoegzaam bekend is. Hoe uitmuntend zij namelijk hun Afkooksel van den Koortsbast voor de Extractbereiding ook mogen hebben vervaardigd, zoo verschijnen daarin, bij de uitdamping, een aantal klevende, als harsachtige, deelen, die zich met de overige dunnere stoffe niet meer willen laten vermengen, en die daarom moeten worden weggenomen. Deze stoffe is geen Hars, maar een, door het aantrekken der Zuurstof uit den Dampkring, onoplosbaar en krachteloos gemaakt gedeelte der extractive stoffe.
Eene geringe koking intusschen, gedurende een vierde van eeu uur, is niet in staat, om aan de Zuurstof des Dampkrings gelegenheid te geven, om vele extractive deelen te bederven. Daarentegen schijnt eene korte koking veel meer door te dringen, en de smeltbare deelen van den Koortsbast beter op te lossen, dan eene schudding enkel met koud Water. Men mag dus

{==245==} {>>pagina-aanduiding<<}
veilig besluiten, dat de Opstellers der Bataafsche Apotheek, in hun voorschrift voor de bereiding des Afkooksels van den Koortsbast, een verstandigen middelweg hebben gekozen tusschen de enkele schudding met koud Water en de langdurige Koking, die de eigendommelijke krachten van den Koortsbast allengskens vernietigt.

Verhandeling over het spraakvermogen met betrekking tot den redenaar;

door Mr. L. Ingenhousz, te Breda.

Het Spraakvermogen, voornamelijk met betrekking tot den Redenaar, welks beschaving heden ten dage door weinigen van hun, die in het openbaar moeten spreken, ondernomen, veel min voltooid wordt, is nogtans eene der heerlijkste en kostelijkste gaven, door den Schepper der Natuur aan den Mensch bij uitsluiting geschonken. Deszelfs kracht en waarde is zoo groot, dat het als een wonder kan worden aangemerkt, dat thans niet de hoogste top van volmaaktheid hierin bereikt is: hij immers, die met de geschiedenis der Grieken en Romeinen niet ten eenemaal onbekend is, zal alomme de duidelijkste sporen ontwaren, dat het oefenen en beschaven van dat vermogen, niet alleen onder de Tooneelspelers, maar zelfs onder allen, die zich in het openbaar moesten vertoonen en hunne gedachten uitbrengen, als eene hoofdbezigheid werd aangemerkt; en, tot staving hiervan, behoeven wij slechts aan te halen het voorbeeld van de twee uitmuntendste Redenaars, demosthenes namelijk en cicero. De eerste, toen hij voor de eerste reize in 't openbaar voor 't Volk sprak, werd uitgejouwd, in plaats van deszelfs goedkeuring weg te dragen, en meende hierom die kunst, waarvoor hij, sedert het hooren van een beroemd Redenaar en deszelfs ontvangene toejuichingen, een sterken lust had opgevat, vaarwel te zeggen; dan naauwelijks had hem de Tooneelspeler

{==246==} {>>pagina-aanduiding<<}
satyrus, door het opzeggen van eenige dichtregels uit euripides, doen opmerken, dat niets anders dan het gebrekkige zijner uitspraak de reden was, waarom men walgde van zijne redevoeringen, of hij begon zulke verbazende moeite en arbeid aan te wenden, om alle die gebreken te overwinnen, dat geen menschelijk geduld heden ten dage die pijnlijke oefening zou verduren. Immers het zich opsluiten in eenen onderaardschen kelder, eenige maanden lang, om aldaar vrijelijk zijne stem te kunnen beschaven, en door geene afleidingen te worden gehinderd, het leggen van steentjes onder de tong, om hierdoor zijne spraakleden meer uit te zetten, het opzeggen zijner redevoeringen nabij de onstuimige zee, om door het geluid van de woorden het gedruisch der baren te dooden, zijn alle pogingen, die ongeloofelijk zouden voorkomen, zoo zulks niet door de eenparige getuigenis der Ouden bevestigd wierd.
Dat hij dan ook, buiten en behalve zijn keurig opstellen, in de kunst van opzeggen boven allen moet hebben uitgemunt, blijkt uit het gezegde van zijnen mededinger eschines. Toen deze, namelijk, door de uitwerking, welke de merkwaardige Redevoering van demosthenes, over de Kroon, op het Volk van Athene gemaakt had, gebannen zijnde, zich op het Eiland Rhodes ging nederzetten, en aldaar openbare Lessen hield over de Welsprekendheid, begon hij dezelven met het oplezen zijner eigene Redevoering over dat onderwerp, en dezelve werd bewonderd en toegejuicht: dan toen hij die van demosthenes liet hooren, verdubbelde het handgeklap; waarop eschines dit merkwaardig, en in den mond van een vijand en mededinger zoo loffelijk gezegde bezigde: ‘Wat zou het zijn, indien gijlieden hem die zelf had hooren uitspreken (*)!’
Dat hij verder, ten aanzien der welsprekendheid, het uiterste gewigt stelde in de uitvoering of mondelinge voordragt, blijkt uit zijne hieromtrent gedane en veel beduidende uitspraak, die men bij cicero en quintilianus vindt aangeteekend: want gevraagd zijnde, wat de hoofdzaak in de welsprekendheid ware, gaf hij tot antwoord, de uitvoering; verder gevraagd zijnde, wat dan het tweede en derde ware, gaf hij telkens het zelf-
{==247==} {>>pagina-aanduiding<<}
de antwoord; daarmede te kennen gevende, dat niemand zonder eene goede voordragt, hoe keurig dan ook zijn opstel zij, den naam van Redenaar dragen kan.
Cicero, hoewel een afgetrokken Wijsgeer, achtte die kunst zoo noodzakelijk, dat hij zich in dezelve door een bekwaam Tooneelspeler liet onderwijzen. Volgens een bekend verhaal van macrobius (*), ging hij somtijds met zijn Leermeester eene weddenschap aan, wie hunner eene en dezelfde gedachte op de meest verscheidene wijzen zou kunnen uitdrukken, namelijk, óf de Tooneelspeler door gebaren, óf de Redenaar met woorden; en in eene zijner Redevoeringen drukt hij zich tegen zekeren marcus callidius, die iemand beschuldigde, dat hij hem had willen vergeven, op de volgende wijze uit: ‘Gij wendt voor, callidius, dat gallus u door vergift heeft willen van kant helpen; gij hebt er bewijzen van, zegt gij; gij drukt u nogtans zeer koeltjes uit over dien gruwelijken aanslag: waar is die ontsteltenis, die gemoedsbeweging, die de natuur zelfs den kinderen geeft, om hare klagten uit te drukken? Gij zijt dus een Lasteraar.’ De Redenaar gebruikt hier den flaauwen toon, zonder eenig vertoon van vuur en drift, tot een bewijs van de valschheid der beschuldiging; een blijk dus, dat hij eene gepaste voordragt voor den Redenaar allernoodzakelijkst oordeelde.
Zelfs de Kerkvader augustinus, die langen tijd openbare Lessen over de Welsprekendheid gehouden heeft, schijnt zeer veel gewigts te hebben gesteld in eene goede uitvoering. ‘De waarheid,’ zegt hij, ‘moet in het helderst daglicht worden geplaatst; het aangename moet haar omkleeden, en langs dien weg eenen heilzamen indruk verwekken (†).’
De verbazende uitwerking, die eene gepaste uitspraak kan te weeg brengen, blijkt uit hetgeen verhaald wordt van den vermaarden Franschen Prediker massillon. Deze predikte, op een feestdag, voor het volk over het klein getal der genen, die zullen zalig worden; en hoewel de Preek overal vurig en levendig was, en zeer veel indruks

{==248==} {>>pagina-aanduiding<<}
op den hoorder maakte, echter, toen de Prediker aan eene plaats kwam, die 't laatste Oordeel ten onderwerp had, en het tafereel van dien schrikkelijken dag zijne toehoorders levendig voor oogen stelde, was de uitwerking, volgens het verhaal van voltaire, zoo verbazend sterk, dat zulks het menschelijk begrip schijnt te boven te gaan; want de gansche menigte volks, die in de kerk vergaderd was, werd, door het opzeggen van die plaats, dermate beroerd, dat allen door eene soort van onvrijwillige beweging van hunne zitplaatsen opvlogen, en er zulk eene verwarring ontstond, dat de Prediker zelf daardoor gestoord werd. Schoon nu die bedoelde plaats door voltaire als een meesterstuk van welsprekendheid wordt aangemerkt, is echter, naar ons inzien, zoodanige uitwerking onmogelijk, indien de Redenaar niet daarenboven door eene onweerstaanbare zeggenskracht heeft uitgemunt, en zijne denkbeelden als 't ware in de gemoederen zijner toehoorderen heeft weten te vertegenwoordigen.
De reden, waarom heden ten dage die heerlijke en voor het menschdom zoo nuttige begaafdheid in zoodanig verval is geraakt, is voornamelijk te zoeken in het merkelijk verschil der Staatsgesteltenis. Te Athene immers, alwaar de belangen van den Staat aan 't Volk in het openbaar werden opengelegd, moest zeker een ieder, die slechts eenigen aanleg tot de welsprekendheid had, alles aanwenden, om in die glorierijke loopbaan uit te munten, en bij gevolg allengskens de middelen, die thans voor een ieder zoo onbegrijpelijk zijn, om namelijk de natuurlijke gebreken der uitspraak weg te nemen, kennelijk worden, daar in tegendeel in onze dagen zich die gelegenheden nimmer hebben opgedaan, en dus de uiterlijke welsprekendheid aan niemand dat nut scheen te kunnen aanbrengen, 't geen men, gemerkt den arbeid, moeite en tijd, dien men moest te koste leggen, om hierin eenen hoogen top te bereiken, van die kunst diende te verwachten. Dan, niet tegenstaande er die voorname beweegredenen thans niet aanwezig zijn, ontbreekt het ons echter niet aan bekwame gelegenheden, om het vermogen van de Spraak met zeer veel nut te kunnen doen werken. Hem immers, die op den stoel der waarheid het Evangelie of Gods woord moet verkondigen, is niets noodzakelijker, dan de kunst, om in zijne toehoorders dien heilzamen in-
{==249==} {>>pagina-aanduiding<<}
druk te verwekken, die ieder zondaar op het pad van deugd en godsvrucht kan terug brengen.
Hij, die slechts eene geringe kennis van 't menschelijk hart bezit, zal duidelijk ontwaren, dat uitdrukking en gewaarwording onderling in het naauwste verband staan; dat de gewaarwordingen, hoe heilzaam dezelve ook zijn, zonder behulp der uitdrukking, niet regt kunnen worden overgebragt; dat zij de grondslag zijn van alle menschelijke handelingen, en eene zuivere ziel, door het aanhoudend ontvangen van heilzame aandoeningen, zoodanig gestemd is, dat geene verkeerde indrukken haar uit dien gelukkigen staat kunnen brengen, en daarentegen een bedorven hart door de laatsten zoodanig bestormd is en aangetast, dat de eersten van geene de minste uitwerking zijn.
Bij den niet geheel bedorven sterveling is een aanhoudende strijd tusschen kwade en goede neigingen. Wanneer nu een bekwaam Prediker, door het gedurig instorten van heilzame indrukken, de laatsten boven de eersten de overhand bezorgt, zal daaruit, zoo ik vermeen, voortvloeijen, dat het kwaad geschuwd en de deugd geoefend wordt.
Ook den regterlijken Redenaar, indien hij teffens een eerlijk hart bezit, is zulks zeer dienstig, om namelijk de onschuld met gepasten nadruk en duidelijkheid aan den dag te leggen, den boosdoener zijne welverdiende straf te berokkenen, en een ieder datgene, waarop hij van regtswege aanspraak maakt, te doen toekennen. Niettegenstaande dit alles, is deze voor het menschdom in velen opzigte zoo noodzakelijke kunst thans in zoodanig verval geraakt, dat er weinige of geene beoefenaars van dezelve aanwezig zijn, ten minste die daaraan behoorlijke moeite en tijd te koste leggen, en in ons Vaderland zeer weinigen gevonden worden, die hierin eenige onderrigting kunnen geven; en 't is hierom, dat men overal Predikers aantreft, die de schoonste gedachten, die het Evangelie in overvloed oplevert, zoo ellendig mishandelen, om mij dus met hugo blair uit te drukken, dat zij bij den toehoorder van weinig of geene beteekenis zijn, veel min op hen indruk maken.
Bijaldien ik dan, door aan het Publiek eenige aanmerkingen hieromtrent mede te deelen, den lust, om dat Goddelijk vermogen te beschaven, aan openbare Sprekers, en voornamelijk aan de Verkondigers van Gods

{==250==} {>>pagina-aanduiding<<}
woord, kon inboezemen, ik zou mijne gedane moeite niet te vergeefs achten. - En thans onze te behandelen stoffe wat verder indringende, zullen wij in de eerste plaats handelen over den aard en de natuur van het Spraakvermogen in 't algemeen; 2o. over de Duidelijkheid en de middelen om die te erlangen; 3o. over de welluidende en gevoelvolle Spraak, die den Redenaar vormt, of, om beter te zeggen, den waren toon der Redevoering; 4o. over de Verpoozingen, en 5o. over de Gebaren.
Het Spraakvermogen, 't welk den Mensch voornamelijk van alle redelooze Dieren onderscheidt, bestaat in eene uitdrukking zijner gedachten, en mededeeling derzelven aan anderen, door middel van onderscheidene klanken, die door daartoe geschikte spraakleden gebogen, en op ontelbare wijzen kunnen worden uitgebragt.
De spraak wordt veroorzaakt door de spraakleden; de spraakleden zijn niet alleen de tong, keel, lippen en andere bij het uitdrukken werkende deelen, maar wel bijzonderlijk die drijfveren of spieren, waardoor dezelve worden in beweging gebragt.
Hoewel nu keel en tong als spraakleden kunnen worden aangemerkt, en voorzeker niemand, bij gemis van dezelve, zijne gedachten kan mededeelen, kunnen zij echter bezwaarlijk als zoodanig worden beschouwd, wanneer men den Mensch te dezen opzigte met de Dieren vergelijkt. Deze laatsten immers, hoewel van keel en tong voorzien, kunnen, wel is waar, onderscheidene klanken, om hunne aandoeningen te kennen te geven, uitbrengen, maar schijnen geene de minste geschiktheid tot de spraak aan den dag te leggen.
Wanneer de Mensch blootelijk enkele klanken uitbrengt, of, om beter te zeggen, vokalen uitspreekt, dan is het zeker, dat zijne spraakleden niet zeer behoeven mede te werken, daar de Dieren, hoewel niet in die volkomenheid, het zelfde vermogen schijnen te hebben; maar wanneer hij vokalen met consonanten te gelijk uitspreekt, of woorden, die de gedachten te kennen geven, wil laten hooren, dan eerst beginnen de spraakleden regt hunne behulpzame hand te bieden; dan eerst werkt het zoo heerlijk vermogen, door den weldadigen Schepper bij uitsluiting aan den sterveling geschonken.

{==251==} {>>pagina-aanduiding<<}

Dit weinige zij genoeg over het Spraakvermogen in 't algemeen; thans gaan wij over tot de Duidelijkheid.
Wat de duidelijkheid der sprake betreft: uit de gegevene bepaling belijkt, dat er spieren of drijfveren bij den Mensch aanwezig zijn, die de spraakleden doen werken, even als ten opzigte van andere ligchamelijke deelen plaats heeft, en, 't zij die spieren zelve spraakleden genoemd worden, of niet, echter datgene zijn, 't welk bij de Dieren niet schijnt gevonden te worden.
Die spieren dan, gelijk een ieder ligtelijk kan bevatten, moeten bij den eenen mensch los en buigzaam, en bij den anderen stijf en moeijelijk te buigen zijn, en van hier dat de eene mensch zich duidelijker uitdrukt dan de andere; van hier ook, dat men, door buitengewoon hard te schreeuwen, in 't geheel niet verstaan wordt: want de spraakleden zijn alleen berekend om eene zekere mate van geluid tot spraak te vormen. Zoo dra nu het geluid zoo sterk is, dat hetzelve door de spraakleden niet genoeg kan bestierd, en dus tot woorden gevormd worden, zal men ondervinden, dat zoodanig iemands woorden als 't ware zullen ineensmelten, en dus voor den hoorder niet meer te onderscheiden, en bij gevolg onverstaanbaar zijn. Hij, derhalve, bij wien deze spieren buitengemeen zacht en buigzaam zijn, zal zich, zonder veel geluids te geven, zeer gemakkelijk doen verstaan; en 't is datgene, 't welk men eene heldere of sterke stem noemt, die bij gevolg geenszins af te meten is naar den graad van het bloote geluid, of den klank, maar naar het vermogen om de klanken tot duidelijke woorden te vormen. Hij dus, die eene duidelijke spraak wil erlangen, dient zich veel meer toe te leggen om zacht en met weinig geluid duidelijk te leeren spreken, dan wel door eenen overdreven graad van geluid zijne woorden verstaanbaar te maken. De meeste Menschen immers kunnen (en zulks hebben zij met de Dieren gemeen) eenen overdreven, en voor eene geregelde spraak in geenen deele vatbaren schreeuwtoon aanheffen; weinigen daarentegen zijn er, die de gewone klanken tot duidelijke woorden kunnen vormen.
Uit hetgeen wij hebben opgemerkt, dat, namelijk, hoe buigzamer die spieren zijn, hoe meer werking er in de spraakleden is, en bij gevolg hoe duidelijker zich iemand zal uitdrukken, kan een ieder, zoo ik vertrouw,

{==252==} {>>pagina-aanduiding<<}
die in het openhaar wil leeren spreken, en eene duidelijke spraak als het voornaamste deel der uiterlijke welsprekendheid aanmerkt, voor zichzelven de middelen afleiden, noodig om zulks te verkrijgen. Dit ten minste durven wij als zeker stellen, dat, even als iemand, die, stijf van ledematen zijnde, geene andere dan gedwongene ligchaamsbewegingen kan uitvoeren, door middel van het dansen, schermen en andere ligchamelijke oefeningen, die spieren zoo lenig kan maken, dat hij daarna eene zeer ongedwongene houding bekome, het eveneens met de spraakleden gelegen is, die, door herhaalde buigingen en moeijelijke wendingen, zoodanig kunnen ontbonden worden, dat men naderhand zich oneindig beter van dezelven kan bedienen: en wij durven ten slotte staande houden, dat, wel verre dat eene duidelijke spraak als een bloot geschenk der nature moet worden aangemerkt, waaromtrent oefening weinig of niets zou kunnen toebrengen, integendeel de meeste menschen, weinigen uitgezonderd, die van nature eene gebrekkige spraak schijnen te hebben, door oefening of buiging der spraakleden eenen voldoenden graad van duidelijkheid zullen erlangen; en gelijk men in alle ligchamelijke oefeningen, door iets moeijelijks en als 't ware boven menschelijke kracht te werk te stellen, zich het gemakkelijke beter eigen maakt, eveneens moet hij, die eene duidelijke spraak zoekt te erlangen, zeer zacht en tevens duidelijk leeren spreken; en door deze oefening zal hij, den gewonen graad van geluid bezigende, des te gemakkelijker zijne woorden duidelijk kunnen uitbrengen.
Dit zij genoeg over de Duidelijkheid; thans zullen wij overgaan tot het behandelen van de welluidende en gevoelvolle Spraak, die eigenlijk de grondslag is van den indruk, bij den hoorder te weeg gebragt; want hoe onderscheidenlijk een Redenaar zijne woorden ook uitbrenge, zal hij nogtans, bij het gemis dezer gave, zich mogelijk doen verstaan, maar nimmer overreden.

(Het vervolg hierna.)





{==253==} {>>pagina-aanduiding<<}

Aardrijkskundige en historische berigten wegens het koningrijk Beijeren (*).

Tirol, het eigenlijk genoemd Beijeren, de Opper-Paltz en de provincien van Zwaben maken het voornaamste ligchaam der Beijersche Monarchie uit. Van Bohemen tot aan Italie beslaat zij in de lengte honderd-en-tien mijlen; in de breedte, van de grenzen van het Koningrijk Wurtemberg tot aan de nieuwe grenzen van Oostenrijk, zal zij iets meer dan zestig mijlen halen. De Donau doorstroomt van het westen naar het oosten het eigenlijk Beijeren, door de Lech van Zwaben gescheiden. De Iser besproeit het binnenste gedeelte, van het zuiden naar het noorden stroomende. De Inn, in 't eerst opgesloten door eenen tak der Alpen, verstrekt in de vlakten tot een voormuur tegen Oostenrijk. De Opper-Paltz wordt door de Naab bespoeld. Op een kleinen afstand, maar evenwel op zich zelve gelegen, breiden zich de Beijersche bezittingen in Frankenland langs de Main uit. Op een wijden afstand ziet men den Beneden-Rhijn het Hertogdom Berg besproeijen. Deze onderscheidene provincien rekenen drie millioenen inwoners, op eene uitgestrektheid van 4,400 vierkante mijlen. - Laten wij dit Koningrijk doorloopen, waardig om onder de Koningrijken van Europa eene aanzienelijke plaats te bekleeden.
De Rhetische en Norische Alpen verheffen hunne kruinen door bijkans de geheele oppervlakte van Tirol; de groote keten, van het zuidwesten naar het noordoosten loopende, verheft zich somtijds ter hoogte van 10 of 12,000 voeten. De Ortelos, de Klokner en andere bergen wachten slechts op eenen ramond en eenen saussure, om met Mont-Blanc en Mont-Perdu te wedijveren. Deze kolossen, die voornamelijk uit graauw graniet schijnen te bestaan, zijn van ronder gedaante dan de Savooische Alpen. Aan twee zijden van de groote Tirolsche keten liggen bergen, minder hoog, doch die, om hunne regt-
{==254==} {>>pagina-aanduiding<<}
standige randen, een schilderachtig aanzien hebben. Kalkaardige rotsen liggen er aan de Beijersche zijde in menigte; de valleijen, die aan Italie grenzen, zijn omgeven van porfierklompen van allerlei kleuren. Op den top dezer te weinig bekende Alpen pralen piramiden van ijs; de arend vervolgt aldaar van steilte tot steilte de vlugge geit; de stroom gonst tusschen de puinen van rotsen, die hem een engen doortogt verleenen; het gedruisch der sneeuwvallen rolt van dal tot dal. Nog verder belommeren zware bosschen van Lorken- en Dennenboomen prachtige weiden, alwaar de geit, het paard, de os de Cytisus, de Gentiaan en de Alp-Anemone afscheren; men hoort er den hamer des Mijnwerkers weergalmen, die ruwe klompen koper, ijzer of lood bewerkt; zelden schittert hem een brokje gouds in de oogen, doch marmer, kristal, aluin en steenkolen zijn er algemeen; de Halsche Zoutgroeve levert jaarlijks 250,000 kwintalen zeer goed zout.
De Tiroller beklautert de scherpe rotsen, om er zelfs den kleinsten hoek gronds te beplanten: hij zaait er veel Mais, en eene bijzondere soort van boekweit, plente genaamd, levert hem een tweeden oogst. Ondanks zijn eigen, moet het land veel koorns van buiten ontvangen. Vlas en hennep tieren er welig; men oogst er 4,000 kwintalen van de eerste en 700 van de laatste. Boomgaarden bedekken den grond der valleijen; plantaadjen van Moerbezienboomen zijn daar onder gemengd, en de heuvelen, door de zon verwarmd, zijn met een edelen wijnstok gekroond. Aldus mag men zeggen, dat de hoogten van Tirol naar Siberie, en de laagten naar Italie gelijken. Zelfs de Sirok, die wind van eene verstikkende hitte, dringt tot in eenige Tirolsche valleijen door.
Een land, 't welk, op 1194 vierkante mijlen, niet meer dan 600,000 zielen telt, kan niet zeer vele steden bevatten. Inspruck, de hoofdstad, telt slechts 12,000 inwoners. Het was de zetel van den Tirolschen Rijksdag, die, door de Oostenrijksche Staatkunde geëerbiedigd, het regt bezat om in de belastingen te bewilligen, en over derzelver garing het toezigt te hebben. De vier orden van den Staat, even als in Zweden, zijn de Adel, de Geestelijkheid, de Burgers en de Boeren. Hall en Brixen zijn steden van 4000 inwoners; Botzen en Bolzane bevatten eens zoo veel; hier begint men het Italiaansch te hooren spreken. Naar mate men Italie nadert, wordt het

{==255==} {>>pagina-aanduiding<<}
land volkrijker; er zijn vlekken, die 4000 inwoners bevatten, onder andere Ala; of ook wel 7 of 8000, als Pergine. Trente is in de Geschiedenissen bekend; het marmer, welk de paleizen en openbare bronnen versiert, verkondigt den Italiaanschen smaak; men telt er echter niet meer dan 10,000 inwoners; Roveredo telt er 18,000; dit is de beste stad van Tirol, de zetel der Zijdespinnerijen en Verwerijen.
In verscheiden Tirolsche vlekken wordt fluweel geweven. Handschoenen van geitenvellen worden door het geheele land gemaakt; de tapijten uit de vallei van Lientz zijn vermaard. Veel voordeels trekken de Tirollers uit den Transithandel tusschen Duitschland en Italie; zij trekken buitenslands, om elders hunne goederen te venten; de bewoners van het vlek Imst alleen voorzien een gedeelte van Europa van Cijsjes; zij brengen ze heel tot naar Konstantinopel. Bijkans alle jonge lieden van beide seksen verlaten blijmoedig hunne ouderlijke bergen, en keeren er getrouw terug, met de kleine winst, welke hunne onvermoeide togten hun hebben verschaft. Dit zelfde volk, voor zijn vaderland de wapens aangordende, vecht met zoo veel dapperheids als bekwaamheids; voortreffelijke schutters zijnde, beklauteren zij ontoegankelijke bergen, of verschuilen zich in het kreupelbosch. Het nationale leger bestond somtijds uit 20,000 weerbare mannen.
Alles spant derhalve te zamen, om de aanwinst van Tirol belangrijk te maken voor den Koning van Beijeren; het is een mijn-, zout- en boschrijk land; het is eene marktplaats voor de voortbrengsels des Beijerschen akkerbouws; 't is de deur van Italie, en de natuurlijke weg van den koophandel tusschen Duitschland en Venetie; het is eene sterke natuurlijke vesting en eene kweekerij van goede soldaten.
Laten wij nu den Arlberg overtrekken, zijnde de natuurlijke grensscheiding tusschen Tirol en Opper-Zwaben. Tusschen dezen tak der Alpen en het Meer van Constans liggen zeven kleine Heerlijkheden, overeenkomstig harer ligginge ten aanzien van Tirol de Voor-Arlberg genaamd. Timmerhout, ijzermijnen en vee zijn er in overvloed. Te Bregentz worden de meeste schepen getimmerd, die het schoone Meer van Constans bevaren; de grootsten zijn 110 voeten lang, en slechts 14 voeten wijd, hebbende eenen mast van 82 voeten hoog. De-
{==256==} {>>pagina-aanduiding<<}
ze kleine Zeemagt zal eene der koophandelverbindtenissen tusschen Zwitserland en Beijeren worden.
Opper-Zwaben, een zeer schilderachtig land, is eigenlijk het aloude Algovie of Allgou, 't welk vele Geleerden voor het Alemannia der Middeleeuwe houden. De Algovische Alpen scheiden de beddingen van de Lech en den Donau van de wateren, die in den Rhijn of het Meer van Constans uitloopen (*). Een dapper en werkzaam volk bebouwt hier de kleine vruchtbare streken midden in rotsen en bosschen. De koophandel doet er de kleine stad Lindau bloeijen, die, van hare bekoorlijke ligging midden in het Meer van Constans, den bijnaam van Zwabisch Venetie heeft ontleend; doch dit zoogenoemd Venetie bevat slechts drie eilanden met 3,000 inwoners. De kleine Heerlijkheden, die aan het Meer van Constans grenzen, zijn met wijn- en boomgaarden bedekt. Binnenslands voortgaande, ontmoet men er de echte afbeelding van de weilanden en kudden van Zwitserland.
Niet zonder goede redenen had Oostenrijk het Graafschap Konigsegg-Rotenfels gekocht. Dit landschapje onderhield eene gewapende bende van 1000 man; het lag ter zijde van de Beijersche bezittingen; zijne voortbrengsels, bestaande in paarden, vee en vlas, gelijk ook de Linnenweverijen, maakten het bezit daarvan voordeelig. Zeer veel waarde zetten deze zelfde voortbrengsels bij aan het land van Kempten en aan het voormalige Bisdom Augsburg. De steden Kempten en Kauffbeuren drijven een voordeeligen Transithandel; doch Memmingen, 't welk 9,000 inwoners telt, overtreft haar in den handel, en verrijkt zich daarenboven met de katoen-, wolle-, leder- en tabaksfabrijken. Hier vangt reeds het heuvelachtig land aan, 't welk tot aan Ulm en Augsburg loopt, en het Markgraafschap Burgaw bevat; een land, welks naam onsterfelijk is geworden door den kortsten en meest beslissenden veldtogt, in de Geschiedenissen bekend. Kleine bosschen, boomgaarden, koornen hoplanden leveren overal een bekoorlijk en verscheidenheid van uitzigt op; talrijke beken doen er de weilanden groenen; allerwegen ziet men Gothische kloktorens van Abdijen hunne spitsen om hoog steken; velen

{==257==} {>>pagina-aanduiding<<}
dier Kloostergebouwen onderscheidden zich om hunne pracht, en om de boekerijen en andere merkwaardigheden, die zij bevatteden. De Monniken, tegen welke men alleen eenen kreet heeft doen opgaan, omdat men hen beoordeeld heeft lang na de tijden, in welke zij ontstaan zijn, hadden den land- en akkerbouw geleerd aan de woeste bewoners van Alemannia; eerste eigenaars geweest zijnde van dezen onbebouwden grond, hadden zij ter verblijfplaatse de schilderachtigste en tevens de gezondste plekken gekozen.
Naast zoo vele kleine kerkelijke en wereldlijke Heerlijkheden, zag Zwaben, in de middeleeuw, een dertigtal vrije Keizerlijke steden voortkomen. Deze kleine Republieken, toenmaals uitsluitende zetels van koophandel en nijverheid, gingen, in den jare 1488, het Zwaabsche Eedgenootschap aan. Twee dier steden hebben lang den handelgeest behouden, die haar eertijds zoo zeer deed bloeijen. Maar Ulm is sedert de zeventiende eeuw spoedig vervallen; met zware schulden beladen, door partijschappen verscheurd, is zij onder de onheilen bezweken, welke de jongste rampen haar hadden berokkend. Vóór dat tijdstip telde zij 14,000 inwoners binnen hare muren, en 24,000 op haar regtsgebied; hare linnenen andere fabrijken, alsmede hare vaart op den Donau, waren de grond van eenige overblijisels van welgesteldheid; tegenwoordig verwacht zij alles van de wijsheid van het nieuw Regeringsbestuur; en indien welingerigte schikkingen gedoogen, dat zij de stapelplaats voor de buitenlandsche verzendingen van het Koningrijk Wurtemberg worde, zal zij haren alouden luister gedeeltelijk herwinnen (*).
Nog belangrijker is de aanwinst van de stad Augsburg voor den Koning van Beijeren. Van zijne Staten omringd, trekt noodzakelijk deze stad alle de voordeelen van den koophandel tot zich; de wisselhandel dezer plaatse heeft invloed op geheel zuidelijk Duitschland; hier verzamelen zich de kleinooden van Frankrijk, de Zwitsersche lijnwaden, de Tirolsche, de Italiaansche wijnen, en die van de Valteline, de Turksche katoenen,

{==258==} {>>pagina-aanduiding<<}
en eene menigte andere koopwaren, tot het vertier der naburige landen noodig; daar bloeijen verscheiden soorten van nijverheid, als de goudsmederijen, de horologiemakerijen, fabrijken van gezigtkundige en mathematische werktuigen, alsmede van muzijkinstrumenten, passementwerkerijen, papiermakerijen, plaatsnijderijen, boekdrukkerijen en boekwinkels; doch de katoenfabrijken zijn de voornaamste; zij leveren jaarlijks van 75,000 tot 100,000 stukken. Deze stad, vrij aanzienlijk in den Gothischen smaak, telde, voor weinige jaren, 36,288 inwoners, van welke 22,000 belijdenis deden van den Roomschen Godsdienst; de overigen waren der Luthersche leere toegedaan, vastgesteld, gelijk bekend is, door de Belijdenis, in den jare 1530 in deze stad in 't licht gegeven. Augsburg bevat niet minder inwoners dan Munchen; en wat den koophandel en de nijverheid aangaat, is het de voornaamste stad van het Koningrljk Beijeren.
De Lech overstekende, vertoonen zich de uitgebreide vlakten van Beijeren aan ons oog; ten noorden zien wij den zamenloop van prachtige rivieren, allen aan den Donau onderhoorig; ten zuiden verheffen zich vlakten, met bosschen bedekt en van meren doorsneden; de Tirolsche Alpen sluiten het verschiet. Zeer gunstig is de natuur dit land geweest; maar zijne voordeelen zijn door het vijandelijk zwaard vernield, of door eene niet zeer toeziende en kwalijk beredeneerde staatkundige bezuiniging veronachtzaamd; de staat der bevolkinge heeft er een oogschijnlijk bewijs van opgeleverd. De Beijersche provincie in Zwaben, de Voor-Arlberg daaronder begrepen, bevat 410,000 inwoners op 400 vierkante mijlen; terwijl het Hertogdom Opper- en Neder-Beijeren, met Freysing, Passau enz. vergroot, niet meer dan 950,000 inwoners bevat, op 1198 vierkante mijlen. De evenredigheid, gelijk men ziet, is geheel ten nadeele van Beijeren; een land, 't welk echter Opper-Zwaben in natuurlijke vruchtbaarheid oneindig overtreft.
Van Regensburg tot aan Osterhofen bespoelt de Donau eene vlakte, alwaar de koornoogst de verwachting des landmans nooit verijdelt. Nabij de Tirolsche bergen grazen de kudden in weilanden, die voor de Zwitsersche niet onderdoen. Van wild krielen de uitgestrekte bosschen van pijn- of beukeboomen, tusschen de Iser en de Inn gelegen. Van visch wemelen de talrijke meren. Aan

{==259==} {>>pagina-aanduiding<<}
gene zijde van de Inn bevinden zich de voornaamste Mijnlanden. Het Bergensche ijzer wordt vooral geroemd. De jaarlijksche opbrengst der Mijnen bedraagt 250,000 florijnen; doch de Zoutgroeven alleen brengen nog meer op. Van Reichenhall wordt het zout water voor het meerengedeelte afgeleid naar Traunstein; langs eene uitgestrektheid van drie mijlen, loopt het door looden kanalen door het gebergte; eene onderaardsche Waterleiding, eene halve mijl lang, leidt het overtollig water af; men vaart derwaarts te scheep onder de stad zelve. De snelle loop des waters, de zwarte wanden der waterleidinge, van vierkante keisteenen zamengesteld, met lijm bepleisterd, het fakkellicht, het denkbeeld dat men zich zeventig voeten beneden den grond bevindt: alles spant zamen, om deze vaart belangrijk te maken; men zou zich verbeelden, in het rijk der schimmen neder te dalen.
't Is deze kleine landstreek ten oosten van de Inn, die zoo dikmaals Oostenrijk bekoord heeft. Bij de schadevergoedingen hoopte het, dezelve te zullen verkrijgen. Het bood eene gelijkwaardige streek in Zwaben aan. Men verwonderde zich, de groote bemiddelende Mogendheden zoo veel gewigts te zien hechten aan een landschap, van slechts 83,000 zielen bewoond. Maar deze hoek lands brengt Beijeren 500,000 florijnen op. In de hoop van zich door de monopolie van het Zout te zullen verrijken, wilde Oostenrijk aan zijne bezittingen de eenige groote Zoutgroeve hechten, die in zuidelijk Duitschland nog overig was. Het begeerde ook de kleine plek van Wasserburg, op eene kalksteenige rots gelegen, aan drie zijden van de Inn bespoeld, en aan de vierde zijde van bergen, meren en moerassen ingesloten. Deze plaats, wel versterkt zijnde, zou geheel Beijeren bestreken hebben. Het Hof van Munchen ontvouwde aan zijne bondgenooten de gevaren, die het dreigden; en de oever van de Inn werd niet uitgewisseld. - Doch laten wij tot de landbeschrijving terugkeeren.

(Het slot hierna.)







{==260==} {>>pagina-aanduiding<<}

Uitnoodiging aan alle beminnaars der vaderlandsche letterkunde, ter mededeeling van minbekende bijzonderheden omtrent Hendrik Laurenszoon Spiegel.

Aan de Heeren Schrijvers der Vaderlandsche Letteroefeningen.

Wel Edele Heeren!

In het afgeloopen Wintersaizoen, ter gelegenheid van eene der Openbare Vergaderingen van de Leydsche Afdeeling der Maatschappij van Fraaije Kunsten en Wetenschappen, hield ik eene Voorlezing over den bij uitstek verdienstelijken Vaderlandschen Dichter hendrik laurenszoon spiegel. Ik werd door eenige Vrienden aangezocht, om het daartoe door mij vervaardigde stuk door den druk gemeen te maken, te meer alzoo mijn arbeid te verre was uitgeloopen, dan dat ik alles tot die Voorlezing had kunnen bezigen. Ik besloot, aan dit aanzoek gehoor te geven; immers bijaldien ik door de bijdragen van Kunstvrienden mogt worden in staat gesteld, om eene of andere belangrijke en minbekende bijzonderheid omtrent dezen allezins achtenswaardigen Mensch en Dichter mede te deelen.
Men herinnerde mij aan den Brief, door onzen werkzamen en kundigen Landgenoot Mr. j. scheltema aan Uwel Ed. toegezonden, omtrent zijne schoone Redevoering over anna en maria tesselschade, de Dochters van roemer visscher, in Uw geacht Maandwerk, No. IV voor 1808, geplaatst; en hoezeer ik mij en de vrucht van mijnen arbeid met dien Verdienstelijken en zijn uitmuntend Werk niet mag vergelijken, vleije ik mij, dat Uwel Ed. wel zullen gelieven te ondersteunen de pogingen van eenen beminnaar der Vaderlandsche Letterkunde, om onzen Nederlandschen ennius meer algemeen bekend te maken.
Ik heb, in hetgene ik omtrent spiegel te boek stelde, getracht zijn leven kortelijk te schetsen; het waarlijk schoone in zijn dicht en ondicht, met aanwijzing van eenige zijner gebreken, aan te toonen; sluitende met een

{==261==} {>>pagina-aanduiding<<}
onderzoek, hoe en tot welk einde wij zijne uitmuntende lettervruchten best kunnen gebruiken.
Van zijne gedrukte werken heb ik onder het oog gehad de uitgave van 1615 in 8vo. bij corn. dirksz. kool, die bij wetstein van 1694, en de zeer vermeerderde, door den dichtlievenden vlaming bezorgd. De eerste druk in 16o, mede bij corn. dirksz. kool in den jare 1614 uitgegeven, konde ik tot hiertoe niet bekomen.
De Tweespraak der Nederlandsche Letterkunde en andere stukken, door spiegel vervaardigd en op naam der Rethorijkkamer in Liefde bloeijende in 't licht gekomen, alsmede de Gedichten achter roemer visscher's Brabbeling gedrukt, heb ik ter hand. Ook ben ik, door de gulle mededeeling van een' mijner Vrienden, in staat gesteld, om den eigenhandigen brief van spiegel aan Professor paauw, over den Hertspiegel, te vergelijken met dien, in de uitgave van vlaming gedrukt. Dan zeker zijn er nog vele brieven van belangrijken inhoud door en aan hem geschreven, en zeer vele omtrent hem tusschen zijne geleerde tijdgenooten gewisseld; hiervan eenige te ontdekken, zoude mij bijzonder aangenaam zijn, en buiten tegenspraak licht verspreiden over het nog duistere in de Levensgeschiedenis van mijnen Held. Immers, die onder de gedrukte Latijnsche brieven van lipsius, welke aan hem gerigt zijn, doen dit vermoeden.
Waarom spiegel en zoo vele verstandige Roomschgezinden van zijnen tijd juist naar Alkmaar verhuisden, is mij nog raadselachtig; en wat er van zijne kinderen geworden zij, weet ik niet. Mij is wel bekend, dat onze Dichter een beminnaar en voorstander van Teeken- en Schilderkunst was; dan stukken, door hem vervaardigd, zag ik nimmer, en heb nog niet kunnen ontdekken, of er van hem voorhanden zijn.
Om deze redenen neem ik mijne toevlugt tot Uwel Ed., ten einde, door uw Tijdschrift, alle Beminnaars der Vaderlandsche Letterkunde vriendelijk uit te noodigen, om mij mede te deelen hetgeen zij tot mijn oogmerk (spiegel en al wat hem aanging zoo veel mogelijk geheel te doen kennen) van eenig belang zullen oordeelen. Alles zal mij hartelijk welkom zijn; omtrent groote mannen is niets onverschillig. Ik zal van het ingezondene spoedig gebruik maken, en den inzenderen altoos mijnen welmeenenden dank betuigen.
Het zal niet onnut zijn hierbij te herinneren, dat

{==262==} {>>pagina-aanduiding<<}
spiegel zijne gedichten gewoonlijk teekende met de spreuk Dueght verhueght, en waarschijnlijk ook wel eens met Elck 't syn.
Mijn voornemen is tot 1 September dezes jaars te wachten met mijne Verhandeling ter perse te geven.
Ik beveel mij en mijn werk ook bijzonder, Wel Ed. Heeren! in uwe bescherming, en heb de eer mij met hoogachting te noemen

Uwel Ed. Dienstv. Dienaar

van der aa.

Leyden d. 11 van Bloeimaand 1809.

Mijn Adres is:

Mr. p.j.b.c. van der aa.
Advocaat te Leyden.

Loretto!

Indien iemand lust hebbe, om te zien en te hooren, hoe fraai een groot Volk schildere en zinge, nadat het klein is geworden, dien raad ik, naar Rome te reizen, en wel door Loretto, indien hij spoedig wil geschoren worden, of een liefhebber van fraaije Rozekransen is; zulke gedienstige Baardscheerders en zulke aardige Rozekransverkoopsters, als aldaar zijn, ontmoet men, voor zoo veel ik weet, in eenen anderen oord der wereld niet. Gaarne hebben deze met vreemdelingen te doen, en geven hare beste waren tot een billijken prijs; gene weten bij voorraad, eer zij den reiziger zien, dat hij een langen baard heeft, en staan reeds, met het scheerbekken in de hand, in de deur van hunnen scheerwinkel, terwijl hij de stadspoort binnen treedt. Maar alwie vooraf gaarne zijn ontbijt neemt, hetgene in het bijzonder van Ketters, die te voet aankomen, het geval zijn kan, moet eenige koude koekjes in den zak hebben, en buiten de stad, onder eenen olmboom zittende, zich ontnuchteren; dan gaat hij ter stad, en bereikt voorzeker niet ongeschoren en onberozekranst de eerste Osteria (Herberg.) Zoo ging het mij.
‘Het zal in een oogenblik gedaan zijn, Heer Graaf!’ zeide straks, van de eene zijde der straat, een Baardscheerder tot mijne kin, terwijl hij, het scheerbekken in de slinker, en het zeepkwastje in de regterhand houdende, over de straat voort-
{==263==} {>>pagina-aanduiding<<}
trad; doch ik kon hem niet antwoorden, omdat mij te gelijk van den anderen kant een aardig Meisje uit eenen winkel vraagde, of ik voorzien ware? Omdat ik niet wist, wat zij meende, antwoordde ik bij ongeluk: ‘Zoo tamelijk!’ - Zij zweeg, en ik vervolgde mijnen weg; doch ik had slechts twee schreden gedaan, of: ‘Laat ik u dienen, Signor!’ riep mij haar buurman toe, die ook een Baardscheerder was.
‘Wonen er nog velen uwer ambtsbroederen van hier tot aan de eerste herberg?’ - ‘Wel vijftig; maar ik scheer goed.’ Het beviel mij, dat hij niet zeide, best van allen; en ik liet mij scheren. Onder de Operatie verhaalde hij mij, dat ik reeds de tweede Engelsche Heer was, welken hij het geluk had dien dag te bedienen; de eerste was even zulk een fraai Man geweest als ik, en had hem - vier Paoli gegeven. ‘Hij kan wel zeven achtste fraaijer geweest zijn dan ik,’ zeide ik; ‘maar scheer mij ter dege schoon, opdat uwe vijftig ambtsbroeders kunnen zien, wat er gebeurd zij. Ik wilde, indien het mogelijk ware, van daag maar eenmaal geschoren worden.’
Hij was weldra gereed, en ik vernam in zijnen spiegel, dat ik er nu ten minste drie dagen jonger uitzag dan voorheen, en driemaal gladder dan voor tien minuten. Wel voldaan over mijn gelaat, en in de stoute hoop, dat allen, die mij zagen, het insgelijks zijn zouden, trad ik nu met opgerigten hoofde wederom op de straat. Eenige schreden verder zag ik een tweeden winkel, met wijd openstaande, fraai beschilderde deuren; alle de Rozekransen, die tot een uithangbord dienden, waren zoo kunstig ter voordeeligste zamenwerkinge harer onderscheidene kleuren door elkander gevlochten, de glazen paarlen onder groene en bleekroode strikken zoo aardig half verborgen, dat zij, van de straat gezien, echte steenen schenen te zijn. Hoewel ik nu uit de prijslijst: het dozijn zes Paoli, die in vergulden letteren daar boven slikkerde, wel begreep, dat hare echtheid slechts een Optisch bedrog was, bleef ik evenwel, zonder er aan te denken, een weinig staan, om den fraaijen winkel te bekijken. Favorisca, Signore! riep mij de winkelierster met eene zoo vriendelijke, innemende stemme toe, dat ik, al hadde ik geen Italiaansch verstaan, terstond had moeten begrijpen, dat Favorisca zoo veel beteekent als: Kom binnen!
In het algemeen moet men de Italiaansche Dames de eere geven, dat zij de metaphorische uitdrukkingen harer bevallige tale met zoo gelukkige gebaren weten te doen gepaard gaan, dat zij in haren mond eene eigenlijke beteekenis bekomen: weshalve ik eenen vreemdeling rade, meer haar aan te zien, dan naar haar te hooren, indien hij haar niet verkeerd verstaan wil. - Deze aanmerking maakte ik bij mij zelven, terwijl ik op de noodiging der Rozekransverkoopster mij boog, op

{==264==} {>>pagina-aanduiding<<}
de zes Paoli het dozijn nogmaals het oog liet vallen, en, van gedachten zijnde dat het een spotprijs was, besloot ik echter, uit overgroote zuinigheid, niet een geheel dozijn, maar slechts een enkelen Rozekrans te koopen, die, naar mijne berekening, in de gaauwigheid gedaan, slechts een halve Paoli zoude kosten, en trad binnen.
Straks stalde de Signora al haar moois uit, even alsof zij dacht dat ik haren geheelen winkel zoude ledig koopen. Bijkans schaamde ik mij, haar te bekennen, hoe gering mijne behoefte ware. Intusschen bekeek ik hare meeste waren, en vond alles, op zichzelve beschouwd, beneden de verwachting, welke het aanzien van het geheel van buiten mij had doen opvatten. Eindelijk zeide ik, eenigzins verlegen: ‘Ik sta verbaasd, Signora! maar ik heb er maar één noodig, om tot aan de naaste Osteria een Ave ...’
‘Maar één? - Ik verkoop niet gaarne bij het stuk; gij moest ten minste een dozijn nemen. Geloof mij, Mijnheer! in Duitschland maakt men zulke fraaije ...’
‘A propos! hoe weet gij dat ik een Duitscher ben?’
‘ô! Dat zag ik reeds toen gij de poort binnen kwaamt. Gij bekeekt die eerst van alle zijden, eer gij verder gingt.’
‘En dat doen de Duitschers alleen?’
‘Ja,’ zeide zij: ‘uwe landslieden vertoeven altijd een weinig bij den ingang; en dit is de reden, dat men gemeenlijk lang te voren hen ziet komen, eer zij er zijn. De Franschen, daarentegen, zien reeds van verre door de poort in de stad, omdat het hun alleen om de inwoners en het vermaak, welk zij bij ons hebben te verwachten, te doen is. De Engelschen rijden met Extrapost slapende door, omdat zij den wil naar Rome hebben, en niet gaarne onderweg zich ophouden.’
Mij dacht dat er iets Allegorisch in die woorden was. Terwijl ik de beteekenis van dezelve op haar gelaat zocht te lezen, had zij mij gelukkiglijk twee dozijnen Rozekransen in de hand gestopt, en, in de verstrooijing, in welke ik bij dergelijke gelaatkundige lezingen ligtelijk verval, stak ik ze in mijn zak. Eerst toen ik affcheid wilde nemen, bemerkte ik mijne overijling. ‘Het Meisje heeft door hare Allegorie, even als de Franschen door de poort, in mijne beurs gezien,’ dacht ik, paste twaalf Paoli, en ging heen.
Het speet mij, dat ik aan het zuinig oogmerk, waatmede ik in den winkel was getreden, niet getrouw was gebleven. Wat zoude ik Ketter met zoo vele Rozekransen doen? Om evenwel niet wederom ingeroepen en tot nieuwe onnoodige onkosten verleid te worden, nam ik in iedere hand de helft der ontzettende ware, en riep ze uit, alsof ik ze om te

{==265==} {>>pagina-aanduiding<<}
verkoopen ronddroeg. Zoo bereikte ik, zonder verdere aanvechting, de Osteria, welke mij eene welkome stilte beloofde. De waard, een klein vriendelijk man, ontmoette mij. Ik vraagde hem, of er iets om te ontbijten te bekomen ware? ‘Hij en zijn geheel huis waren tot mijnen dienst,’ was het antwoord. Ik verzocht slechts om een weinig schapevleesch. Hij herinnerde mij, dat het heden vastendag was, en ik bemerkte welhaast, dat hij en zijn geheel huis niet veel tot mijn ontbijt konden bezorgen. Zijn geheele voorraad bepaalde zich tot brood en wijn; nogtans waren beiden goed, en ik bad de ondervinding, dat eenvoudige spijze den hongerigen zeer lekker smaakt.
Nadat ik mijn sober ontbijt had genuttigd, was mijne verbeelding bij uitstekendheid à son aise. Het schoone Loretto, alwaar ik met eene ledige maag niets anders had gezien dan huizen, die geene herbergen waren, en menschen, die door hunne dringende aanbiedingen mij hinderden om die behoefte terstond te bevredigen, vertoonde zich nu in een gansch ander licht. De lengte der straat van de poort tot aan de Osteria had ik vergeten, en herinnerde mij nu nog maar alleen hare breedte en het fraai plaveisel. Aan de groote huizen zag ik nu niet meer het mangel van uithangborden, maar alleen hunne voortreffelijke bouworde. De twaalf Paoli, welke mij mijn onvrijwillige Rozekranshandel had gekost, waren vergeten, en ik dacht nu nog maar alleen aan het vriendelijk Favorisca der winkelierster, en aan de bemoedigende vriendelijkheid, waarmede zij mij hare waren aanbood. ‘De Baardscheerder,’ zeide ik, terwijl ik aan mijne kin voelde, ‘had toch eene zachte hand, en ik ben allerliefst geschoren.’ Thans viel mij ook in, dat een knap Reiziger niet naar Loretto gaat, alleen om aldaar te ontbijten, maar dat hij voor alle dingen bij de wereldberoemde Madonna zijn bezoek moet afleggen. Ik vraagde mijnen waard, of zij thans zigtbaar ware? - ‘Wat?’ riep hij zeer verwonderd uit: ‘zijt gij er nog niet geweest? Dit plagt immers voor een goed Christen hier altijd het eerste werk te zijn.’ - ‘In allen gevalle evenwel het derde,’ zeide ik: ‘want eerst toch moet hij zich laten scheren en Rozekransen koopen. Voor mij evenwel is 't het vierde, om reden dat ik, onder ons gezegd, zoo lang ik honger heb, slechts een middelmatig Christen ben.’ Hij beduidde mij den weg, en ik vertrok.
Nadien ik van de markt en niet van de poort kwam, werd ik door geene Winkelierster of Baardscheerder opgehouden; zij wisten wel, dat ik in deze Wonderstad niet zoo diep konde zijn doorgedrongen, zonder mijn Entrée betaald te hebben. Toen ik de fraaije koperen deur des heiligsten tempels der heiligste Jonkvrouwe zag, haalde ik mijn zakboekje uit, om eenige aanmerkingen over het metaal, nevens de on-
{==266==} {>>pagina-aanduiding<<}
derscheidene gebruiken, waartoe de Ouden het deden dienen, over de dikte, lengte en breedte der deur, alsmede over de bouwkundige evenredigheden der kerke, op te teekenen. Daarover schrijst gij dan, zeide ik tot mijzelven, nadat gij in Duitschland zijt teruggekeerd, twee of drie boekdeeltjes, haalt eenige dozijnen plaatsen uit Latijnsche ongewijde Schrijvers aan, waarin van metaal wordt gesproken, als, bij voorbeeld:

Illi robur et aes triplex, &c. 

en

- murus aheneus esto -; 

laat u, daar gij, helaas! niet veel Grieksch verstaat, door den Heer W-f, of door den Heer W-e, die even geleerd is, in homerus en pindarus dergelijke plaatsen aanwijzen, schrijst dezelve insgelijks af, voorziet elk derzelven met eene korte oordeelkundige verklaring over de verschillende lezingen, en zoekt te Leipzig eenen Drukker. Maar ik moet, vervolgde ik, terwijl ik, met mijn zakboekje in de hand, de breedte der deur met mijne voeten begon te meten, voor mijn Werk eene korte Voorrede schrijven, waarin ik met weinige woorden de geschiedenis mijner bouwkundige teekening en de aanleiding tot mijne tegenwoordige reis verhaal, en het aan zijne Majesteit die -, of aan zijne Majesteit die -, opdragen. Dan ontvang ik, behalve het kopijgeld, nog eene gouden doos, of word Lid van een geleerd Genootschap in P -.
Hier werd ik door eene oude Zondares, die met een Rozekrans biddende, of liever prevelende, in de kerk ging, in mijne alleenspraak en metingen gestoord, terwijl zij mij, door middel van het verband der denkbeelden van het kontrast, der jonge vrouw herinnerde, welke de twee dozijn Rozekransen aan mij verkocht, en de zinnebeeldige karakterschets der drie meest reizende Natien van Europa op den koop had toegegeven. Zoo dra ik haar zag, riep ik uit: ‘Ik wil haar toonen, dat wij Duitschers, indien wij slechts willen, ook spoed kunnen maken,’ en stapte zoo trotsch en driftig ter kerke in, als een Lord, die er slechts gekomen is om er geweest te zijn. Daarvoor hield mij dan ook in de daad een Pater, omdat ik had vergeten den hoed af te nemen, hoewel men thans de Vesper zong. Hij naderde mij met zeer beleefde gebaren, en berigtte mij, terwijl ik mij wilde nederzetten, dat, indien ik nog een kwartier uurs wilde wachten, ik de Gezegende zelve van nabij en ongesluijerd zoude kunnen zien; hij zoude de eer hebben, haar mij te toonen. - Vreemd is het, dat, hoe lomper een reiziger zich gedraagt, de eenvoudige lieden hem des te beleefder behandelen; zij schijnen uit zijne onbeschaafdheid tot zijnen hoogen rang te besluiten.

{==267==} {>>pagina-aanduiding<<}

Maar hebben dan de Franschen uwe wonderwerkende Madonna niet naar Parijs gezonden? vraagde ik met verwondering. Thans bragt hij den duim van de regterhand aan zijne kin, en gaf een zacht geluid, terwijl hij met den vinger achterwaarts over den schouder wees. Deze pantomime beduidde: ‘Wij bebben haar vervoerd.’ - ‘Hoe zoo?’ vraagde ik. - ‘Toen wij bemerkten, wat de Franschen met het heilige Huis voorhadden, verstaken wij de ware Madonna, die van hout is, en plaatsten eene zilveren in hare Nis. Hoe slim zij ook anders zijn, lieten zij zich echter bedotten, en zonden de ondergestokene naar Frankrijk. Wij waren nog al steeds beducht, dat zij toevallig het vroom bedrog zouden ontdekken, en dan willen ruilen -’
‘Daarom al evenwel moogt gij gerust slapen,’ zeide ik tot zijne vertroosting: ‘de houten Jonkvrouwen zijn in Frankrijk in geene hooge eere, hoewel zij, over het geheel genomen, alleen de echte zijn. - Maar wat zijn dat dan voor menschen, Heer Pater, die op de knieën rondom de Santa Casa kruipen, en daarbij zoo fraai zingen?’
‘Het zijn pellegrims en boetelingen, die, door berouw en gemoedsangst gefolterd, meestal honderd mijlen verre weg komen, om de voorspraak onzer Madonna bij haren Goddelijken Zoon te verwerven. Dieven en Moordenaars, zelfs Kerkroovers, keeren van dit Altaar ontzondigd en in het gemoed bevredigd naar hun huis.’
‘Het geeft mij een groot denkbeeld van uwe Regering,’ zeide ik, ‘dat zij zoo verstandig is, om aan God zelven de handhaving van de Policie en Justitie over te laten: want Hij ziet in het hart, en laat zich niet misleiden. Bij ons raakt een arme Zondaar in de grootste verlegenheid, wanneer hij slechts éénen moord gedaan heeft, omdat de wereldlijke Justitie den Hemelschen Regter vermetel genoeg vooruitloopt. Zelden oogsten bij ons de ongelukkige Kwaaddoeners de vruchten van het opregtste berouw vroeger dan in het Paradijs, daar onze Regtbanken hen laten henen gaan. Daardoor benemen zij hun de gelegenheid, de wereld voor ééne booze daad door vele goede schadeloos te stellen, die zij waarschijnlijk anders nog verrigten zouden; daardoor berooven zij moedwillig het vrome publiek van den stichtelijken aanblik veler boetvaardigen, die wel daarom zoo aandachtig aldaar knielen en zuchten, omdat zij niet voor de eerstemaal hier zijn. - God zegene de zachte, menschlievende Regering van den Paus en den Koning van Napels, en verlichte de onze!’
Mijn geleider gaf door een vriendelijk knikken zijne toestemming aan mijne aanmerking, en ondersteunde mijn schietgebed door een hartelijk Amen. Intusschen was de Gods-
{==268==} {>>pagina-aanduiding<<}
dienstoefening geëindigd, en wij traden naar den tempel in den tempel, of het heilige huis, hetwelk den Engelen tot een Luchtbol had gediend, om de Madonna uit Palestina naar Loretto over te voeren, gelijk in alle talen, welke Christelijke tongen spreken, in tafelen, rondom in de Kerk opgehangen, uitdrukkelijk staat te lezen. Voor mij was de geschiedenis in een scheikundigen zin bijzonder opmerkelijk: want, de zwaarte des gebouws in aanmerking zijnde genomen, kan het door middel van het Gaz, waarvan blanchard tot zijne Luchtreizen zich bediende, wel niet vlot zijn geworden.
Wij stonden voor de deur van het heiligdom, die ook van metaal was, en mij insgelijks - doch ditmaal niet op eenen nationalen grond - merkwaardig voorkwam. Er hing, namelijk, aan dezelve een groot metalen Christusbeeld, zonder neus. Daarover verwonderd, vraagde ik den Monnik naar de oorzaak dezer afwijkinge van de waarheid der Geschiedenisse. Hij verzekerde mij, dat dit Christushoofd een zoo fraaijen neus gehad had, als er ooit een door rafaël was geschilderd; doch daar elkeen, die knielende om het Altaar kroop, als hij hier voorbij kwam, hem plagt te kussen, was hem algaande weg de neus afgekust. ‘Uit deze bijzonderheid,’ voegde hij er nevens, ‘kunt gij de vermaardheid en heiligheid der Madonna van Loretto opmaken.’ Dat deed ik dan ook, en te gelijk de menigte boosdoeners, die zich door hare voorbede ontzondigd hadden! Tot dit besluit vond ik in het diepe kniespoor, welk in den steenen grond rondom het Koor liep, eene voldoende aanleiding.
Eene heilige ontroering rilde mij door de leden, toen eindelijk mijn leidsman, zich kruisende, den sleutel in de deur stak, en, in eene houding van den diepsten eerbied, dezelve opende. Naauwelijks had ik moeds genoeg om hem te volgen; doch hij wenkte mij bemoedigend toe, en ik ging naar binnen.

De dikke wierookdamp omnevelde mijne oogen, 
En 't hoog altaar stond in dien heil'gen walm gehuld; 
Door 't statig koorgewelf drong juichend naar den hoogen 
Een hemelmelodij, die hart en oor vervult. 
 
Door rozen, zoet van geur, scheen sterrenglans te beven 
Van gouden luchters, elk gedekt met slikk'rend licht, 
En, in dien hellen gloed door duisternis omgeven, 
Was 't enkel schemering, waar ik mijn treden rigt. 
 
De weidsche tempelpracht, aan statige ernst geklonken, 
Bevangt mijn kettersch hart, doet mij besluit'loos staan... 
Ik sidder... beef... kniel neêr, en roep, in 't stof gezonken, 
Ai mij! vergeef! genaê! 'k wil regtgeloovig zijn. 


{==269==} {>>pagina-aanduiding<<}

Mijne Geloofsgenooten zullen mij deze kortstondige verrukking wel vergeven; het is eenen geheel anderen Dichter, dan ik ben, eveneens, of nog erger, vergaan; ik kreeg toch eindelijk mijn verstand weder terug.
Een tijdlang lag ik intusschen nog op de knieën, en mijne verrukking klom tot ijlhoofdigheid. Ware mijn Monnik even zoo goed een Zielkundige als Katholijk geweest, hij zoude mij, in deze gemoedsgesteldheid, even als de Engel den Profeet, aangepakt, en mij hals over hoofd, wel niet in den Leeuwenkuil, maar in den schoot der alleen zaligmakende Kerk geworpen hebben. Wat zoude ik er tegen hebben kunnen doen? Alle de Goddelijke gestalten, welke rafaëls Genius schiep, zweefden in dit oogenblik voor mijne betooverde oogen; van elke derzelven ontleende mijne verbeelding de schoonste trekken, en vervaardigde daaruit een beeld, hetwelk mijne ziel aanbad. Zulk een beeld verwachtte ik achter het gordijn, welk de Nis der Madonna voor mijne oogen verbergde. Mijn verlangen, om de Goddelijke van aangezigt tot aangezigt te aanschouwen, werd onwederstaanbaar; nog al knielende, riep ik mijnen leidsman toe:

Ach! laat mij langer niet 
In 't pijnigendst verdriet! 
Dat ik de Lieve Vrouwe 
Toch van nabij aanschouwe! 
 
De sluijer rolle omhoog, 
Dat mijn onwaardig oog 
Die Heilige ontmoete, 
En haar mijn tong begroete! 
 
De sluijer rolle omhoog, 
Dat mijn verlangend oog 
Haar blik niet langer derve. 
Ik reikhals, 'k zwijm, ik sterve! 

Dit, echter, had nog geen gevaar; maar de heilige Jonkvrouwe - die wel eene goddelijke Vrouw, maar toch altijd eene Vrouw is - konde wel, gelijk de meesten harer sterfelijke Zusters, zulk eene vertwijfelde verklaring in den mond eenes nieuwen aanbidders bedenkelijk vinden. Het zij uit eene zachtaardigheid, haar geslacht eigen, of uit vreeze dat hare onverbiddelijkheid mij het leven mogt kosten, zij gaf haren ouden dienaar, den Monnik, eenen wenk, om mijn smeeken te verhooren, en den Proselijt hare geheele Goddelijkheid te vertoonen. Het gordijn werd weggeschoven:

{==270==} {>>pagina-aanduiding<<}


Daar stond een Pop, van schoon beroofd, 
Met houten lijf, met wassen hoofd, 
Met mislijk rood besmeerde wangen, 
En rijk met klatergoud omhangen. 
 
Mijn lieve schepsel! sprak ik 't aan, 
Al hebt gij wonder veel gedaan, 
Ik kan aan u niets Godlijks vinden, 
Ja weet mijn lach naauw in te binden. 
 
Ach laas! ik zie te laat den schijn. 
De mensch moet slechts geloovig zijn. 
Wie zou toch onderzoek vertrouwen? 
Gelooven moet men, niet aanschouwen! 


De wél betaald gezette schout.

Eene Anekdote.

In een Dorp in een der Departementen van Frankrijk werd de goede Gemeente (gelijk vóór de Omwenteling aldaar niet zelden het geval was) geplaagd van een' knevelachtigen Schout, wiens schraapzucht alleen konde geëvenaard worden door zijne ongevoeligheid. Alle de gewone en buitengewone middelen van afpersing waren in werking, en werden met de onverbiddelijkste gestrengheid gehandhaafd. Dan, de Gierigheid is vindingrijk, en steeds op nieuwe onregtvaardigheid bedacht. Zoo kwam deze Schout eindelijk op den inval, om eene geheel bijzondere jaarlijksche belasting te heffen van het neringof winkeldoend gedeelte zijner verarmde Dorpelingen. Hoe juichte reeds zijne schraapzucht zijner schranderheid toe! Van elk Uithangbord werd, in naam der H. Justitie, op staanden voet, een duchtig Patent geheven. Wanneer de Handhaver des Regts eene onregtvaardigheid begaat, wordt hij dubbel strafwaardig, daar hij, als 't ware, de Geregtigheid zelve bezoedelt, en tegen de Menschheid zich vergrijpt. - Zuchtende haalde nu wel menig oud en onvermogend moedertje haar wel schier onkenbaar geworden, maar juist daardoor voor verre klanten te kenbaarder bordje in; maar vele anderen, de kracht der gewoonte en des vooroordeels kennende, of wel zelve onder derzelver invloed staande, duchtten verloop des bedrijfs, en voldeden des, al morrende of zuchtende, alweder aan dezen onredelijken eisch. Een Schilder, evenwel, van een' luimigen geest, gelijk vele lieden van zijn beroep, werd dermate door deze nieuwe kne-
{==271==} {>>pagina-aanduiding<<}
velarij tot wraak gepord, dat hij, in de hitte des toorns, zijn Uithangbord afnam, fluks weder ophing, en der gapende menigte deze woorden lezen deed: Au borgne qui prend; waarboven de maar al te kenbare eenoogige Schout geschilderd stond, de gevorderde Belasting ontvangende van den Schilder zelven. 's Mans satyrieke geest had daarenboven de koddigste karrikatuur van eenen Vrek voor elken bewoner aanschouwelijk gemaakt in het
beeld van zijnen Schout. Woedende om dezen hoon, en geenen steun kunnende vinden bij de Leden der Dorpsregeringe, begaf zich Deze, door drift verblind, ijllings naar het naburige Distrikts-geregt; dan tot zijne schade en beschaming: want, onder eene gevoelige correctie, werd hem bevolen, onmiddellijk dezen drukkenden Ophef weder in te trekken; den Schilder tevens, ook zijn Uithangbord te veranderen. Gehoorzaam aan dit hoog bevel, nam de snaaksche Vent hetzelve af, maar hing het aanstonds weder op .... dezelfde schilderij! - alleen het geld was nu weder in des Schilders handen overgegaan, slechts ééne letter uitgewischt, en men las: Au borgne qui rend! -

Anekdote van den kardinaal De Richelieu.

De volgende bijzonderheid wegens den Kardinaal de richelieu, in de Gedenkschriften, hem betreffende, niet voorhanden, kan een denkbeeld geven van het ontzag, waarin hij de zulken wist te houden, over welke hij iets te zeggen had.
Gedurende zijn verblijf te Rueil had hij de gewoonte, om bestendig op het middaguur de Mis te vieren; niets anders, dan zaken van de dringendste aangelegenheid, was in staat om hierin verandering te maken. Op zekeren dag wachtte, naar gewoonte, een Kapucijner Monnik, dat de klok luidde om hem ter volvoeringe van zijnen post te roepen. De klok slaat twaalf. Eenige Hovelingen, bezig met het te lijve slaan van eene lekkere pastei, vermaakten zich met den goeden Geestelijke uit te noodigen om deel te nemen aan het ontbijt, voor hun gereed gemaakt. Zediglijk verontschuldigde zich de Monnik. Intusschen slaat het kwartier, en welhaast half een; van nieuws wordt de noodiging herhaald. De goede Geestelijke begint te gelooven, dat zijne Eminentie de Mis niet zal hooren, en is ongelukkig genoeg om onder de uitnoodiging te bezwijken; hij waagt het, den vleugel van een patrijs, hem voorgelegd, aan te nemen.
Naauwelijks heeft hij den lekkeren brok georberd, of de verwenschte klok laat zich hooren. Ontsteld van zijne on-
{==272==} {>>pagina-aanduiding<<}
voorzigtigheid, laat hij het bord uit zijne bevende hand vallen. Een der Hovelingen, medelijden hebbende met zijnen schrik, gaf hem zijn leedwezen te kennen, en vraagde hem, wat hij doen zoude. De Geestelijke, zich een oogenblik bedacht hebbende, sprak op een onbedeesden toon: ‘Mijne Heeren! ik verzoek dat gij de zaak geheim houdt; mijn besluit is genomen: ik zal de Mis vieren: ik heb liever met God dan met zijne Eminentie te doen.’

De voorzigtige en welgelukte aanbeveling.

De Graaf de grammont was een zeer bemind Hoveling van Koning lodewijk den XIV, ter oorzake van diens geestigheid en hoffelijke zeden. Op een tijd dat zijne Majesteit over eenige Bisdommen zou beschikken, wilde hij tot een derzelven gaarne zijnen Neef, den Abbé de feuquiere, bevorderd zien, en deed den Koning deze voordragt: ‘Sire! ik heb altoos gedacht, dat de Abbé de feuquiere een Man was van die bekwaamheden en zoodanig een gedrag, dat uwe Majesteit niet zou nagelaten hebben om hem te denken: maar zij schijnt hem vergeten te hebben; waarom ik overhel om een min gunstig gevoelen van hem te koesteren. Uwe Majesteit zal mij daarom wel willen toestaan, indien hij op de laatste benoeming van Bisschoppen mogt vergeten wezen, hem ergens in een Seminarie te doen opsluiten.’ - De Koning begreep den wenk, en de Abbé werd, te dier zelfde benoeminge, bevorderd tot een aanzienlijk Bisdom.


{==273==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Verhandeling over het spraakvermogen met betrekking tot den redenaar; door Mr. L. Ingenhousz, te Breda.

(Vervolg van bl. 252.)

De welluidende en gevoelvolle Spraak, die, gelijk de Toonkunde, de ziel op eene aangename wijze streelt, en bij gevolg eene overeenstemming van onderscheidene toonen of harmonie schijnt te bevatten, kan tot twee stukken gebragt worden.
Zij bestaat, 1o. in een zeker maatgeluid of gepasten toon der woorden of lettergrepen; 2o. in den hartstogtelijken toon, of den toon der dadelijke aandoening der ziel.
Wat het eerste betreft, dat is den juisten toon, waarop ieder woord, iedere lettergreep, naar den aard der zaken, moet worden uitgedrukt, de vaardigheid, om denzelven overal te kunnen bezigen, kan niet anders dan door eene aanhoudende oefening verkregen worden; want daar deszelfs onderscheiding alleen op eene fijne gewaarwording der ziel is berustende, en dit gevoel, even als andere zielsvermogens, door oefening gescherpt en verfijnd moet worden, spreekt het van zelf, dat er geene regels kunnen aan de hand gegeven worden, waaraan dezelve zou kunnen worden getoetst; en het gaat vast en zeker, dat hij, die eene innerlijke gewaarwording heeft van 't geen hij uitdrukt, altijd den juisten toon, die ter overreding noodzakelijk is, zal weten te bezigen.
's Menschen gewaarwordingen, bekend onder den naam van hartstogten, op waarheid en rede gegrond, zijn zeer gemakkelijk bij een ander over te brengen.

{==274==} {>>pagina-aanduiding<<}
De wijsheid van het Opperwezen schijnt hierin niet onduidelijk door te stralen; daar de gepaste uitdrukking derzelven zelfs den geringsten mensch van de uiterste noodzakelijkheid is: want hij kan hierdoor dadelijk en van zelf zijn lief en leed een ander doen gewaar worden, en deelneming en ondersteuning in dringende noodzakelijkheid verwachten. Dan, om dit doelwit te bereiken, is het hoogst noodig, dat dezelve ook werkelijk in den uitdrukker bespeurd worden; enkele woorden, zonder eigen gewaarwordingen, zijn zelden in staat om de hartstogten bij iemand te doen werken, al ware het dat eene voldoende reden voor dezelve aanwezig ware. De Bedelaar, die zijn ongelukkig lot op alle mogelijke wijzen aan den Rijken wil te kennen geven, om langs dien weg iets te zijner ondersteuning te erlangen, gebruikt hiertoe niet alleen bloote woorden, maar tracht den hoogstmogelijken graad van rouw en leedwezen te verbeelden, om die zelfde aandoening in zijnen evenmensch over te brengen. Indien 't dan waarheid zij opzigtelijk de hartstogten, dat dezelven werkelijk moeten verbeeld worden, wil men ze bij een ander verwekken, en geenszins de bloote klanken der woorden, zonder de juiste toonen te bezigen, dit kunnen uitwerken; dan is zulks nog veel noodzakelijker bij de andere fijner gewaarwordingen, die een Redenaar in de ziel van zijne toehoorders moet doen ontstaan, wil hij overreding te weeg brengen. Dezelve immers worden oneindig moeijelijker aan een ander medegedeeld, niet alleen, omdat zij in haren aard fijner, zachter, en diensvolgens min zigtbaar zijn, maar ook in zulk eene menigte en zoo snellijk op elkanderen volgende moeten vertoond worden, dat de volmaaktste en volledigste verbeelding alleen slechts in staat is, om dezelve in de ziel van den hoorder over te brengen.
Onder alle die menigte van verschillende toonen is er nogtans één, waarvan een juist denkbeeld kan gegeven worden, en die bekend is onder den naam van klemtoon of nadruk. Dezelve bestaat, zegt blair (*), in een sterker en voller klank der stem, waardoor wij onderscheidenlijk een woord, of de geaccenteerde lettergreep

{==275==} {>>pagina-aanduiding<<}
van een woord, uitspreken, om hierdoor een bijzonder gewigt op hetzelve te leggen, en deszelfs invloed op het overige van den zin aan te duiden. Gemelde Schrijver onderscheidt denzelven van de toonen; doch wij vermeenen hem in 't algemeen onder dezelve te kunnen rangschikken, daar hij, hoe men hem dan ook beschouwe, altijd als een nadrukkelijken of sterkeren toon moet worden aangemerkt, ter overreding en vermaak van den hoorder medewerkt, en uit eene zielsgewaarwording zijnen oorsprong schijnt te nemen. Deszelfs bijzondere eigenschap is, dat hij van iedereen gebezigd, en door een ieder in sommige gevallen duidelijk onderscheiden wordt; ja de Redenaar, die geen 't minste denkbeeld van eene overredende spraak schijnt aan den dag te leggen, zal echter dien toon dikwijls laten hooren. De reden hiervan is, dat hij in vele gevallen van de uiterste noodzakelijkheid is; en hij, aan wien dezelve geheel onbekend was, zou bijna nimmer verstaanbaar zijn. Deszelfs gewigt is door de voorbeelden, door blair daaromtrent bijgebragt, aan een ieder zoo duidelijk, dat het overbodig zoude zijn, hierover verder uit te weiden. Alleen merken wij aan, op hetgeen opgemelde Schrijver aldaar zegt, dat namelijk de oplettendheid, om de klem overal op hare regte plaats te leggen, is eene aanhoudende oefening van oordeel en gezond verstand, zulks alleen moet verstaan worden, wanneer de klemtoon, 't zij hij in zeker geval gebezigd worde of niet, echter den zin der woorden niet kan omkeeren of geheel onverstaanbaar maken, maar alleen dient, om de voordragt eenige duidelijkheid, bevalligheid en overreding bij te zetten; in zoodanig geval immers komt dat fijn zelfgevoel en geoefend oordeel te pas, om denzelven overal te kunnen bezigen; maar wanneer hij, verkeerd geplaatst, of geheel achtergelaten, de redenering te eenemaal onverstaanbaar maakt, of dezelve in eenen verkeerden zin zou doen opvatten, is het geringste gevoel en natuurlijk oordeel in staat om denzelven te
onderscheiden.
Schoon nu een geoefend oordeel alleen in staat is, om, in eene redevoering, overal den klemtoon, waar zulks behoort, te bezigen, kan men hieromtrent het navolgende, zoo niet als een vasten regel, ten minste als een leiddraad, aan de hand geven.
Wanneer verscheiden woorden te gelijk strekkende zijn

{==276==} {>>pagina-aanduiding<<}
om verscheiden aaneengeschakelde denkbeelden uit te drukken, dan bevindt zich onder die woorden altijd een, 't welk van meer beteekenis dan de anderen schijnt te zijn; dat is, meer dan de anderen schijnt toe te brengen, om den indruk der denkbeelden, door dezelven uitgedrukt, te doen gewaar worden, en 't welk daarenboven te kennen geeft, wat de aanleidende oorzaak schijnt te zijn, waarom de geheele gedachte aan een ander wordt medegedeeld. De voorbeelden, door blair aangehaald, zullen die stelling ophelderen.
In het uitspreken, namelijk, van de woorden des Zaligmakers tot zijnen Discipel: Verraadt gij den Zoon des menschen; in welken volzin de denkbeelden door geene punctueeringen of zinscheidingen gesplitst, of van elkanderen gescheiden, maar te zamen gebonden moeten worden uitgedrukt. Wanneer alsdan de waarde van den persoon des Zaligmakers den spreker voornamelijk voor den geest zweeft, dan volgt van zelf, dat de reden, waarom hij die uitdrukking doet, minder bestond in het schandelijke van het verraad, in het afgetrokkene en op zichzelve beschouwd, dan in het besef, dat hij schijnt te hebben van het karakter van den Zoon des menschen, aan wien zoodanig lot wedervoer; en de gevolgtrekking hiervan is, dat de klemtoon in dien volzin, wil hij juist geplaatst worden, alsdan alleen kan vallen op het woord Zoon; en hoewel de volgende woorden, des menschen, allernoodzakelijkst zijn, om zijn karakter en waardigheid te beteekenen, moet nogtans, om dezelven uit te drukken, geen klemtoon gebezigd worden, in de eerste plaats, omdat het woord Zoon in dien volzin meer schijnt toe te brengen om zijne eigenlijke hoedanigheid te leeren kennen, en in de tweede plaats, omdat, naar ons inzien, in iederen volzin, wanneer de denkbeelden door geene punctueeringen zijn vaneen gescheiden, maar één klemtoon kan te pas komen.
De Zaligmaker bij gevolg, de afschuwelijkheid van zulk een bedrijf aan zijnen Discipel willende voor oogen stellen, schijnt zulks door de woorden: Verraadt gij den Zoon des menschen, in dien zin uitgesproken, voornamelijk te doen, door hem de waarde van zijn karakter te doen gevoelen, en daarnaar de slechte handelwijs af te meten.
Onze stelling, dat onder verscheiden woorden, die, niettegenstaande zij verschillende denkbeelden op zich-
{==277==} {>>pagina-aanduiding<<}
zelven bevatten, echter door de aaneenschakeling te zamen maar ééne gedachte schijnen uit te drukken, altijd één aanwezig is, 't welk, van meer beteekenis dan de overige zijnde, den indruk dier denkbeelden voornamelijk doet gewaar worden, en diensvolgens de klemtoon op dat meer beteekenend woord moet geplaatst worden, schijnt hierop gegrond te zijn: Hij, die iemand zijne gedachten te kennen geeft, verlangt eene dadelijke overreding. Om zulks te bewerken, moet in de ziel van den hoorder het hoogst mogelijk gevoel worden overgebragt. Dezelve nu kan geen twee verschillende gewaarwordingen, op elkanderen volgende, zonder eene gepaste rust en werkeloosheid, in den vollen graad genieten, of zij maken elkanderen krachteloos; zij is dus maar voor ééne te gelijk vatbaar, zal dezelve in hare volle kracht werken.
Door middel van den klemtoon ontvangt de ziel die volle gewaarwording; en de andere woorden of lettergrepen, met dien nadruk niet wordende uitgesproken, wel verre van die volle gewaarwording te verzwakken, werken integendeel mede, om dezelve meer volkomen te maken: want daar zij denkbeelden uitdrukken, die met de hoofdgedachte in verband staan, en derzelver indruk oneindig zachter, en in aard en natuur niet geheel van de volle gewaarwording is verschillende, zoo volgt van zelf, dat de ziel in staat is om de volle gewaarwording te genieten, niettegenstaande zij te gelijk den indruk van de overige woorden des volzins ontvangen heeft. Het reeds aangehaalde voorbeeld kan dit wederom ophelderen en voor een ieder verstaanbaar maken. In het bekend gezegde van den Zaligmaker tot zijnen Discipel: Verraadt gij den Zoon des menschen, bevinden zich twee voorname onderwerpen, namelijk de leelijkheid van 't verraad, en daarentegen de waardigheid van den Zoon des menschen. Wanneer hij nu, om aan den Discipel de afschuwelijkheid van zijn bedrijf te beter te doen gevoelen, den klemtoon laat vallen, zoo wel op een der syllaben van 't woord Verraad, als op het woordje Zoon, dan zou de spreker, wel verre van zijn oogmerk hierdoor te bereiken, zijne uitdrukking, zoo niet onverstaanbaar, ten minste krachteloos maken. De gewaarwording van 't woordje Verraad, en die van 't woordje Zoon, als in velen opzigte van elkanderen

{==278==} {>>pagina-aanduiding<<}
verschillende, daar het eene woord het leelijke van zijn bedrijf, en het andere de waardigheid van den persoon, wien hetzelve wordt aangedaan, te kennen geeft, (en de betrekking, die zij met elkanderen hebben, alleen daarin bestaat, dat, hoe waardiger de Zoon des menschen is, hoe afschuwelijker het verraad moet beschouwd worden,) wanneer zij beide in den vollen graad op de ziel willen werken, zullen integendeel elkanders werking beletten. De indruk immers van het woord Verraad, in de ziel verwekt, kan in dien volzin door geene gepaste rust of werkeloosheid der ziele worden vernietigd, en dezelve is dus niet gestemd om nog eene gewaarwording in den vollen graad van het woord Zoon te ontvangen; en, bijaldien de klemtoon op dat woord geplaatst worde, is zijne geheele uitwerking, den indruk van het woord Verraad in ééns te vernietigen, voor en aleer de geheele gedachte is uitgedrukt, en zelfs geen indruk te maken.
Geheel anders is het gelegen, indien de klemtoon maar op het woordje Zoon alleen, of op eene der lettergrepen van het woord Verraad, worde geplaatst; want in dat geval krijgt de gewaarwording, door een der klemwoorden verwekt, hare volle werking, daar de indruk der overige woorden, alsdan oneindig zachter, de ziel niet buiten staat kan stellen, eene verschillende gewaarwording in den vollen graad te genieten.
Wanneer de woorden door eene zinscheiding van elkanderen zijn afgezonderd, en diensvolgens de denkbeelden niet te zamen vereenigd moeten worden uitgedrukt, wordt de gewaarwording, door 't klemwoord in de ziel verwekt, door eene korte verpoozing, die er na het bezigen van hetzelve moet plaats hebben, geheel afgebroken en vernietigd, en de ziel wordt dus in staat gesteld eenen nieuwen indruk te ontvangen. Wanneer de meergemelde woorden van den Zaligmaker: Verraadt gij den Zoon des menschen, door iets bij te voegen, twee van elkanderen gescheiden gedachten uitdrukken, en men zegt: 't Verraad, 't welk aan den Zoon des menschen werd gepleegd, dan kan op het woord Verraad de klemtoon vallen, omdat hetzelve in dit geval een op zich zelf staand denkbeeld uitdrukt, en de gewaarwording, door 't zelve in de ziel verwekt, door de korte verpoozing, die er op volgt, wordt vernietigd; en bijgevolg is de ziel wederom in staat gesteld, om den indruk van het klem-
{==279==} {>>pagina-aanduiding<<}
woord Zoon, in de volgende uitdrukking voorkomende, in zijne volle kracht gewaar te worden.
Eene andere zwarigheid is hier nog op te lossen. Wanneer, namelijk, de klemtoon moet vallen op een woord, 't welk uit meer dan ééne lettergreep bestaat, moet dan het geheele woord met dien nadruk worden uitgesproken, of moet de klemtoon alleen in eene enkele syllabe gebezigd worden? Zeker is het, dat hij nimmer op meer dan eene enkele lettergreep met uitwerking kan geplaatst woreen. De reden hiervan is, 1o. omdat twee nadrukkelijke toonen in één woord eene wanluidendheid zouden veroorzaken, die allen gemaakten indruk op ééns vernietigt; 2o. omdat de indruk in den vollen graad niet dan door eene zoo kort mogelijke werking kan plaats hebben, en altijd oneindig zwakker moet zijn, indien dezelve door den nadruk van twee op elkanderen volgende lettergrepen worde veroorzaakt. Maar nu is de vraag: op welke lettergreep moet hij geplaatst worden? Het antwoord is: op die lettergreep, waardoor voornamelijk de beteekenis van het woord wordt uitgedrukt; want gelijk zich in iederen zin een hoofdwoord bevindt, waarop, zoo als wij hebben aangetoond, den nadruk der stemme vallen moet, zoo ook is in ieder afzonderlijk woord, het zij enkelvoudig, het zij zamengesteld, eene hoofdlettergreep, waardoor de beteekenis van dat woord voornamelijk uitgedrukt en gewijzigd wordt; en op deze lettergreep ('t geen te regt door deskundigen als eene bijzondere fraaiheid onzer tale wordt aangemerkt) wil het Nederduitsch spraakgebruik, dat de klemtoon geplaatst worde.
Wij zullen alsnu overgaan tot het ontwikkelen van den hartstogtelijken toon, of den toon der dadelijke aandoening der ziele. Dezelve heeft, gelijk de benaming aanduidt, zijnen grondslag in een bepaalden hartstogt, dat is, in eene dier hevige zielsaandoeningen, die, hoewel vele in getal, echter aan een ieder door hare onderscheidene benamingen kenbaar zijn.
De hartstogtelijke toon, die zeer wel van de andere toonen eener redevoering te onderscheiden is, en sterk ter overreding van den hoorder medewerkt, wordt zelden bij een enkel woord alleen gebezigd, maar vindt zijne plaats bij verscheidene achtereenvolgende woorden, die allen medewerken om dien hartstogt volkomen aan

{==280==} {>>pagina-aanduiding<<}
te duiden, daar een enkel woord, om zulks te bewerken, zelden toereikend is.
De toon der uitdrukking, met opzigt tot de hartstogten, regelt zich naar den loop der gedachten, die bij den mensch, welke hierdoor wordt aangedaan, opkomen. Hij, die over eenig voorwerp in verwondering is, zal langzaam zijn in het opvatten der op elkanderen volgende denkbeelden, daar de ziel, door dien hartstogt als buiten zichzelve geraakt, die veerkracht niet schijnt te bezitten, om dezelve schielijk op elkanderen te laten volgen. De woorden bij gevolg, die zoodanigen hartstogt moeten uitdrukken of te kennen geven, kunnen niet schielijk op elkanderen volgen, maar moeten langzaam, het een achter het ander, worden uitgedrukt; en daar de denkbeelden in dien hartstogt, door 't verrukkende en buitengewone van het voorwerp, niet alleen langzaam zijn, maar tevens eene grootere werking der ziel schijnen te vereischen, zoo volgt hieruit teffens, dat de woorden door zware en plegtige toonen moeten worden uitgedrukt.
In de zachte vreugd daarentegen, die op eene aangename wijze de ziel aandoet, volgen de gedachten schielijk op elkanderen; de werking van dien hartstogt veroorzaakt in haar eene drift en beweging, en zij is alsdan niet gestemd om langzame denkbeelden te vormen; de woorden bij gevolg, die zoodanigen hartstogt in den spreker aanduiden, moeten met eene zachte drift en levendigheid, en bij gevolg in schielijk op elkanderen volgende toonen, worden uitgedrukt.
De gramschap, die eene hevige en ongeregelde aandoening in de ziel veroorzaakt, brengt dezelve buiten staat om geregelde denkbeelden te vormen; dezelve zijn alsdan kort, verward, en zoo schielijk op elkanderen volgende, dat de zeggenskracht niet toereikende is, om dezelve alle behoorlijk uit te drukken; en van hier, dat de woorden, in dien hartstogt uitgesproken, korte, hevige en schielijke toonen vereischen, en de stem daardoor dikwijls tot stamelen en stotteren overgaat.
Door de aandoening van droefheid worden de zielskrachten voornamelijk onderdrukt en hare werking benomen; de denkbeelden in dien hartstogt volgen niet alleen slepende op elkanderen, maar vinden, door hunne onaangename gewaarwording, bij aanhoudendheid eene

{==281==} {>>pagina-aanduiding<<}
tegenstribbeling; de ziel zal dezelve niet dan met moeite, en diensvolgens zonder het minste vuur en drift, omvatten; van hier, dat de woorden, welke dien hartstogt te kennen geven, niet alleen door langzame en slaauwe toonen moeten worden uitgedrukt, maar ook dikwijls verpoozingen onder het uitspreken derzelve dienen plaats te hebben.
Dit schijnt ons genoeg te zijn, om een denkbeeld te geven van den hartstogtelijken toon, daar hij in allen gevalle door de werking der ziele genoegzaam wordt aangewezen. Dezelve, zoo als wij reeds hebben aangemerkt, is zeer verschillend van de andere toonen eener redevoering, niettegenstaande zij dikwijls worden ineengesmolten, en een en hetzelfde woord door eene mengeling van den hartstogtelijken en anderen toon der redevoering wordt uitgedrukt.
Wij hebben tot nog toe alleenlijk gehandeld over den toon der stemme, die de gewaarwording der ziele uitdrukt; maar nu is de vraag: kan door denzelven het onderwerp, 't geen de gewaarwording verwekt, niet worden nagebootst of afgemaald? Zeker ja, en de Hoogleeraar engel (*) geeft hiervan twee beweeggronden; 1o. de levendigheid in de voorstelling der zaak zelve; 2o. het oogmerk, om bij anderen een bespiegelend denkbeeld te verwekken. Wij zullen die beweeggronden een weinig ontwikkelen, wanneer wij over de afbeeldende gebaren spreken, die met de afmalende toonen een en denzelfden grondslag schijnen te hebben; wij merken alleenlijk aan, dat de Redenaar dien toon der stemme zeer zelden, en nooit anders, ten zij hij over voorwerpen spreke, wier voorname kenmerk een buitengewoon geraas of beweging schijnt te zijn, met vrucht kan bezigen: bij voorbeeld, van den Donder sprekende, zoude het niet zonder uitwerking zijn, wanneer men door eene rommelende en zware stem die beweging nabootste.
Wat de overige toonen der redevoering aangaat, dezelve, zoo als wij reeds hebben aangemerkt, kunnen door geene regels of kenteekenen onderscheiden worden, daar een gescherpt en versijnd gevoel dezelve alleen moet aanwijzen; en hugo blair merkt hier te regt aan, dat de natuur voor elke gewaarwording, die wij uiten, bij-
{==282==} {>>pagina-aanduiding<<}
zonder voor iedere sterke aandoening, eenen bijzonderen toon der stemme heeft geschikt, welke van elk gekend, en voor een onbedriegelijk teeken van onze ware gemoedsgesteldheid gehouden wordt.
Eindelijk valt nog in het algemeen, opzigtelijk den toon der redevoering, aan te merken, dat, dewijl hij, wanneer de Redenaar hem overal weet te bezigen, de aandacht van den hoorder als met geweld op de uitdrukkingen vestigt, zoodanig, dat, niettegenstaande het onderwerp, 't welk door den spreker wordt behandeld, niet zeer gewigtig schijnt, hij echter als 't ware gedwongen is naar hem te luisteren, zulks geen plaats kan hebben, ten zij hij, buiten en behalve door het onderwerp zelf, nog daarenboven door de mengeling der verschillende toonen, die de Redenaar bezigt, gestreeld worde; en dat, hoe schoon dan ook het eerste op zichzelven zij, hij echter geen regt gevoel van deszelfs waarde zal ontvangen, ten zij die welluidende toonen in de voordragt gehoord worden. En hieruit schijnt van zelf voort te vloeijen, dat die mengeling van toonen in de uitspraak eene zekere harmonie of muzijk daarstelt: want gelijk de zang, door de zoetluidendheid van verschillende op elkanderen volgende klanken, der ziele eene aangename streeling doet gewaar worden, zonder dat hetgeen door denzelven wordt uitgedrukt in eenige aanmerking kome, kan integendeel de Redenaar, wanneer hij overal de gepaste toonen bezigt, door dat streelend gevoel eene dadelijke overreding bewerken; en zulks is door het Opperwezen wijsselijk daargesteld, dewijl ieder onderwerp zich niet altijd genoegzaam aanprijst, noch door zijnen eigen invloed den bedorven aard der stervelingen de geschiktheid kan aanbrengen, om de waarde van hetzelve te gevoelen, en diensvolgens het vermaak, 't geen de natuur dikwijls te baat neemt, om den mensch tot zijne noodzakelijke pligten te brengen, hier ook als een hulpmiddel wordt aan de hand gegeven, om hem 't goede te doen beminnen en van het kwade af te schrikken.
's Menschen gedachten, zoo als de Hoogleeraar engel te regt aanmerkt, kunnen op drie verschillende manieren worden uitgedrukt; door den zingenden toon of zang namelijk; door den toon, die bij het doen van eene plegtige redevoering, of het opzeggen van mengeldichten, gebezigd wordt; en door den gewonen spreektoon. Er zijn daarenboven nog ontelbaar vele middelgraden,

{==283==} {>>pagina-aanduiding<<}
wanneer namelijk de gewone manier van spreken meer of min aan de verhevene uitspraak, of deze aan den zang naderbij komt: geen derzelven is in zijnen juisten aard aan een ieder meer kennelijk en kan aan zekere regels getoetst worden, als de zingende toon. Den dagelijkschen spreektoon, wel is waar, weet ieder in eenen zekeren graad te bezigen, daar integendeel menschen gevonden worden, die van den zingenden toon weinig denkbeeld hebben; doch daarentegen is er een oneindig getal menschen, die den zingenden toon volmaaktelijk verstaan, en bijna niemand, die zich van den spreektoon op eene volmaakte wijze kan bedienen. De reden hiervan is, dat de zingende toon, hoewel van die uiterste noodzakelijkheid niet zijnde als de spreektoon, echter aan vaste regels kan worden getoetst. Maar nu is de vraag: zouden er voor den spreektoon, of den toon eener redevoering, niet eveneens vaste regels kunnen uitgevonden worden, waardoor dezelve konden worden onderscheiden? Wanneer wij aanmerken, dat, omtrent de uitspraak in 't algemeen, hoe onmogelijk dan ook derzelver toonen kunnen worden bepaald en aangewezen, men echter kan vaststellen, dat zij bestaat uit hooge en lage, ruwe en zachte, zware en ligte, snelle en langzame toonen, en, uit de mengeling van die soorten, nog onderscheiden andere gevormd worden; dat de toon eener redevoering alleenlijk hierin van den dagelijkschen spreektoon verschilt, dat bij den eersten de woorden langzamer, duidelijker en in eene meer geregelde orde worden uitgebragt, en hier en daar een toon van den Redenaar gebezigd, die in den dagelijkschen spreektrant verwaarloosd wordt, en van den anderen kant toonen door den Redenaar achtergelaten, die in den dagelijkschen spreektrant gebezigd worden; dat eindelijk de toon van eene redevoering alleen daarin van den zingenden toon wordt onderscheiden, dat de laatste meer slepende, sterker, meer afwisselend, en in allen gevalle minder geschikt is, om denkbeelden bij den hoorder over te brengen, dan hem
eene aangename gewaarwording door de mengeling van klanken te doen gevoelen, daar toch het vermaak het voorname doeleinde van den Schepper schijnt geweest te zijn, toen hij den sterveling die heerlijke begaafdheid heeft geschonken, en wij, om onze gedachten aan een ander mede te deelen, een bekwamer middel in de Spraak vinden; - wanneer wij, zeg ik, dat alles nagaan, dan schijnt het niet onmogelijk te zijn, voor

{==284==} {>>pagina-aanduiding<<}
den toon der redevoering eveneens vaste regels of kenteekenen daar te stellen, als met opzigt tot den zangtoon plaats heeft. Zeker is het, dat, bijaldien men een dergelijk regelmatig stelsel, opzigtelijk de toonen der uitspraak in eene redevoering, hadde uitgevonden, dezelve alsdan denzelfden trap van volmaaktheid zou bekomen hebben, die in den zang bespeurd wordt, waarbij alle mogelijke toonen en wendingen der stemme door bijzondere teekens worden aangewezen.
Het bekend toonkunstig werktuig van c. gracchus, waarvan cicero gewag maakt, waardoor den Redenaar de gepaste toon der stemme werd aangewezen, levert een duidelijk bewijs op, dat de Ouden aan een dergelijk hulpmiddel, om de juiste toonen in eene redevoering te kunnen onderscheiden, schijnen gedacht te hebben.

(Het slot hierna.)

Verslag van eenige proeven op de voortplanting van het geluid door vaste ligchamen en door de lucht in zeer lange cilindrische pijpen. Door den Heer Biot, Lid van het Instituut.

Bekend is het, dat de voortplanting van het geluid in de lucht geschiedt door de spoedige en achtervolgende verdikkingen en uitzettingen der deelen dier vloeistoffe. Deze deeltjes, met eene volkomene veerkracht begaafd, moeten aangemerkt worden als zoo vele kleine veren, die op elkander rusten. Indien men de eerste veer drukke, en vervolgens dezelve zich laat ontspannen, drukt zij op hare beurt de volgende veer, die het daarna de daarop volgende doet, en aldus gaat de drukking van veer tot veer tot aan de laatste voort, in eenen tijd, die van derzelver meerdere of mindere veerkracht afhangt. Het is volmaakt op deze wijze, dat de kleine schuddingen worden voortgeplant, in de lucht veroorzaakt door de ligchamen, welke men laat slingeren. De verdikkingen en uitzettingen, welke deze ligchamen doen ontstaan in de naast bij gelegene luchtdeeltjes, deelen zich algaande weg aan alle de deeltjes mede, in denzelfden geluidgevenden straal gelegen, zonder dat deze eene merkbare verplaatsing ondergaan. Maar alle

{==285==} {>>pagina-aanduiding<<}
de schuddingen der lucht, hoewel op dezelfde wijze kunnende worden voortgezet, zijn, echter, niet altijd bekwaam om geluid te kunnen voortbrengen. Zij moeten daarenboven met eene zeer groote snelheid geschieden; en het is hierin, dat het geluid onderscheiden is van den wind, die evenwel ook op soortgelijke wijze wordt voortgeplant, door achtereenvolgende drukkingen en verdikkingen, van eene merkbare verplaatsing der deeltjes verzeld.
Daar het uit een oneindig getal proeven blijkt, dat de laatste deeltjes zelfs der vastste ligchamen met eene zeer sterke veerkracht zijn begaafd, laat het zich begrijpen, dat de schuddingen, welke men aan dezelve indrukt, op dezelfde wijze midden door derzelver zelfstandigheid moeten worden voortgezet; het geluid moet derhalve ook worden voortgeplant midden door de vaste ligchamen, met eene meerdere of mindere snelheid, naar gelange der veerkrachtigheid van derzelver deeltjes; dit steunt op de ondervinding. De Mijngraver, zijne galerij delvende, hoort het kloppen van den Tegenmijnwerker, en oordeelt daaruit over den weg, dien hij volgt. Het is aldus, dat de steen, het hout, de metalen, het water zelfs het geluid voortplanten; en franklin verzekert, onder het water, op den afstand van eene halve mijl, het geluid van twee steenen gehoord te hebben, welke men tegen elkander sloeg.
Volgens naauwkeurig gedane waarnemingen door de oude Akademie (der Wetenschappen) is de snelheid des geluids in de lucht 334 m. 02 (171 toises (*)) in eene sekonde, in de temperatuur van smeltend ijs, en op de hoogte van den Barometer gelijk aan 0m. 76. Dezelve vermeerdert 1/530 voor elken graad van den honderdmatigen Thermometer boven deze temperatuur. Daarenboven heeft men bevonden, dat de zware en scherpe, de sterke en zwakke geluiden met dezelfde snelheid worden voortgeplant; iets, hetwelk overeenstemt met de wiskundige beschouwing van de beweging der lucht.
Veel sneller is de voortplanting van het geluid door de vaste ligchamen. Duidelijk blijkt dit door de proeven, door vele natuurkundigen, om zich daaromtrent te vergewissen, genomen; maar deze proeven werden op te

{==286==} {>>pagina-aanduiding<<}
kleine afstanden genomen, om tot maatstaf dezer snelheid te dienen, of zelfs om er een naauwkeurig denkbeeld van te geven.
Het maken van waterleidingen en geleibuizen, aan welke men thans, ter verfraaijing van de hoofdstad (Parijs) werkt, hebben mij het middel verschaft tot het doen van proeven van dezen aard, op eene veel grooter uitgestrektheid, dan die allen, van welke andere natuurkundigen zich hebben kunnen bedienen. Der opmerkinge waardig was het daarenboven, de uitwerksels en de uitgebreidheid der menschelijke stem te kennen in zeer lange rolronde of Cilindrische buizen.
Het zijn gegoten buizen, op welke ik mijne proeven heb genomen. Te zamen genomen maken zij eene lengte uit van 951 metres, of 488 toises, zonder eenige tusschenruimte. In de laatste buis heb ik een ijzeren ring doen plaatsen, van dezelfde wijdte als de buis zelve, houdende in het middelpunt een klokje en een hamer, dien men naar believen konde laten vallen. De hamer, op het klokje slaande, sloeg insgelijks tegen de buis, met welke hij gemeenschap had door de aanraking van den ijzeren ring. Men moet derhalve aan het andere einde twee klanken hooren, den eersten door het metaal, den anderen door de lucht voortgeplant.
Inderdaad hoorde men dezelve onderscheidenlijk, door het oor tegen de buis, en zelfs zonder het daar tegen te houden; zij schenen gelijkluidend te zijn. Hamerslagen tegen de laatste buis hebben insgelijks deze dubbele voortplanting veroorzaakt. Door middel van een horologie van halve sekonden heb ik den tusschentijd der twee voortgezette klanken zorgvuldig waargenomen, en door meer dan tweehonderd proeven is het mij gebleken, dat dezelve 2″,5 was; waaruit volgt, dat de twee geluiden, hoewel gelijktijdig ontstaan, in hunnen voortgang zich van elkander scheiden, en op den afstand van 951 metres het geluid, door de buis voortgezet, het andere, door de lucht overgebragt, reeds 2″,5 was vooruitgeloopen. Volmaakt hetzelfde was dit onderscheid ten aanzien der klanken, door het klokje veroorzaakt, en van die door den hamer werden voortgebragt. Nogtans waren de toonen zeer onderscheiden. Hieruit volgt, dat, ten aanzien der vaste ligchamen en der lucht, de hoedanigheid van het geluid deszelfs snelheid niet verandert.

{==287==} {>>pagina-aanduiding<<}

Gedurende de proefneming stond de honderdmatige (centesimaal) Thermometer op 11o, en de Barometer nagenoeg op 0,76. In deze omstandigheden moest, volgens de proeven der Akademie, het geluid, door de lucht voortgezet, om van het eene einde der buis tot het andere te komen, 2″,79 besteden. Derhalve, daar wij 2″,5 voor den tusschentijd der twee klanken gevonden hebben, is het duidelijk, dat het verschil van deze twee getalen, of 0″,29, de tijd is, welken het geluid besteed heeft om door de buis te komen; zoodat het, tot dezen voortgang, een weinig minder dan een derde gedeelte van eene sekonde noodig heeft gehad.
Nog op eene andere wijze heb ik mij omtrent dezen uitslag vergewist. Den Heer martin, Chronometermaker, heb ik met een horologie
    met halve sekonden aan het einde der buis geplaatst; ik zelve plaatste mij aan het andere einde met een even gelijk horologie, met het eerste zorgvuldig vergeleken. Zoo dikmaals dit 0″ of 30″ wees, deed men eenen slag met den hamer op de eerste buis; zorgvuldig nam ik het oogenblik waar, waarin het geluid tot mij kwam, en als mijn horologie 15″ of 45″ wees, antwoordde ik met dergelijk een slag. Ligtelijk ziet men, dat de somme der getalen, door de twee horologien aangewezen, in twee elkander kruisende en achtereenvolgende waarnemingen, het dubbel van den tijd geeft, welken het geluid tot zijne voortzetting noodig heeft. Maar, wanneer ik deze manier toepaste op de twee geluiden, die door het metaal en door de lucht werden voortgeplant, heb ik voor het eerste geluid gevonden 0″,26, een verschil van slechts 3/500 van eene sekonde van den gegeven uitslag door den tusschentijd der twee geluiden; en ik heb 2″,76 gevonden voor den tijd der voortzetting door de lucht: een verschil van niet meer dan 1/100 van den uitslag, door de Akademie gevonden. De overeenkomst in den uitslag dezer waarnemingen ten genoegzamen bewijze van derzelver naauwkeurigheid verstrekkende, moet men er uit besluiten, dat het geluid tien en een half maal zoo snel door gegoten metaal als door de lucht wordt voortgezet.
Onder het doen van deze proeven, heb ik gelegenheid gehad verscheiden merkwaardige verschijnsels op te merken, betreffende de gemakkelijkheid, met welke zelfs de flaauwste klanken stand houden en voortgaan

{==288==} {>>pagina-aanduiding<<}
in Cilindrische buizen, tot op afstanden, op welke men bezwaarlijk zich zoude verbeelden dat zij nog konden gehoord worden.
Om in deze waarnemingen door geenerlei gedruisch van elders gestoord te worden, heb ik de stilste uren van den nacht verkozen, van een uur tot 's morgens ten vier ure, en ik heb dezelfde daadzaken verscheiden nachten achter een waargenomen.
Ik heb gezegd, dat de geheele lengte van het kanaal was 951 metres, of 488 toises. Op dezen afstand hoorde men niet alleen de twee klanken van den hamer en het klokje duidelijk genoeg om dezelve te kunnen waarnemen, maar de flaauwste stem werd zoodanig gehoord, dat men de woorden duidelijk konde verstaan, en men een aaneengeschakeld gesprek konde houden over alle de voorwerpen der proeven. Ik wilde den toon waarnemen, op welken de stem ophield merkbaar te zijn; doch dit wilde mij niet gelukken. Woorden, zoo zacht gesproken, alsof men elkander iets inluistert, werden gehoord en verstaan, zoodat er, om elkander niet te verstaan, slechts één middel zoude geweest zijn, - in het geheel niet te spreken. Deze manier van zamenspreken met een onzigtbaren buurman, op den afstand van bijkans een vierde gedeelte van eene mijl zich bevindende, is zoo zonderling, dat, zelfs wanneer de oorzaak daarvan bekend is, men niet kan nalaten er over verbaasd te staan.
Geenen twijsel lijdt het derhalve, dat men tot op eenen veel grooter afstand woorden zoude kunnen overbrengen en terug ontvangen. Tusschen eene vraag en het antwoord zoude er niet meer tijds verloopen, dan dien het geluid tot zijnen voortgang noodig heeft. Voor mij was op den afstand van 951 metres (244 Hollandsche roeden) die tijd niet meer dan ten naasten bij zes sekonden.
Van nieuws is mij insgelijks gebleken, dat de zware en scherpe klanken even snel voortgaan. Het spelen op de fluit aan het eene einde van het kanaal kwam onveranderd tot het andere einde. Alleen miste ik somtijds de zeer scherpe klanken, die geheel verdwenen.
Ik heb opgemerkt, dat, wanneer men in de buis spreekt, men den weergalm van zijne eigen stem zesmaal hoort. De tusschenpoozen dezer weerklanken zijn allen aan elkander gelijk, en nagenoeg eene halve sekonde.

{==289==} {>>pagina-aanduiding<<}
De laatste Echo keerde in een weinig minder dan drie sekonden terug, dat wil zeggen, in even veel tijds, als het geluid, om het andere einde te bereiken, besteedde. Maar de persoon, welke aan dit einde staat, en met wien men spreekt, hoort slechts één geluid.
De ontplossingen, bekwaam om in de lucht eene aanmerkelijke trilling voort te brengen, worden tot aan het andere einde der buis voortgezet, met eene zwaarte, aan derzelver kracht evenredig. Pistoolschoten aan een der einden veroorzaken, aan het andere einde, na verloop van 3″, een zeer zwaren slag. De lucht wordt uit de buis gedreven met genoegzame kracht om op de hand een zeer gevoeligen schok te doen ontstaan, om ligte ligchamen uit de buis te drijven, en om kaarsen uit te blusschen, die voor de opening worden gehouden.




Aardrijkskundige en historische berigten wegens het koningrijk Beijeren (*).

(Vervolg en slot van bl. 259.)

Beijeren geeft, het eene jaar door het ander, 6 millioenen schepels koorn, van welke het twee millioenen uitvoert. Aan het klein getal eters moet dit worden toegeschreven. Een beter gewijzigde akkerbouw zou nog veel meer vruchts trekken van reeds bebouwde landen, die 1,165,830 Beijersche morgens bevatten; nog ruim 600,000 morgens zou men kunnen aanwinnen, alleen door het droogmaken van de onmetelijke veenlanden en moerassen. Reeds heeft de gelukkigste uitslag de werkzaamheden bekroond, aangevangen om het zoogenaamde Moeras van den Donau ten nutte aan te wenden; een moeras, 't welk zeven mijlen in de lengte en drie of vier in de breedte besloeg. De Graaf van pappenheim en de Abt lantz hadden daarvan den eersten inval. De Heer lantz maakte het eerste ontwerp met gevaar van zijn leven. De Graaf van rumford haalde het Gouvernement over, om er de hand aan te slaan. Een Genootschap volvoerde de droogmaking, en won er aanzienlijke sommen bij. De stilstaande wateren zijn verdwenen, en met dezelve de kiemen van landziekten; de opbrengst der weilan-
{==290==} {>>pagina-aanduiding<<}
den is tot het vijfvoudige aangegroeid; daar struwellen groeiden, bloeijen thans appel- en moerbezienboomen; daar eene soort van klein en mager vee met moeite eenige dorre planten vond, ziet men aardige dorpjes ontstaan; en wegen, van populieren belommerd, doorkruisen koorn-, hennep-, klaver- en tabakslanden.
Een zoo gelukkig voorbeeld heeft den naijver krachtig gewekt. Welhaast zal Beijeren geene wildernissen meer bevatten. Indien eenige heuvel tot den akkerbouw niet gebruikt worde, zullen de Tirollers en de Zwaben er vruchtboomen planten. Indien eenige streek voor den ploeg niet berekend zij, dat men aldaar eene kudde schapen met fijne wol plaatse. Italie, en vooral Padua, kunnen den tuk daarvan leveren.
In Beijeren ontmoet de wijnstok nu eens een te koud klimaat, dan een te vochtigen grond. Een voortreffelijk bier verstrekt er tot den gewonen drank, en het wordt er in zulk eene menigte gedronken, dat het ruw voortbrengsel der brouwerijen jaarlijks een millioen florijnen bedraagt. De vlas- en henneplanden verschaffen werk aan belangrijke fabrijken, en die van tijd tot tijd toenemen. Voor achttien jaren telde men 6,339 linnen weefgetouwen. De kousenweverij is door het gansche land verspreid. Men heeft getracht, in de Hoofdstad, verscheiden fabrijken, tot weelde dienende, aan te leggen; doch zij kwijnen aldaar. Met zoo weinig nijverheids, doet, echter, Beijeren de schaal van den koophandel te zijnen voordeele doorslaan; de uitgevoerde goederen bedragen 15,000,000 florijnen, en de ingevoerde slechts 13,000,000. Men heeft opgemerkt, dat de varkens op de lijst der verzendingen voor eene somme van 680,000 florijnen staan aangeteekend.
Munchen, de hoofdstad van Opper-Beijeren, en van het geheele Koningrijk, is niet meer, 't geen zij was, toen Keizer lodewijk de V aldaar den luister van een groot Monarch ten toon spreidde. Men telde er toen 18,000 haardsteden of huisgezinnen, gevende tusschen de 80 en 90,000 inwoners. In den jare 1781 telde men er slechts 48,000. Nog al is het eene der fraaiste steden van Duitschland. Het Koninklijk Kasteel vertoont geen regelmatig geheel; doch van binnen ontmoet men veel prachts; men bewondert aldaar de Zaal, die der Keizers genaamd, met een grooten marmeren trap. De Keurvorsten hadden kostbare huisgeraden verzameld; Keizer karel de VII had een Paradebed laten maken,

{==291==} {>>pagina-aanduiding<<}
't welk 400,700 florijnen had gekost. De Zaal der Oudheden bevat eenige fraaije standbeelden. De Koninklijke boekerij bevat 100,000 boekdeelen. De stad Munchen is haren oorsprong verschuldigd aan eene Landhoeve, aan het klooster Scheflarn behoorende; omtrent het midden der twaalfde eeuwe ontstond aldaar een dorp; de Hertog hendrik de leeuw werd er eigenaar van, waarschijnlijk door geweld; hij wilde den koophandel van Usel derwaarts lokken, maar het dorp Voeringen, boven Munchen, had er den stapel van.
Dit dorp, 't welk den Bisschop van Freysing toebehoorde, werd door de Beijerschen overvallen en verwoest; de kooplieden werden naar Munchen gevoerd; men dwong de wagens, met zout beladen, derwaarts te rijden en er eene belasting te betalen. In den jare 1175 werd Munchen van eenen muur omgeven. In den jare 1403 trachtten eenige burgers vruchteloos, haar in den rang van vrije steden te plaatsen. Op den 17 Mei 1632 deed de groote gustavus adolphus er zijne intrede. Deze stad bestaat thans door de tegenwoordigheid van het hof en van de regeringe; doch de fraaije wegen, welke daarheen loopen, zullen welhaast de Duitsche en Italiaansche kooplieden zich daarheen doen begeven. Meer beschermings hebben de fraaije kunsten dan de wetenschappen bij de voorzaten van den tegenwoordigen Souverein gevonden. Het fraaije Nymfenburg en het heerlijke Schleisheim zijn gedenkstukken van de pracht der Keurvorsten. Tegenwoordig doet het Beijersche Gouvernement edelmoedigen onderstand aan de Starrekunde; een Observatorium zal er gebouwd worden, op eene plaats, van waar men 30 of 40 mijlen in het rond ziet; de werktuigen zullen elk op een voetstuk geplaatst worden, die op den grond zelven rusten; de ronde zaal, waarin de werktuigen zullen geplaatst worden, zal een glazen dak hebben, gemaakt naar het ontwerp van philibert delorme. Zeer gunstig is deze stand voor de waarnemers van het Firmament.
Wij zullen ons niet ophouden met de beschrijving van de fraaije liggingen van Dachau en Freysing, en van andere plaatselijke bijzonderheden; doch wij moeten verslag doen van Passau, die driedubbelde stad, welke den zamenloop van den Donau, de Iun en de Iltz bevat. Het

{==292==} {>>pagina-aanduiding<<}
bijvoegsel van het Keizerlijk Reces, 't welk aan Beijeren het aanleggen van nieuwe Vestingwerken aldaar verbood, is niet uitdrukkelijk vernieuwd; men verlangt te weten, of deze plaats een bolwerk van Beijeren zal worden; doch twijfel lijdt het niet, of het zal, aan het uiteinde der Beijersche Monarchie gelegen, eene gewigtige stapelplaats van koophandel worden. Het overige gedeelte van het land van Passau, onlangs aangewonnen, bestrijkt, door de bergen, eenen der ingangen van Bohemen. De porseleinsabrijk van Nymfenburg zoude voortaan, bij uitsluiting van andere, de aarde kunnen bekomen, die zij noodig heeft. Van Passau ontvangen insgelijks de Chimisten hunne beste smeltkroezen; zij worden van ruw lood gemaakt. De stad Straubing zal misschien Passau met een jaloersch oog aanzien, ter oorzake van den koophandel op den Donau; tegenwoordig bevat zij, even als Passau, tusschen de 9 en 10,000 inwoners.
De Opper-Paltz zoo wel als de twee Hertogdommen Neuburg en Sulzbach zijn afgescheidene gedeelten van Beijeren. Men telt aldaar 320,000 inwoners. Neuburg heeft zijne afzonderlijke Stenden en regeringsvorm; de Opper-Paltz heeft ze in 't geheel niet. Waarschijnlijk zullen deze onregelmatigheden verdwijnen. Het gedeelte van Neuburg, 't welk tegen den Donau stoot, munt uit door een voortreffelijken akkerbouw. Opklimmende naar Amberg, is het land met bosschen bedekt en van rotsen doorsneden. In eenige oorden ontmoet men koornvelden; maar de weilanden, de Mijnen en de Smederijen hebben er de overhand. Het ijzer is er van eene goede soort. De grensscheiding van Bohemen is met glasblazerijen bezaaid. In de Regez (zoo wel als in de Iltz bij Passau) worden paarlen gevischt. Veel bekwaamheids en gedulds betoonen de inwoners in hunne linnen- en lakenfabrijken, alsmede die van goud- en zilverdraad, pottebakkerijen en anderen. Alle de oude Schrijvers verzekeren, dat de Monniken van Waldsassen zoo vele vischvijvers bezaten, als er dagen in het jaar zijn. Zeker is het, dat het land rijkelijk is voorzien van vischrijke wateren, een tak van land-huishoudkunde, die weinig kost, veel geeft, en, met den Roomsch-Katholijken Godsdienst, door Duitschland wijd en zijd verspreid is.
De twee Markgraafschappen Bareuth en Anspach zijn

{==293==} {>>pagina-aanduiding<<}
met de Beijersche provincien in Frankenland als door elkander gestrengeld. Het nieuwe Keurvorstendom van Wurtzburg, een land, 't welk ruim 260,000 inwoners bevat, en 3,000,000 inkomsten heeft, geeft het Huis van Oostenrijk den toegang op den Landdag van Frankenland. 't Is bekend, dat de Pruissische regering van Frankenland, onder voorzitting van den Heere van hardenberg, nu zeven jaren geleden, alle de landen deed sequestreeren, welke de Prinsen-Bisschoppen van Bamberg, Wurtzburg en Eichstedt in de twee Markgraafschappen Anspach en Bareuth bezaten; verscheiden distrikten, aan de Duitsche Orde en aan Ridderorden behoorende, ondergingen het zelfde lot; eindelijk verloor de vrije stad Nuremberg bijkans haar geheele grondgebied, en zelfs hare voorsteden, alwaar, zints dien tijd, Pruissische bezetting is gebleven. Wij zullen ons wel wachten, iets te beslissen omtrent deze Pruissische bezitnemingen; zeker is het, echter, dat in den nog betwisten staat, waarin zij zich bevinden (*), de komst van een Oostenrijksch Prins in den Frankischen Kreits eene staatkundige gebeurtenis van veel belangs is.
Wat Beijeren aangaat, het heeft in dien Kreits bezittingen behouden of verkregen, welke 281,000 inwoners bevatten, op eene uitgestrektheid van 245 vierkante mijlen; eene bijzonderheid, de vruchtbaarheid des gronds aanwijzende. De bergen ten noorden van Bamberg bevatten ijzer, smidskolen, zwavel, aluin en marmer; zij logenstraffen het vooroordeel, welk de landen, die Mijnen bevatten, tot onvruchtbaarheid verwijst; aan hare zoomen prijken kloeke bosschen en talrijke kudden. Bamberg, eene stad, die van den koophandel en eenige bloeijende fabrijken leven ontvangt, is de hoofdplaats van Beijersch Frankenland, en bevat over de 20,000 inwoners. Uitgebreide Kloosters en Gothische Kasteelen bestrijken de schilderachtige liggingen van dit land. Vijf, voormaals Keizerlijke, steden in Frankenland zijn aan Beijeren verbleven; onder deze schijnt Schweinfurth, in het Keurvorstendom van Wurtzburg ingesloten, met een wederzijdsch gelijk voordeel voor de beide Mogendheden te kunnen verruild worden.

{==294==} {>>pagina-aanduiding<<}

De Beijersche Monarch heeft, bij het jongste verdrag, het Bisdom Eichstedt, welk Oostenrijk hem voormaals had weten afhandig te maken, bij het Reces van Schadevergoedingen terug bekomen. Beijeren, van eene lastige nabuurschap verlost, zal zich met Pruissen kunnen verstaan, om eene vaart te graven, die, de rivieren Altmuhl en Rednitz vereenigende, de scheepvaart zoude openen tusschen den Donau en den Rhijn, en gevolgelijk tusschen de Noord- en de Zwarte Zee. De schoone Eikenbosschen, die Eichstedt omringen, zouden alsdan aan verscheiden scheepswerven timmerhout verschaffen.
Eene eenige Beijersche provincie (*) ligt verre van de hand hares eigenen Souvereins, maar stoot in veiligheid tegen de grenzen van Frankrijk, welk haar van de Pruissische bezittingen scheidt; 't is het Hertogdom Berg, een land, overvloeijende van haver en aardappelen, eenige streken uitgezonderd langs den Rhijn, tot welke de wijnstok zelve zich bepaald heeft. Maar tusschen de keiachtige bergen dezes lands, wat al nijvere steden ontmoet men er! wat al dorpen, van fabrijken voorzien! Elberfeld telt 3,500 weefgetouwen voor siamozen en beddetijk, 280 voor overtreksels van kussens, 150 voor zijden sloffen; een werktuig voor veters levert elk uur duizend ellen. Solingen verbruikt 2,000 kwintalen ijzer tot degenklingen, en 8,500 kwintalen voor die van messen. Al dat ijzer komt uit de landen van Nassau, het Graafschap Mark en het Hertogdom Westfalen; te Remscheid wordt het verdund. De lakenfabrijken hebben haren zetel te Lennep, doch de grove wollenfabrijken zijn door het geheele land verspreid. Dit klein land, eindelijk, bewoond van 210,000 zielen, op eenen grond van 166 vierkante mijlen, ontvangt alle jaren van den buitenlander 10 of 12 millioenen, Fransch geld; de somme, welke in den handel in omloop is, bedraagt 58 millioenen, en het getal menschen, die in de fabrijken werken, 60,000. Ligt begrijpt men, dat zulk eene provincie niet op een lossen voet asgestaan of geruild is. De Souverein van Beijeren, wiens algeheele eigendom dikmaals in de jongste oorlogen deze eenige provincie was, moet er alle de waarde van kennen.
Frank-
{==295==} {>>pagina-aanduiding<<}
rijk, van zijnen kant, kent de belangrijkheid der stad Dusseldorp, alwaar de Fransche legers zoo dikmaals zijn over den Rhijn getrokken.
Zoodanig is dan de nieuwe Monarchie, die het getal der Koningrijken van Europa heeft vergroot. Voegzaam genoeg gelegen om er eene eenparige staatsregeling en geregeld burgerlijk bewind te kunnen invoeren, kan zij zich reeds eene Linie van verdediginge scheppen, door het versterken van eenige plaatsen aan den Donau en de Inn; zij stoot tegen Italie, en ligt niet verre van de grenzen van Saxen, welk haar den derden rang onder de Duitsche Mogendheden afstaat. Meesteres zijnde geworden van hare natuurlijke verzendingsplaatsen, (in zoo verre een Land, van de zee verwijderd, met reden kan hopen) zal zij haren akkerbouw uitbreiden. Reeds kan zij, uit hare bevolking, een leger van 60 of 70,000 man zeer goede troepen op de been brengen en onderhouden; met deze magt zullen zich 15,000 Wurtembergers en 10,000 Baders vereenigen; en zie daar het zuidelijk Duitschland onafbankelijk van het Huis van Oostenrijk. Maar het Koningrijk Beijeren kan gemakkelijk eene bevolking van vier en een half millioen voeden. Wanneer eene nieuwe wijziging de belastingen op een eenparigen en geregelden voet zal gebragt hebben, laat zich geene reden zien, waarom Beijeren niet een inkomen van ten minste 48 of 50 millioenen franks zoude hebben. Als Mogendheid schaart zich derhalve Beijeren naast Denemarken en Zweden.
Voor 't overige is het nu niet de eerste maal, dat Beijeren wordt geroepen om eene rol onder de Mogendheden te spelen. Zonder van de aloude magt der Boiers te gewagen, welke men voor de voorouders der Beijerschen houdt, en die twee zeer magtige Staten bezaten, den eenen in het Overalpisch Gallie, den anderen in Bohemen, zullen wij aanmerken, dat Beijeren, toenmaals Boioaria genaamd, in de middeleeuw een der groote Hertogdommen van Duitschland was. Dit Hertogdom, 't welk zich verder oostwaarts uitstrekte dan het tegenwoordig Koningrijk, bevond zich dikmaals afhankelijk van de Franken. 't Blijkt echter, dat verscheiden Hertogen den titel van Koning voerden. In den jare 778 verloor de Dynastie der Agilolfingers dit aloude erfgoed, en karel de groote, na den Hertog thassilo den II in een klooster te hebben doen opsluiten, liet Beijeren door

{==296==} {>>pagina-aanduiding<<}
Graven beheerschen. Bij eene der talrijke verdeelingen, het gevolg der slechte staatkunde der Carlovingische Vorsten, kwam Beijeren, onder den titel van Koningrijk, in den jare 876, aan karloman; maar onder diens opvolgers was dit Koningrijk niet meer onderscheiden van het Koningrijk van Duitschland. Arnold, in den jare 920, tot Hertog van Beijeren verkozen, was van de Agilolfingers afkomstig, en een zijner Zonen is de Stam van het Huis, 't welk, in later tijd, den naam van Wittelsbach aannam, en waarvan het thans regerend Huis afkomstig is.
Keizer hendrik de IV schonk, in den jare 1071, Beijeren aan zijnen Schoonzoon guelfus, een rijk en magtig Heer, voortgesproten uit het Huis van Est, Stam van alle de Brunswijksche Liniën, gevolgelijk van de Keurvorsten van Hanover en de thans regerende Familie in Engeland. De guelfen werden de hoofden der tegenoverstaande partij der Keizers uit het Zwabische Huis. Hendrik de leeuw, in den jare 1180, in den Rijksban gedaan, verloor het grootste gedeelte zijner Staten. Beijeren, aanmerkelijk verminderd, en van Tirol afgescheiden, werd aan het Huis van Wittelsbach terug gegeven, in den persoon van otto den I. Het Paltzgraafschap van den Rhijn, in den jare 1215 aangewonnen, werd, in den jare 1253, aan eenen Tak geschonken, die voor zijnen Stichter erkent rudolf, jongsten Zoon van Hertog lodewijk den strengen. Deze Tak leed insgelijks het verlies van Beijeren, 't welk toen den naam van Opper-Paltz aannam. De Beijersche Linie ontving groote vermaardheid in den persoon van haren Stichter lodewijk den jongen, tot Keizer van Duitschland verkozen. Heillooze verdeelingen verhinderden Beijeren, zich te handhaven in den doorluchtigen rang, dien het had verworven. Zelfs zag men de twee Takken, den Beijerschen en Paltzischen, elkander beoorlogen. 't Was ingevolge eener zoo weinig edelmoedige staatkunde, dat het maximiliaan den I gelukte, in den dertigjarigen oorlog, den ongelukkigen Paltzgraaf frederik den V van de Keurvorstelijke waardigheid en van het grootste gedeelte van den
Opper-Paltz te ontzetten. Het onvoorzigtig Beijeren meende voor den Roomsch-Katholijken Godsdienst te strijden, en verhaastte daardoor slechts de grootmaking van Oostenrijk.

{==297==} {>>pagina-aanduiding<<}

Lodewijk de XIV van Frankrijk wist het Huis van Beijeren aan zich te verbinden; doch de niet zeer gelukkige uitslag van den Spaanschen Opvolgingsoorlog stelde maximiliaan den II te leur omtrent de voordeelen, welke zijne verbindtenis met Frankrijk hem grond had gegeven te hopen. In den jare 1742 zag zich de Keurvorst van Beijeren, onder den naam van karel den VII tot Keizer verkozen, van alle zijne Staten door Oostenrijk berooven; en deze ongelukkige Cesar, in de legerplaats der Franschen gevlugt, bragt van de eene ballingschap in de andere die Keizerlijke Kroon, welke het Huis van Habsburg met een treurig hart aanzag, dat hetzelve ontrukt was. Hoe wijd bevond zich toen Frankrijk van zijne tegenwoordige magt!
Eindelijk maakte, in 1778, de onkunde der Geneesheeren een einde aan het leven van maximiliaan den III en aan de Beijersche mannelijke linie. Karel theodoor, van den Paltzischen tak, voegde Beijeren aan zijne heerschappijen, en hernam in het Kollegie der Keurvorsten den rang, aan zijn Huis verschuldigd. Toen telde hij ongeveer 2,250,000 onderdanen; maar een kwalijk zamengesteld leger en uitgeputte geldmiddelen lieten zijnen Staat onaanzienlijk en krachteloos. Oostenrijk zocht er zich meester van te maken; het was genoodzaakt, zich te vergenoegen met de streek van de Inn, van 120,000 zielen bewoond. Karel theodoor stierf in den jare 1799, en maximiliaan de IV, tegenwoordige Koning van Beijeren, volgde hem op. Deze Vorst, in den jare 1756 geboren, is van den Paltzischen tak van Twcebruggen.
In den Coalitie-oorlog ingewikkeld, heeft Beijeren, zints de troonsverheffing van den tegenwoordigen Vorst, niet afgelaten van zich aan Frankrijk te verbinden. Ook zijn de nadeelen, welke het heeft geleden door den afstand van den slinker Rhijnoever, rijkelijk vergoed door het Reces der Schadeloosstellingen. In den jare 1803 bleef de Keurvorst van Beijeren opperheer van 2,450,000 onderdanen. Door zijne nieuwe aanwinst is dat getal tot 3,000,000 geklommen. De nieuwe wijziging, welke de Beijersche Monarchie van de wijsheid van haar Gouvernement verwacht, zal ons ongetwijfeld aangaande de staatkundige aardrijksbeschrijving van dit Land meer gevestigde en uitgebreider kundigheden verschaffen.





{==298==} {>>pagina-aanduiding<<}

De jagtpartijen der Engelschen in Indië. Door den Kolonel Ironside.

De Jagtpartijen, welke de Engelschen in Bengale houden, en aan welke ook vrouwen deel nemen, zijn zeer vermakelijk, vooral in den omtrek van het Fort William, alwaar het land zeer bekoorlijk en allerlei wild overvloedig is. Deze togten beginnen met November en eindigen met Februarij; gedurende deze vier maanden heeft men er doorgaans eene zuivere lucht, een onbewolkten hemel en eene gematigde warmte.
Het eerste werk van hun, die zoodanige partijen met elkander afspreken, is het uitkiezen, in de nabijheid van een boschje en riviertje, van een kamp lands, werwaarts hunne tenten en verdere behoeften op kameelen en olisanten gevoerd worden; ook voorzien zij zich van kleine veldwagens, die voor weinig gelds gehuurd worden, gelijk ook de ossen, welke dezelve trekken, en de lieden, welke ze besturen. Zelden weigert de bevelhebber der troepen van het gewest aan de jagers eene wacht van Cipayers, om hen te beschermen tegen de wilde dieren, die altijd zeer overvloedig zijn in oorden, alwaar veel wild is, of tegen de nog woester aanvallen der roovers, die van tijd tot tijd in de velden stroopen.
De tenten der bedienden en der wacht worden opgeslagen buiten den kring of het vierkant, hetwelk de veel grootere beslaan, voor de meesters bestemd. Elke vrouw heeft hare tent, in twee of drie vertrekken verdeeld; een derzelven is hare slaapkamer; de twee andere dienen tot eetzaal en voor de hultafel. Zij bespreidt dezelve met matten of tapijten, en vreest den regen noch de warmte, als zijnde tegen den eersten gedekt door een zeilkleed, hetwelk voor een dubbel dak van hare tent verstrekt, en tegen de andere door den luchtstroom tusschen het zeilkleed en de tent, boven welke het twee voeten verbeven is. Het behangsel der tenten bestaat uit gevlamd of geruit, of op eene andere wijze fraai bewerkt Indisch lijnwaad; de deuren zijn van teenen of van welriekende kruiden gevlochten, die telkens besproeid worden, wanneer de hitte ondragelijk is: iets, echter, zoo als ik zeide, dat zelden gebeurt.

{==299==} {>>pagina-aanduiding<<}

Het gezelschap voorziet zich van wijnen, fijne wateren en hetgene Indië verder uit Europa bekomt; doch al wat het, van hetgene het land oplevert, verder tot lijftogt behoeft, wordt aan hetzelve, althans indien het zich niet bij een dorp heeft neergeslagen, in reiskelders bezorgd, van welke de zoetelaars te dien einde zich voorzien, en die, om eenige winst te doen, van deze gelegenheden zich gaarne bedienen.
De mannen vervoegen zich ter bestemde plaatse te paard; de vrouwen worden derwaarts in palankijns gedragen, gelijk ook hare vrouwelijke bedienden, of, wanneer de weg het toelaat, rijden zij daar heen in opene of overdekte Engelsche wagens.
Met den dag beginnen de vermaken der mannen; zij bestaan in het wekken en jagtmaken van het wild zwijn, den wolf en de gazelle, de ree, het muskusdier, het hert en andere wilde dieren, den haas, den vos en den jakhals. Behalve de gemeene, de roode en de gevlekte muis, zijner tien of twaalf soorten van rosse gladharige dieren. De wilde zwijnen onthouden zich doorgaans in de onbebouwde oorden, of die met suikerriet beplant zijn; zij zijn zeer gesteld op dat voedsel, en hun vleesch bekomt van daar een lekkeren smaak. De wolven en de hiena's worden gevangen, terwijl zij ter aarde gedoken liggen en met het aanbreken van den dag op hunnen roof loeren, in de nabijheid van steden en dorpen, of wel in hun wederkeeren naar hunne holen in de bosschen, of naar de gaten, welke zij in de heuvelen en duinen graven. Dezelfde schuilplaatsen als in Engeland zoekt de haas in Indië. Het varken, de reebok en het muskusdier verschuilen zich in de hoogste planten en het digtste kreupelbosch. De gazelle en het zwaarste wild zwerven over de vlakten. Niet zelden worden deze dieren, terwijl zij loopen grazen, verrast, of terwijl zij hunne prooi vervolgen in de jungles (een lang en dik gras) die in den Indostan zeer overvloedig zijn.
Missen kan het niet, of de verscheurende dieren moeten een zoo wildrijk land ontrusten. De voornaamsten zijn de tijger, het luipaard, het panterdier, de tijgerkat, de beer, de wolf, de jakhals, de vos, de hiena, en de rhinoceros. Van de luipaarden zijn er drie of vier soorten.
Behalve de zeer vermakelijke, maar dikwijls gevaarlijke jagt op alle deze dieren, verlustigen zich de man-
{==300==} {>>pagina-aanduiding<<}
nen met het schieten van de gemeene en rotspatrijzen, de groene duif, den kwartel, de pluvier, den wilden haan en hoen, de wulp, de vaalzwarte en graauwe paauwen, de veelkleurige en veelsoortige ooijevaars, de waterhoenen, de wilde eenden, de kraanvogels, de talingen, de roerdompen, de poelsnippen, en andere watervogels, meestal van ongemeene gedaante en van eene onbekende soort, merkwaardig om den luister en de verscheidenheid van pluimaadje, en zoo talrijk, dat zij de lucht verdonkeren, wanneer zij door een onverwacht gedruisch gedwongen worden, de oppervlakte der rivieren, meren en vijvers te verlaten, wier wateren zij geheel bedekken.
De vossen zijn klein, rank en niet stinkende; hun haar is bruin, zeer fijn en zacht op het gevoel; zij zijn zeer vlug ter been, doch hun gebrek aan sterkte of volstandigheid brengt hen welhaast in gevaar. Zeer vermaken zich de jagers met de draaijingen en wendingen dezer dieren, wanneer zij trachten te vlugten. Zij graven hunne holen niet in de bosschen, maar op heuvelen, en verkiezen de zulken, die met het groenste en zachtste gras bedekt zijn. Men ziet hen aldaar, 's morgens en 's avonds, springen, spelen en stoeijen met hunne jongen. Ook ontmoet men hen dikmaals in de velden, alwaar lijnzaad en mosterdzaad groeit, wanneer deze planten hoog genoeg zijn om hen te verbergen.
Een Letterzifter, de fabels van esopus lezende, heeft den draak gestoken met eene derzelven, alwaar een vos voorkomt, druiven etende; maar indien hij eene Natuurlijke Historie van Azië geraadpleegd had, zoude hij geleerd hebben, dat, in dit werelddeel, de vos koorn, peulvruchten en fruit eet, en vooral druiven en ananassen, wanneer hij dezelve kan bekomen, bij voorkeuze boven vleesch en gevogelte. Indien de Lettervitter, wiens onkunde ik aan den dag leg, slechts den Bijbel had gelezen, zoude hij aldaar de volgende woorden ontmoet hebben, die mijn zeggen bevestigen: Vangt gijlieden ons de vossen, de kleine vossen, die de wijngaarden verderven: want onze wijngaarden hebben jonge druifkens (*). Het voedsel der Aziatische vossen, zoo verschillende van dat der Europeaansche, is ongetwijfeld de oorzaak, dat de eerstgemelden niet stinken. De jakhalzen zijn grooter dan de Engelsche vossen; hun haar is insgelijks donkerder bruin,

{==301==} {>>pagina-aanduiding<<}
hunne gestalte stouter, en de neus minder puntig. Ten aanzien van hunne geaardheid gelijken zij meer naar den wolf, dan naar den hond of den vos. Hun ware naam in Azië is Shugaul, waarvoor de Engelsche Zeelieden, welke Syrië en Klein-Azië bezocht hebben, Jackall in de plaats hebben gesteld, welken dit dier in die beide landen voert, alwaar zij zeer gemeen zijn.
In Indië heeft men verscheiden soorten van patrijzen, doch twee hoofdsoorten, van welke de eene een witten buik heeft, en de andere veel naar de lijster gelijkt, uitgezonderd dat de pluimaadje kakelbonter is. Van de pluvier heeft men er ook verscheiden soorten; de ortolanen ziet men bij ontelbare vlugten over de gemeene en heivelden vliegen, zoodra de hitte toeneemt.
De faisanten ontmoet men niet in de bosschen van Bengale en van Bahar, dan alleen op de grenzen van Assam en Chittagong, en op de bergketen, die den Indostan van Thibet en Napal scheidt; doch hier, en vooral in den omtrek van Morung en Betiah, zijn zij groot en zeer schoon, inzonderheid die van de bruine, goudkleurige, gevlakte en azuur-kleur, en de zoogenaamde Argus. De paauwen, van welke men er twee of drie soorten heeft, zijn overal zeer menigvuldig. De naam Morebunje, welken een gewest van de provincie Orixa voert, beteekent paauwenland.
Men heeft er drie soorten van kraanvogelen, allen lichtblaauw. De zoogenoemde Sarus zijn zeer hoog, en hebben een karmozijnkleurig hoofd. De kleinste, Curcurrah genaamd, (de Juffer van linneus en buffon) is van ongemeene schoonheid; zijne oogen hebben den glans van scharlaken, en op het hoofd heeft hij eene pluim van vederen, zoo wit als sneeuw, waarmede de Keizer alleen zijnen tulband versiert. De derde soort, of de gemeene kraanvogel, is van eene middelmatige gestalte, en het hoofd zwart van kleur. Allen begeven zich naar het noordelijke gebergte, ten tijde van de hersstevening, na den regentijd, welke denzelven voorafgaat en aankondigt. Bij duizenden ziet men hen alsdan verhuizen, nevens hunne jongen, even als de boschduiven in Noord-Amerika. Wanneer het sterk waait, verheffen zich zwermen van deze vogelen tot eene zeer groote hoogte, en schijnen vermaak te scheppen in het beschrijven van volmaakt regelmatige kringen, onder het maken van een

{==302==} {>>pagina-aanduiding<<}
wanluidend geschreeuw, hetwelk zich van verre laat hooren.
Onze Menagerievogels zijn zekerlijk uit den Indostan afkomstig: want ontmoet men dezelve in bijkans alle bosschen. Aan de dijen zijn zij allen ongevederd. Alle de hanen hebben dezelfde kleur, bij de jagers gemberrood genaamd. Op het hoofd hebben zij eene pluim van fraaije witte vederen; zij zijn fier van houding, en woedende in het vechten. De jongen zijn bruin van kleur. Vermakelijk is het, wanneer men 's morgens vroeg de bosschen bezoekt, hen te hooren zingen, en met hunne jongen in de digtste struwellen te zien vlugten en zich verschuilen. Hun vleesch is niet zoo malsch, en minder smakelijk, dan dat der vogelen in onze Menagerien.
De florekin is een prachtige vogel, dien ik niet weet ergens te zijn beschreven, en welken het penseel alleen naauwkeurig kan vertoonen. Hij onthoudt zich aan de kanten van meren en op lage moerassige gronden, naast aan het hooge land grenzende; van hier dat zijn vleesch, in smaak en kleur, naastbij aan dat van den faisant en de wilde eend komt; de borst- en vleugel-vederen zijn bruin, die der dijen helder wit; overal is bij lekker en sappig boven alle verbeelding. De poot van den florekin heeft slechts drie nagels. De wortel der vederen van het wijtje is gespikkeld als een nagelbloem. Wanneer het mannetje zich pronkt, heffen zich eenige fluweelzwarte vederen, die gemeenlijk op het hoofd zijn uitgespreid, om hoog, en formeren aldaar eene zeer fraaije kuif.
De florekin maakt zijn nest in het gras. In Bengale is het mannetje zeventien duimen hoog, gerekend van het uiteinde zijner pooten tot aan het hoogste gedeelte van den rug, en zevenëntwintig duimen van dat zelfde uiteinde tot aan het bovenste van zijn hoofd, wanneer hij zich pronkt. De laatstgenoemde is ook de lengte van den staart af tot aan het begin van den hals. Wanneer deze vogel door de honden wordt aangedaan, zet hij het niet op de vlugt; hij houdt zich, langs den grond uitgestrekt, in het gras verborgen, en staat niet op, voordat de jager hem nabij is.
In geen gedeelte van het Zuidelijke Azië heb ik van snippen hooren spreken; doch dezelve worden meer dan vergoed door eene soort van watersnippen, grooter dan

{==303==} {>>pagina-aanduiding<<}
de gemeene, bij den naam van roodgeverfde watersnip bekend.
Met het visschen met den hengel en allerlei soort van netten houdt zich een gedeelte van het Jagersgezelschap onledig; anderen vermaken zich met de valken-, zwanen-, reiger-, kraanvogel- en hazen-jagt, of wel met de sperwerjagt op patrijzen en kleiner vogelen. Nu en dan nemen de vrouwen deel aan de morgenvermaken; te dien einde rijden zij op kleine wijfjes-olifanten (van een zeer zachten aard); op dezelve staat een stoel, onder een verhemelte met gordijnen. Eenige rijden te paard; doch de meeste laten zich in palankijnen dragen, onder welke de vogels zich verschuilen, in het oogenblik dat zij in de klaauwen van den valk zullen vallen, en de jonge vossen, wanneer de honden hen op de hielen volgen. Met dit alles staan de vrouwen vrij laat op, en gaan niet uit voor het wandeluur.
De wapens, welke op deze togten gebruikt worden, zijn het jagtroer, de pistool, kleine pieken of lansen, en sterke pijlen. Ieder heer wordt gevolgd van een knecht, gewapend met eene sabel, en eene karabijn met een bajonnet, om er zich van te bedienen, wanneer zij tijgers, hienas, beeren of wilde stieren ontmoeten. Eenige vrouwen, uitgerust als eene diana, thalestris of hippolyta, met een ligten boog en pijlkoker gewapend, vermaken zich met de jagt op klein wild. Men bedient zich van beschutters, spionnen, Perzische en Europische windhonden, en zeer verwoede brakken. Bij Calcutta heb ik lieden gekend, die Engelsche honden hadden; doch de reuk dezer dieren verliest zijne scherpte, en zij verbasteren spoedig.
Het behagelijkste voor de liefhebbers van het jagtvermaak is het oogenblik, waarin alle de ridders, knechts, wacht en olifanten in eene linie geplaatst worden met kleine witte vlaggen, van afstand tot afstand hoog genoeg geplaatst, om te beletten dat het eene gedeelte der linie niet voor het andere uitsteke. Aldus drijft, in een geregelden optogt, dit kleine leger al het wild in eenen kring voor zich henen. Wanneer het eene beslotene plaats verlaat, om zich in een open veld te begeven, verlustigt zich het oog met het aanschouwen van de menigte en verscheidenheid der dieren, die, uit hunne schuilplaatsen verjaagd, vruchteloos den weg derwaarts zoeken, zoodra zij vernemen dat zij ontdekt zijn. Gedurende

{==304==} {>>pagina-aanduiding<<}
de ontwikkeling van dit tooneel, kan men van de nederlaag, de verstrooijing en de verwoesting, door de Vogelaars, de Valkeniers en de Jagers veroorzaakt, zich naauwelijks een denkbeeld maken. Dit is het niet alles; de kinderen en landlieden, met stokken en vorken gewapend, vangen of dooden de jonge wilde geiten, jonge hazen en jonge wilde zwijnen, die, in de bosschen zoekende te vlugten, onder weg door magteloosheid, of bij mangel aan snelheid, zijn bezweken.
Dikmaals gebeurt het, dat de landlieden zich tot eenige rijke en kundige jagers in de nabuurschap wenden, om derzelver hulp te verzoeken tegen eenen tijger, die, zijne wreedheid tegen de kudden en de herders oefenende, den geheelen oord ontrust. Ondanks de zwarigheden van zulk eene onderneming, wordt zij evenwel beproefd; men denkt niet aan het dreigende gevaar, hetwelk, misschien, vergroot wordt; alleen leent men het oor aan eene opwelling der natuur, versterkt door een gevoel van goedwilligheid, medelijden en de zucht om nuttig te zijn aan de natuurgenooten. Ligt bereiken de jagers, met behulp van eenige Cipayers, hun oogmerk, mits zij het voorzigtig aanleggen; en het sein der verdelginge van het verschrikkelijkste der verscheurende dieren verzamelt welhaast de dorpelingen rondom hen, die gedurende de jagt uit vrees zich verwijderd hadden; met eigen oogen van een gelukkigen uitslag overtuigd, welken zij zoo goed als onmogelijk hadden beschouwd, doen zij de lucht van hunne toejuichingen weergalmen.
Maar indien de jagers de zoo noodige bedaardheid van geest verliezen; indien zij den strijd te lang rekken of overhaasten; indien zij op den tijger aanvallen zonder voorzorg, en in het oogenblik vooral als het gedruisch zijne woede heeft aangezet, wordt dikmaals de uitslag zeer heilloos; het woedende dier grijpt, verbrijzelt of verscheurt alwat het kan vatten of vangen, en regt vernielingen aan, die alleen met zijnen dood of zijne vlugt eindigen.
Daarenboven vervoegen zich de Indianen bij de Engelsche jagers ter verdelginge van wilde ossen (naast den olifant het grootste der bekende dieren) die hunne velden verwoesten, of ook wel van de krokodillen, den schrik der rivierbewoners, die, in de poelen doordringende, de visschen verdelgen. Niet zoo gevaarlijk is de-
{==305==} {>>pagina-aanduiding<<}
ze als de tijgerjagt: want indien de huid dezer amphibien tegen een snaphaankogel, op een gewonen afstand geschoten, bestand zij, dezelve is het niet tegen een karabijnkogel, of dien van elk ander grooter schietgeweer.
Het trommelslaan en het uitsteken van eene vlag van de hoofdtent zijn het sein tot het houden van het middagmaal. Het ontbijt is zonder tegenspraak het aangenaamste. De jagers, wier eetlust door de morgenbeweging is aangezet, vinden rijkelijk gelegenheid ter verzadiginge. De tafels zijn gedekt met Italiaansche, Fransche, Engelsche en Hollandsche geregten. Men heeft er overvloed van visch en koud gezouten en gerookt vleesch, als hammen, worst, Iersch ossenvleesch, gerookte tongen, enz. Eindelijk wordt er chocolade aangeboden, nevens koffij, thee met room, confituren, allerlei fruiten, zoo versche als ingelegde. De vrolijkheid der tafelgenooten wordt verhoogd door de tegenwoordigheid der vrouwen in morgengewaad. Hetzelve bestaat uit het fijnste neteldoek, met linten van de fraaiste kleuren getooid; het haar zwiert in krullen langs de schouders, of is op het hoofd gebonden; in 't kort, de bevalligheid en reinheid van haar gewaad verhoogen den luister, en doen hare schoonheid te dieper indruk verwekken.
Na het ontbijt gaat het gezelschap met allerlei rijtuigen spelemeijen; dit geschiedt niet alleen om een luchtje te scheppen, maar ook om eenige merkwaardige voortbrengsels van natuur en kunst te gaan zien, eene vermaarde stad, moskee of pagode te bezoeken, of een graf, of het verblijf van Faquirs, of een bosch, door de godsvrucht der Bramins geheiligd. Men beklautert den top van steile heuvels, van waar het verre strekkende gezigt een groot meer overziet, omringd van grasland, welks lagchend groen zich laat zien onder het lommer van digte en verkoelende palmboomen. Vier soorten telt men in Indië van dien boom, alle welke geene bladeren dan aan den top hebben. Zij zijn het sieraad der plaatsen, alwaar zij zich verheffen, door de schoonheid van den stam, en de bevalligheid, met welke de bladeren even als een pauas zich krullen, gelijkende naar het kapiteel van eene kolom, van hetwelk deze boom wel op den eersten inval kan gebragt hebben. De vier soorten van Indische palmboomen zijn de dadelboom, de kokosboom, de betelboom en de eigenlijk genoemde palmboom.

{==306==} {>>pagina-aanduiding<<}

De tijd tusschen de morgenwandeling en het middagmaal wordt gesleten met eenige uitspanningen, door toeval of luim ingegeven. Eenigen spelen met palet of bal; anderen zwemmen, of springen over hekken en palissaden; sommigen schieten naar het wit; anderen draven om het snelste paard. De zulken, die bij uitsluiting in jagen en visschen vermaak scheppen, geven er zich driftig aan over. Te dien einde zijn zij van de noodige werktuigen voorzien, als bogen, lansen, blaaspijpen, slingers, lijmstangen, enz. Ook bedienen zij zich van klemmen, strikken en allerlei voetangels, netten, klokken, hengels, lijnen, lok-eenden en andere geleerde vogelen; in één woord, alle bekende of door hen uitgedachte listen nemen zij te baat, om in hunne onnemingen tegen de vogelen, visschen en slangen gelukkig te slagen.
Ongemeen, waar echter, is de dus genoemde betoovering, welke de tijger en andere tot zijn geslacht behoorende dieren op de zwakkere en schroomachtige te werk stellen. Omtrent het hert ondervindt men zulks in het bijzonder. Zoodra hij eenen tijger ziet, blijft hij staan, en, de oogen op het verscheurende dier gevestigd houdende, laat hij het bedaard nader komen. De tijger treedt langzaam voort, in eene schuinsche rigting, tot op het oogenblik dat hij het arme beest kan aantasten, wien deszelfs gezigt alleen, door eene soort van betoovering, van de vlugheid en vaardigheid heeft beroofd, die het aan zijne vervolgingen zouden hebben kunnen doen ontkomen. De tijger kan snel noch lang loopen, vooral de dus genoemde Koninklijke. Hij heeft een levendig, sier en woest gezigt. Eens zag ik er eenen bij nacht aan den ingang van een bosch; de tinteling zijner oogen alleen deed mij hem ontdekken: brandende fakkels en het slaan op eene kleine trom waren genoeg om hem op eenen afstand te houden, zelfs de vlugt te doen nemen.
Overal, waar tijgers zich onthouden, ziet men ontelbare vogels, geweldig schreeuwende, als het ware om de alarmklok te trekken. Merkwaardig is in het bijzonder de betoovering, waarvan ik heb gesproken, welke dit dier omtrent den paauw te werk stelt. Op het gezigt van eenen tijger loopt de paauw regt op hem aan, en begint zich te pronken, bij het schudden van zijne vlerken; thans beven alle zijne vederen, en zijn uitgespreide staart rijst om hoog. De vogelaars bedienen zich van

{==307==} {>>pagina-aanduiding<<}
dit slag van betoovering; zij naderen, dragende een raam, welk hen bedekt, en over hetwelk een stuk linnen is gespannen, waarop een tijger is geschilderd, en zij naderen zoo digt bij als zij willen, ziende door een gat in het raam, terwijl de rondom verzamelde vogels onbewegelijk staan. Eén tijger is genoeg om op de talrijkste bende paauwen de vermelde uitwerking te doen.
Dikmaals heb ik in Bengale nagenoeg soortgelijke betooveringen door geheel verschillende oorzaken zien ontstaan. De uitwerking, welke het voorbijtrekken van een regiment op een troep dassen had, heeft mij vooral doen verwonderd staan. Deze schuwe dieren, van de aannadering der soldaten verwittigd door het dof gedruisch van hunnen tred, scheidden terstond uit met grazen. Vervolgens bleven zij, op het gezigt der voorste gelederen, een geruimen tijd onbewegelijk staan, met schrik starende, en eenen sterken indruk schijnende te ontvangen van het achtervolgende voorbijtrekken van zoo vele in het rood gekleede menschen. Het opperhoofd of de oudste der kudde (vir gregis ipse) eindelijk, trappelde, sprong, huppelde eenige oogenblikken, en schoot eensklaps, van alle de overigen gevolgd, op de gelederen toe, dringende midden door dezelve heen, tot groote verwondering der soldaten. De drift, met welke deze dieren zich aldus aan het grootste gevaar blootstelden, zoude eigenaardig doen onderstellen, dat het hun onmogelijk was, hetzelve te ontwijken. Eenige gelederen weken ter zijde, en maakten aldus ruimte voor hun; terwijl de soldaten, die hunnen weg vervolgden, niet weinig verbaasd stonden over de vlugheid, met welke de dassen over hunne hoofden heen sprongen, en de wijk namen op de vlakte.
Op zekeren avond met een rijtuig met vier wielen tamelijk snel rijdende, zag ik eene vaarze, die, uit al hare magt loopende, mij kort op de hielen volgde, en hare oogen op een der achterwielen stijf hield gevestigd, welks beweging al de aandacht diens diers tot zich scheen te trekken. Aldus volgde het dier bijkans een vierde van eene mijl; vervolgens, zijnen loop verhaastende, wierp het zich met eene soort van woede op het wiel. De betoovering, welke de vaarze had bevangen, week voor de bevigheid van den schok; zij scheen als versteend te zijn. Na verloop van eenige oogenblikken keerde zij zich om, en liep bedaard henen.

{==308==} {>>pagina-aanduiding<<}

Voor het overige zijn het de slangen, die van alle dieren deze verborgene hoedanigheid in den hoogsten graad bezitten. Dikmaals ziet men haar, kringswijze opgerold, op de takken der boomen of op den grond liggen, om, in deze gestalte loerende, op de vogelen, eekhorentjes, ratten, veldmuizen, kikvorschen, hazen en andere dieren aan te vallen, die haar ter gewone prooije dienen.
Ik keer terug tot onze jagers. Tusschen de twee maaltijden slijten de vrouwen, elk naar haren smaak, den tijd met wandelen of schieten met den boog. Andere, in hare tenten blijvende, maken muzijk, teekenen, of laten zich iets voorlezen, en genieten aldus het zoetste vermaak, waaraan verstand en hart te gader deel hebben, en waarvan zij onschatbare voordeelen plukken.
Terstond na het middagmaal slaiten zich allen op, om een middagslaapje te nemen, het gewoon gevolg van de hitte des dampkrings, of van morgenbewegingen. Na dezen stilstand van alle vermaken en genietingen, het natuurlijkste en gezondste, waarvan alle dieren ons een voorbeeld geven, staan er rijtuigen, of ook wel, indien men in de nabijheid van een rivier of meer zij, ligte kanoes gereed, waarmede het gezelschap gaat rijden of varen, om, met de balsamieke avondlucht, gezondheid en geluk in te ademen: een vermaak, welk de bewoners van kouder landen alleen uit Reisbeschrijvingen en Oostersche Dichters kennen.
Alzoo de schemering tusschen de Keerkringen kort is, volgt de nacht spoedig op het ondergaan der zon; thans zijn kaart en dobbelsteen een gedeelte der avondvermakelijkheden. De meestgeliefde spelen zijn whist, piquet, tresset, quinze en loo. Alle familiespelen, welke gelach en vrolijkheid verwekken, hebben insgelijks hunne liefhebbers, alsmede de goochelaars en springers; eene kunst, waarin de Indiaan zeer verre gevorderd is. De balladeres vermaken de oogen door het schouwspel van hare wulpsche dansen. Eindelijk nadert ongemerkt de tijd van het avondeten; en met dezen maaltijd, meer nog dan de andere door geestige kwinkslagen vervrolijkt, loopt de dag ten einde.
Met eenige afwisseling in de bijzonderheden, duren deze pleizierpartijen vijftien of twintig dagen; zij zijn niet afgeloopen, of men verlangt dat zij wederom hervat worden.
Zeer groot, intusschen, zijn de gevaren, aan welke

{==309==} {>>pagina-aanduiding<<}
een Jagtgezelschap somwijlen zich blootstelt, zoo als blijkt uit het volgende verhaal, medegedeeld in het Journaal van Calcutta, van 14 December 1794.
‘Eenige Engelschen, op de snippenjagt zijnde in de nabuurschap van Dumdum, ontmoetten onverwacht een Koninklijken tijger. Terstond greep het dier den man aan, die digtst bij hem was, en doodde denzelven op staanden voet. De ellendige, een Indiaansche huisbediende, had zelfs geenen tijd, zich van den snaphaan te bedienen, waarmede hij gewapend was.
De jagers verwijderden zich van dit tooneel niet, zonder beproefd te hebben, den rampzaligen aan de tanden van het schrikdier te ontrukken. Allen losten hunne snaphanen op den tijger, doch zonder anders dan met hagel hem te kunnen begroeten, die hem geenerlei leed deed. Hij ging voort met het verslinden van zijne prooi, tot dat het den jageren gelukte, een goed getal Indianen bijeen te brengen, die, door hun schreeuwen en het slaan op trommels, hem eindelijk op de vlugt dreven.
Het gerucht van dit deerlijk ongeval kwam welhaast ter ooren van eenige stoute jagers te Calcutta en omliggende oorden, die in de edele en nuttige, doch gevaarlijke tijgerjagt vermaak scheppen. Op olifanten gezeten, vereenigden zij zich, en reden naar de plaats, die hun was aangewezen.
Niet lang leed het, of zij bevonden zich in de nabijheid van het verscheurende dier, nog bezig met het slorpen van het bloed zijns slagtoffers. Zij begonnen den aanval; doch, in plaats van te deinzen, deed de tijger eenen sprong voorwaarts, en greep eenen der olifanten. De rijder, echter, werd des niet vervaard, en met den haak, welken hij in de hand had, den tijger in een gevoelig gedeelte van zijn ligchaam een geweldigen stoot toebrengende, noodzaakte hij hem, zijne prooi los te laten. Men zond verscheiden kogels op hem af, sommige van welke hem troffen, zonder evenwel hem zwaar te kwetsen. Zijne woede was tot eene hoogte geklommen, die zich onmogelijk laat beschrijven, zelfs niet verbeelden. Hij liep ginds en herwaarts, woedende aanvallende op al wat hem in den weg stond. Een jager, eindelijk, beroemd om zijne onversaagdheid en bedrevenheid, stoutmoedig toeschietende op het verscheurende dier, griefde en velde met zijne lans den tijger ter aarde, alwaar hij spoedig den geest gaf.’


{==310==} {>>pagina-aanduiding<<}

Geld.


Ach, bespaar uw woordenpraal; 
Schimp niet op dat schoon metaal, 
Dat het wreevlig lot doet buigen, 
En met drang weet te overtuigen, 
En de wereld wetten stelt; 
Schimp, ei schimp niet op het geld. 
 
Schimp niet op dien stommen God, 
Die met kracht en wijsheid spot, 
En, wie spreken moog', met zwijgen 
Toch den voorrang weet te krijgen, 
En, schoon hij de spraak ontbeert, 
Toch het beste redeneert. 
 
Stom en doof, ja blind er bij, 
Schuift hij alles aan een zij, 
Wat hem in den weg durft treden; 
Hij dringt zich in alle steden; 
Ja, vindt heel de wereld door, 
Waar hij aanklopt, straks gehoor. 
 
Ieder Vorst, hoe groot of straf, 
Staat dien God zijn beeldt'nis af; 
Hij stelt, wiss'lende in vermogen, 
Nu Napoleon voor oogen; 
Dan vertoont hij Lodewijk; 
Dan den Vorst van 't Britsche rijk. 
 
Neemt hij eens het woest gelaat 
Van een' wreed' tiran te baat, 
Niemand zal hem daarom vlieden; 
Elk hem gaarne hulde bieden: 
Ja, bij dien metalen beul 
Zoekt schier ieder troost en heul. 
 
Loert de heerschzucht op een' Vorst, 
Die met roem den schepter torscht, 
Traag zal zich de hand bewegen, 
Om een' Vorstenmoord te plegen; 
Daar de blik der Majesteit 
Palen stelt aan 't gruwzaam feit. 

{==311==} {>>pagina-aanduiding<<}

Maar die blik wordt ras bespot, 
Dekt hij slechts den stommen God: 
't Volk, eerst nadrend tot den Koning 
Met de dankbaarste eerbetooning, 
Pleegt nu, door zijn beeld bekoord, 
Ligt den vuigen Vorsten-moord. 
 
Maar, waar de onschuld ook bezwijk', 
Argos geeft ze een vaste wijk; 
Daar schuilt ze achter kopren muren; 
Daar kan zij 't geweld verduren; 
Daar stoot, wat haar glans ooit dooft, 
Zelfs de Dondergod het hoofd. 
 
Ga, Jupijn! ga daar voorbij: 
Hier zal zich uw snoeperij 
Aan geen maagdenpronk verzaden. 
Laat u van een sterv'ling raden: 
Zoo der Goden oogmerk faalt, 
Is hun prijs bij 't Volk gedaald. 
 
Wacht geen hulp van 't minnewicht. 
Maar hoe nu ... uw bliksemschicht 
Smelt gij tot een gouden regen! 
Ach, daar baat geen' weêrstand tegen; 
Daadlijk is de voedster blind, 
En gij kust het lieve kind. 
 
Spaar dan, spaar uw woordenpraal; 
Schimp niet op dat schoon metaal, 
Dat het stugge lot doet buigen, 
En met drang weet te overtuigen, 
En de wereld wetten stelt; 
Schimp, ei schimp niet op het geld. 
 
Schimp niet op dien stommen God, 
Die met kracht en wijsheid spot; 
Maar, zoo gij hem wilt verpligten 
Voor uw' bet'ren wil te zwichten, 
Leer dan slechts de kunst verstaan, 
Hoe gij met hem om moet gaan. 
 
Vlei hem ook, zoo hij u vleit; 
Maar, hebt gij met zekerheid 
Hem eens vast in uw vermogen, 
Zie hem dan niet meer naar de oogen: 
Hij is handelbaar als kind, 
Zoo hij slechts zijn' meester vindt. 

{==312==} {>>pagina-aanduiding<<}

Lokt hij u door booze list, 
Sluit hem dan in de ijz'ren kist; 
Maar, kunt ge ergens zegen hopen, 
Laat hem wand'len, laat hem loopen; 
Hij komt bij zijn' regten Heer 
Altoos toch met voordeel weêr. 
 
Maar waan niet, wat ge ooit beoogt, 
Dat ge iets zonder hem vermoogt: 
Neen, wat ge u ook onderwinde, 
Gij blijft, hoe gij 't u beklaagt, 
Toch de kreuple; hij de blinde, 
Die u door de wereld draagt. 
 
Maar blijf meester van zijn luim; 
Houd hem onder uwen duim: 
Zoo gij u door hem laat leiden, 
Dan verdwaalt gij zeker beiden; 
Draagt gij hem, 't wordt u te bang, 
En gij gaat den kreeftegang, 
 
Ja, hij buig' dus voor uw magt. 
Dat hij 's naasten wee verzacht'. 
Dan, dan zullen dankbare oogen 
U, zijn wil ten spijt, betoogen, 
Dat, wiens vloek hij dan ook wekt, 
Hij u toch ten zegen strekt. 
 
M.W. 


Anecdote.

Lodewijk de XV op zekeren tijd met de Marquizin de fleury over den Koning van Denemarken sprekende, vraagde zij aan zijne Majesteit, of die Monarch zeer tijk was. ‘Neen,’ was des Konings antwoord; ‘maar hij heeft een zeer voortreffelijken Staatsdienaar, die zijne zaken in zeer goede orde houdt.’ - ‘Ach, Sire!’ hernam hierop de Marquizin, ‘uwe Majesteit moest dien Staatsdienaar den Koning van Denemarken afronselen.’

Dezelfde Marquizin op zekeren dag bij den Hertog de choiseul ter maaltijd zijnde, werd er een fraaije Globe van suiker op het nageregt geplaatst, verbeeldende Europa met alle deszelfs onderscheidene Koningrijken. De Hertog aan de Marquizin gevraagd hebbende, welk stuk zij begeerde te hebben; ‘Geef mij Frankrijk,’ was haar antwoord; ‘ik mag het zoo wel opeten als een ander.’


{==313==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Redevoering tegen het kwaaddenken van zijne medemenschen.

Ik zeide in mijn haasten: Alle Menschen zijn Leugenaars!



david, Psalm CXVI:11.
Een voorzigtig Man zal altoos, over het Karakter zijns Naasten, met omzigtigheid oordeelen. Een goedaardig Man zal niet in 't wilde berispen, of een gevoelen, beleedigend voor de achting van een ander, zonder wederzin toelaten. ‘De Liefde hoopt alle dingen.’
Het was in een onbedacht uur, dat de Psalmist de aan 't hoofd dezer Redevoering geplaatste woorden uitte. De Dichter was zeer verdrukt geweest. Misschien had hij, zeer onlangs, eenige dier beleedigingen moeten verduren, waarover hij, in andere Dichtstukken, met zoo veel weedoms klaagt. Misschien was zijn gevoelig hart gewond geweest, niet door de openbare aanranding van een bekenden Vijand, van wien hij niets goeds kon verwachten, maar door de heimelijke verraderij van een valschen Vriend, op wien hij een volkomen vertrouwen stelde. Buiten staat om de pijn van zulk eene wonde te verdragen, zocht hij verligting van die kwelling, niet in bijzondere gevoeligheid tegen zijnen beleediger, maar in een algemeen uitvaren tegen het Menschdom; hij beschuldigde het geheele Menschelijke Geslacht van de lage en mis-
{==314==} {>>pagina-aanduiding<<}
dadige bedorvenheid, dat het voorbedacht de waarheid schond; ‘Alle Menschen zijn Leugenaars.’
David schijnt gevoelig geweest te zijn van de onregtmatigheid dezer oordeelvelling: want hij schrijft dezelve toe aan dat verhaaste oordeel, 't welk het uitwerksel is van drift. Hij sprak dit in haaste. Hierin ligt eene afkeuring van dit zeggen opgesloten; hij wenscht, als 't ware, zulks te herroepen. Verondersteld zijnde, dat hij zulks gedaan hebbe, dan mogen wij deze ongunstige oordeelvelling niet aanmerken als eene onuitwischbare vlek in het Karakter diens Vorsten, daar hij deze woorden sprak in een oogenblik van sterke driftvervoering.
In zulk een ongunstig oogenblik kan iemand ligt in de verzoeking komen, om, met den Psalmdichter, zijn ongunstig gevoelen over eenigen bijzonderen Persoon tot het Menschdom in 't algemeen uit te strekken, en, vervuld met een menschenhatend misnoegen, te wenschen, dat hij de woonstede der zamenlevinge mogt verwisselen voor een eenzaam oord, waar der menschen dwaasheden en ondeugden hem niet langer belaagden of folterden.
Deze algemeene ongunstige oordeelvellingen over het Menschdom bepalen zich niet enkel tot de zoodanigen, die, uit hoofde van teleurstelling en aangedaan leed, zich in algemeene jammerklagten over het Menschdom uitlaten; niet weinigen zijn er, wier bezadigder oordeel, uit verscheidene oorzaken, met de in drift voortgebragte oordeelvelling grootendeels overeenstemt.
Eenigen vormen zich zulke vernederende en ongunstige denkbeelden van de Menschelijke Natuur, en zijn genegen, om sommige uitdrukkingen, in de Heilige Bladeren, zoo streng naar de letter te verstaan, dat zij dezelve opvatten, als beschrijvende het Menschdom, uit den aard aan alle boosheid overgegeven; en zij zonderen zichzelven niet uit van dit verwijt.
Anderen zijn tot even ongunstige besluiten gekomen, uit hoofde eens omhelsden Stelsels, 't welk allen denkbeeld eener Hemelsche Voorzienigheid en Zedelijk Bestuur der Wereld uitsluit. Niets, gelijk zij zich verbeelden en voorgeven, vindende in de zedelijke wereld, dan wanorde en verwarring, leiden zij daaruit af, dat er, in de gesteltenis der Menschelijke Nature, geene zorg gedragen is voor het daarstellen van deugdzame

{==315==} {>>pagina-aanduiding<<}
beginselen, en dat de Menschen overgelaten zijn aan den toevalligen loop, welken grilligheid of drift neme.
Zonder zich door stelselbegrippen van Wijsbegeerte of Godgeleerdheid te laten innemen, vindt men er, die gelijksoortige ongunstige gevolgen afleiden uit eenige weinige nadeelige lotgevallen, hun bejegend. - Door persoonlijk treffende ongelukken donkere denkbeelden van het Menschelijk Leven gevormd, en daarenboven herhaalde beleedigingen en nadeelen ondervonden hebbende van de verradelijkheid en ontrouw eeniger Personen, van welken zij, ten eenigen tijde, gunstige gevoelens koesterden, vellen zij niet alleen, in eene vlaag van drift, een streng vonnis over de menschen in 't algemeen, maar nemen het voor een gezetten stelregel aan, dat er geen ware Edelmoedigheid, geen zuivere Eerlijkheid in de wereld gevonden wordt.
Desgelijks zijn er, die, in een veeljarigen uitgebreiden ommegang met de wereld, getuigen geweest zijn van zoo veel lists en bedrogs, van zoo veel dubbelhartigheids, van zoo ontelbare voorbeelden van regtstreeksche verkorting, - die ook misschien zelve niet vrij gebleven zijn van besmetting in zulk eenen kring, - en die, in gevolge hiervan, ten stelregel aannemen, dat de vertooningen van Deugd, welke zoo zeer de aandacht vestigen, en de bewondering verwekken van de jongen en onervarenen, meestal niet anders zijn dan geveinsde vertooningen, om daardoor eenig snood en zelfzoekend oogmerk te bereiken - met één woord, dat men te vergeefs op aarde zoekt naar 't heerlijkst werk van god, een Eerlijk Man.
Deze ongunstige en gestrenge oordeelvellingen over het Menschdom, met zoo wijdverschillende inzigten uitgesproken, moeten wij, helaas! bekennen, zijn niet te eenemaal van grond ontbloot. - Het is te openbaar, om des tegenspraak aan te tresfen, dat, in alle de tijdperken der wereld en op alle trappen van beschaving, de lijst van der Menschen Ondeugden groot geweest is. En zal men niet kunnen loochenen, dat, zelfs in deze Eeuw, die op Verlichting boogt, de voortgangen in Zedelijkheid en Deugd geen gelijken tred gehouden hebben met de vorderingen in Kundigheden, en dat de Maatschappij nog te over opgevuld is met snoode Karakters, schandvlekken der Menschelijke Nature. - Doch wij zijn, uit hoofde van alle deze verschijnselen,

{==316==} {>>pagina-aanduiding<<}
niet geregtigd, om een algemeen ongunstig oordeel tegen het Menschdom te vellen.
Stellen is niet genoeg; op bewijzen komt het aan, en verzoek ik uwe aandacht, om mijne aanmerkingen deswegen te hooren.
Gij zult mij wel willen toestaan, dat geen mensch genoegzame kennis heeft aan de karakters van anderen, om een algemeen besluit van dien ongunstigen aard op te maken uit hetgene hem is voorgekomen of bejegend. Slechts zeer weinig kan iemand weten van de karakters der menschen, - ik wil niet zeggen van de wereld over 't algemeen, maar zelfs van de plaats zijner woninge. ô, Hoe dikwijls worden wij misleid door bedriegelijke schijnvertooningen, zelfs ten opzigte van zoodanige menschen, met welken wij het gemeenzaamst verkeeren! Ook dragen wij altoos zeer onvolkomen kennis van de beginselen en beweegredenen, die invloed hebben op der menschen daden; en, zonder eene juiste kennis hiervan, is het volstrekt onmogelijk, eene regte waardering van iemands karakter op te maken. - Voegt hierbij, dat zeer weinige personen genoegzaam vrij zijn van drift en vooringenomenheid, genoegzaam aandachtig op de verscheidenheid der karakters, die zich aan hun voordoen, of genoegzaam wikkende en omzigtig in het beoordeelen van enkele karakters, om geregtigd te zijn tot het vellen van een beslissend oordeel tegen het Menschdom.
Deze waarnemingen, nogtans, welke ieder mensch maakt, en noodwendig moet maken, op de karakters van anderen, zijn genoegzaam, om hem te geregtigen tot het besluit, dat de Menschelijke Zamenleving bestaat uit Goeden en Kwaden, even gelijk het veld moeskruiden en distels voortbrengt. - Laat iemand een onpartijdig overzigt nemen van dat gedeelte der Menschelijke Maatschappije, 't geen in den kring zijner eigene waarneminge valt; in de daad, hij moet zich in eenen gansch ongunstigen stand geplaatst vinden, indien hij geen genoegzaam aantal van goede en waardige karakters aantreft, om het Menschdom te ontheffen van de blaam eener algemeene Bedorvenheid. - Ontmoeten wij somtijds menschen, die openbaar hun verlaten van allen Godsdienstig beginsel en zedelijke verpligting erkennen, en de onbeschaamdheid hebben om te belijden, dat zij slechts van één regel huns gedrags

{==317==} {>>pagina-aanduiding<<}
weten, namelijk dat een ieder voor zichzelven moet zorgen, zonder zich over anderen te bekommeren, - zoodanige menschen zijn zeldzame Gedrogten in de zedelijke wereld, schaars gezien, en, wanneer men ze ontmoet, enkel met verbazing en afschrik beschouwd.
Bijaldien, in den tegenwoordigen gekunstelden en, in vele opzigten, bedorvenen staat der Maatschappije, verkeerde begrippen van Eer omhelsd worden, die strijden tegen de eerste beginselen van Godsdienst en Deugd - en die, in eenige gevallen, onder het bevelend en onwederstaanbaar gezag der Gewoonte, de menschen aanzetten, om daden te bedrijven, of, 't geen in de zedelijke waardering der daden het zelfde is, te pogen daden te bedrijven, waarvan een gevoelig en deugdzaam hart gruwt, - dan hebbe men op te merken, dat deze ongerijmde en snoode begrippen alleen heerschen bij een klein gedeelte, en bij dat gedeelte zelfs nog maar nu en dan, en dat de menschen, in 't algemeen, nog blijven erkennen het oppermagtig gezag van het Geweten en van god. - Kan men twijfelen, of, in den loop eens handeldrijvenden levens, de menschen gewoonlijk de wet van Eerlijkheid volgen, en dat de schennissen van deze wet, die tusschen den Kooper en Verkooper plaats grijpen, schoon maar al te veelvuldig, met dat al enkel toevallige Uitzonderingen zijn op eenen algemeen standhoudenden Regel?
Men heeft, 't is waar, somtijds, als een bewijs van de algemeene bedorvenheid der wereld, aangevoerd, dat het, in den tegenwoordigen staat der dingen, voor een volstrekt eerlijk Man onmogelijk is, voordeelen te behalen; en dat, gevolgelijk, ieder, die door de wereld wil komen, zijn geweten plooijen moet naar dien stand der dingen, en aan de teugels van strikte Eerlijkheid, welke hij in een zuiverder staat der Maatschappije strikter zou houden, eenigzins botvieren. - Zonder de zoodanigen, die zulks voorwenden, de ongevallige aanmerking toe te voegen, dat zij het algemeen karakter der wereld naar hun eigen afmeten, mogen wij gerustelijk vragen, of het voor de Menschelijke Maatschappij mogelijk zou wezen te bestaan, op de veronderstelling, dat Bedrog en Valschheid zoo algemeen waren, als Trouw en Eerlijkheid tegenwoordig? - Wat zou er, in zulk een geval, worden van dat onderling vertrouwen, 't welk de ziel uitmaakt van alle handelgemeenschap? - Zou

{==318==} {>>pagina-aanduiding<<}
niet, dat ik mij zoo uitdrukke, de algemeene Bankbreuk van Braafheid een algemeen wantrouwen baren? En wat moest er geboren worden uit een algemeen wantrouwen, dan algemeene verwarring? - Het is dan, hoe slecht de wereld ook moge wezen, niet waar, ja het grenst zelfs niet aan de waarheid, dat alle menschen Schurken zijn.
Het stuk, waarover ik U duslange bezig hield, is zoo klaar, dat ik de zaak vrijelijk durf laten verblijven aan den droefgeestigsten en misnoegdsten Menschenhater, aan den strengsten beoordeelaar zijner Natuurgenooten. - Waar is de man, die niet zal toestemmen, dat, schoon hij teleurstellingen ondergaan hebbe in vele zijner redelijk opgevatte verwachtingen van anderen, zijne verbindtenissen met zijne Medemenschen hem geen bewijs hebben opgeleverd, dat ieder mensch het kwade tegen hem dacht en deed? Wie, indien hij de waarheid spreke, moet niet erkennen, dat die rondsom hem zijn, over het geheel, hem luttel onregts gedaan en veel goeds betoond hebben? Niemand, die niet te eenemaal zonder Vriend is, - die niet, in het midden der Zamenleving, volstrekt eenzaam en zonder vreugde, zijne dagen wegkwijnt, - die niet gestadig onderdrukt en mishandeld wordt door het Onregt en de Wreedheid der menschen, - kan eenig regt hebben, om een onbepaald veroordeelend vonnis over het Menschdom te vellen.
Ten aanziene van de menschen in 't algemeen, in de gewone levensomstandigheden, durf ik, op de lessen der ervaringe afgaande, beweren, dat hunne ondervinding hun geen grond verschaft, om zulke donkere gedachten van het Menschdom op te vatten, of zoodanige droefgeestige gevoelens, ten opzigte van hunne Natuurgenooten, te koesteren. En het verdient onze ernstige overweging, dat het inwilligen van zulke denkbeelden, het botvieren aan zoodanige aandoeningen, hoogst beleedigend en teffens allerschadelijkst is. - Sta mij toe, dit aan te wijzen.
Een der eerst in 't ooge loopende uitwerkselen van zulk een gevoelen wegens het Menschdom is het veroorzaken of koesteren van eene kwade geaardheid. Men kan bezwaarlijk veronderstellen, dat zich eene hebbelijkheid daarvan konne vormen, dan in eene ziel, welke reeds vooraf eene geneigdheid voelde, om een streng en ver-
{==319==} {>>pagina-aanduiding<<}
oordeelend vonnis te strijken, door eene geaardheid, natuurlijk overhellende tot onvergenoegdheid en berispzucht. - Eigenaardig mogt men verwachten, dat eene enkele dwaling in het oordeel over het algemeen karakter des Menschdoms zou voorgekomen, of althans te regt gebragt zijn, door den zachtaardigen invloed van eene hebbelijk goede gezindheid. - De Man, wiens liefderijke en gemakkelijke geaardheid hem doet overhellen om genoegen te scheppen in alles rondsom hem, zal niet gereedelijk ingang verleenen aan begrippen, ten aanziene der wereld, welke zouden strekken om zijne bedaardheid te verstoren, of zijn geluk te verwoesten. - Dan, wat hiervan ook wezen moge, het spreekt van zelve, dat niemand zich eenen geruimen tijd kan toegeven in het koesteren van ongunstige denkbeelden wegens het Menschdom, of het zal zijner geaardheid eene verbittering geven: want wie, die eenig gevoel behouden heeft, kan gelukkig zijn, wanneer hij zich verbeeldt te leven te midden van een hoop veinsaards en bedriegers?
Een ander zeer natuurlijk en onvermijdbaar gevolg van het kwaaddenken over het Menschdom in 't algemeen is eene neiging, om de eerlijkheid en opregtheid van bijzondere Personen te verdenken. - De Man, die zulk een gevoelen van zijne Natuurgenooten koestert, moet veronderstellen, dat de uitzonderingen op dit algemeen karakter ten hoogste zeldzaam zijn. Hij zal, overzulks, zich bezwaarlijk overtuigen, zoo gelukkig te wezen, dat hij vele van die uitzonderingen, in den kleinen kring zijner bekenden, aantreffe. Veeleer zal hij het hoogstwaarschijnlijk keuren, dat het goede gevoelen, 't welk hij eenmaal wegens zijne Vrienden koesterde, het uitwerksel geweest hebbe van eene partijdige toegenegenheid, die het oordeel verblindde. - Van hier zal, wanneer de eerste indrukken van goedaardigheid hem aanzetten om het goede van anderen te denken, zijn aangenomen verderfelijk stelsel de edelaardige bewegingen zijns harten doen zwijgen; en hij oordeelt het regtmatig, te vermoeden, dat hij misgetast heeft. Jaloezij, vrees en onrust doen zich van alle kanten op. Elks eerlijkheid verdenkende, zal hij het bezwaarlijk wagen, iemands woord te gelooven. Een onvriendelijk oogmerk, een slinksch doel kijkt bij hem in iederen grimlach uit; in elken Vriend meent hij een be-
{==320==} {>>pagina-aanduiding<<}
drieger, in elken Broeder een belager zijns geluks te aanschouwen!
Met deze ongunstige geaardheid, met dit kwaad vermoeden, zal zich natuurlijk vereenigen een geest van Berisping. - Hoewel hij, die zijne Medemenschen uit het meergemelde donkere oogpunt beschouwt, moet denken, dat er veel valsche beschuldigings, veel lasters in de wereld rondzwerve, en men zou mogen veronderstellen, dat zulks hem minder geneigd zou maken om naar de leugentaal der kwaadsprekendheid te luisteren, zal hij echter, ten zelfden tijde, geloovende, gelijk hij doet, dat het gros des Menschdoms zeer slecht is, het waarschijnlijk keuren, wat men ook moge zeggen, dat, in een gegeven geval, een nadeelig gerucht, van iemand verspreid, beter verdient geloofd te worden, dan het goede, wegens een ander vermeld. - Terwijl hij, derhalve, doof is voor den lof, welken zonderlinge verdiensten somtijds van weigerende lippen afpersen, drinkt hij, met een dorstig oor, den vloed in van kwaadsprekendheid en lastertaal. Ten aanziene van zichzelven stelt hij geen perk aan de strengheid zijner berispingen en de hevigheid zijner bestraffingen over het karakter en het gedrag zijner Medemenschen: want, volgens zijn eenmaal aangenomen denkbeeld van de menschelijke natuur, komen zijne begrippen, hoe strenger en hoe ongunstiger zij zijn, des te meer met de waarheid overeen. Voor de vuist te handelen, is, zijns oordeels, zwakheid; van den Naasten gunstig te denken, tot dat men stellig blijk van het tegendeel bekome, begrijpt hij even dwaas te zijn, als dat men de oogen sluite op een pad vol valstrikken, tot dat men zijnen voet daarin verward vinde. Hij keurt het, in eene zoo slechte wereld als waarin wij leven, wijst en veiligst, in onze oordeelvelling over anderen, naar de ongunstigste zijde over te hellen. Hij lagcht met de ‘Liefde, die geen kwaad denkt en alles gelooft.’
Het natuurlijk gevolg van dit alles kan geen ander wezen, dan eene ongezellige en netelige geaardheid. Een slecht gevoelen van onzen Naasten moet het beginsel van gezelligheid ondermijnen en de gemeenschappelijke neigingen verdooven. Het algemeen begrip van de oneerlijkheid en bedorvenheid des Menschdoms zal niet blijven vlotten op de oppervlakte der Maatschappije, zonder zich aan bijzondere Personen te hechten, en ie-
{==321==} {>>pagina-aanduiding<<}
dereen, in zeker voege, onder den invloed van donkere vermoedens te brengen. Hieruit moet noodwendig eene sterke overhelling tot grommigheid en misnoegdheid ontstaan, die eerlang de onklare wateren in een stinkpoel van Menschenhaat verandert. - Indien het gelaat opgehelderd en het hart gestreeld wordt door het zien der zoodanigen, die wij hoogachten; indien, naar salomo's taal, ijzer met ijzer gescherpt wordt, en ‘alzoo ook een man het aangezigt van zijnen naasten scherpte,’ moet het, in tegendeel, waarheid wezen, dat de dagelijksche verkeering met de zoodanigen, die wij onszelven geleerd hebben te verdenken of te verachten, eene steeds springende welle is van te onvredenheid en wansmaak. - Met zulke denkbeelden, met zoodanige aandoeningen, is het onmogelijk, dat het hart zich zal uitbreiden in de edelaardige medegevoeligheden des gezelligen levens, of zich overgeven aan het vrije genot van deszelfs genoegens. Voor eene ziel, dus omgeven met den damp der liefdeloosheid, zal de wereld geene blijde en lagchende uitzigten opleveren: eenzaamheid zal den voorrang van gezelligheid krijgen, en er niets overblijven, dan aan eene wildernis de voorkeuze te geven boven eene stad, of misschien het leven als een last te beschouwen, en de taal van gezette misnoegdheid, die job, onder den last der rampen 
{== afbeelding 	==} {>>afbeelding<<}
    
er neder gedrukt, uitboezemde, de zijne te maken, en te zeggen: ‘Ik versmaad het. Ik zal toch in eeuwigheid niet
leven!’
Misnoegd moet die Menschenhater zijn. Heel de Natuur vertoont hem de zwarte schaduw van zijne eigene donkere begrippen. Van wege mangel aan waardige voorwerpen, die aan zijne maatschappelijke neigingen werkzaamheid verschaffen, knaagt zijn geest inwendig zichzelven. Te leur gesteld in alle vrolijke uitzigten dezes levens, welke hij, in gelukkiger oogenblikken van eerlijk vertrouwen en wachtende hope, gekoesterd had, en niet begrijpende, dat de schuld niet zoo zeer bij de wereld als bij hemzelven schuile, besluit hij ras en boos, dat er in deze wereld niets lievenswaardig is, en hij draagt een zwaar en rusteloos bestaan om, vol onrust en kwelling.
Het is veel, indien zulke begrippen en zoodanige aandoeningen eindelijk niet uitloopen op eene gezette onvoldaanheid over de tegenwoordige orde der Nature,

{==322==} {>>pagina-aanduiding<<}
op klagten over en berispingen van de wegen der Voorzienigheid: want op welk een' grond kan de man, die het Menschdom over 't geheel voor boos en snood houdt, zich verzekeren, dat dit Menschdom staat onder het Bestuur van een wijs en goed Wezen, 't welk de Deugd en het Geluk zijner redemagtige Schepselen wil? - Geloovende dat het Menschdom algemeen bedorven is in beginselen en snood in bedrijven, moet hij besluiten, dat het 's Allerhoogstens wil was, dat het zoodanig wezen zou. - Hij zal, overzulks, in de tegenwoordige gesteltenis der wereld, niet gereedelijk ontdekken de blijken van een wijs en regtmatig zedelijk Bestuur; of aanduidingen van eene allengskens voortgaande opleiding en verbetering, welke in 't einde zal uitloopen op algemeen geluk; de voltooijing van 't welk ieder welgesteld hart vurig wenscht, en waarop ieder, die de wereld met een braaf hart en een opgeklaard verstand beschouwt, met vertrouwende verwachting mag uitzien.
Eene gezette geneigdheid, om het slechtste van het Menschdom te denken, is, derhalve, geene enkele dwaling des oordeels, of eene ijdele verbeelding, welke onschuldig en veilig mag botgevierd worden; het is eene onregtmatige en boosaardige veroordeeling van het geheele geslacht onzer Natuurgenooten, strijdig met de gesteldheid der dingen, aanloopende tegen de ondervinding; het is eene verkeerde geaardheid, geschikt om in de ziel der genen, die zich daarin botvieren, ongemakkelijke, rustelooze driften te doen geboren worden, en strekkende, om, in den algemeenen staat der zamenlevinge, de groote steunpilaren van menschelijk geluk, maatschappelijk vertrouwen en Godsdienstige hope, omverre te rukken.
Overzulks is het ieders waar belang, de toegangen tot zijn hart, met de uiterste zorgvuldigheid, te bewaken tegen het inkruipen van eene zoo veel onrusts barende boezemkwelling. Schoon wij mogen genegen zijn, in onszelven of in anderen te verschoonen die toevallige, nu en dan ontstaande, opwellingen van misnoegen en kwalijkgezindheid, welke oprijzen uit eenige voorbijgaande kwelling, ons aangedaan, bij voorbeeld, door de onstandvastigheid en verraderij van een' Vriend, wien wij hoogachting toedroegen, in wien wij een onbepaald vertrouwen stelden, moeten wij naauwlettend en besten-
{==323==} {>>pagina-aanduiding<<}
dig op onze hoede zijn, om elke aannadering tot eene hebbelijkheid van algemeene en niets onderscheidende veroordeeling te vermijden.
Scherpe aanmerkingen over anderen te maken, en zelfs ongunstige gedachten van bijzondere personen te vormen, is berispelijk, niet alleen uit hoofde van het dadelijk onregt, daarin opgesloten, maar tevens van wege derzelver heilloozen invloed op het oordeel, 't welk wij omtrent de menschen in 't algemeen vormen.
Bespiegelende Stelsels, welke eene strekking hebben om Menschenhaat te baren, hebbe men zorgvuldig na te gaan, eer men dezelve omhelze: want het is niet zeer waarschijnlijk, dat eenige Leerstelling waar zou wezen, die ons opleidde om elkander te haten.
Eindelijk; ieder voorwerp in de menschelijke natuur, en in het menschelijk leven, kan uit twee gezigtspunten beschouwd worden - uit een helder en een donker; en het is wijsheid, altoos het eerste boven het laatste te kiezen. Zoo goed van een ander, en van geheel het Menschdom, te denken, als wij in opregtheid en eerlijkheid doen kunnen, is voorzigtig gehandeld ten opzigte van onszelven, billijk ten aanziene onzer Broederen, en eene daad van Godsdienstigheid met betrekking tot den grooten en goeden Oorsprong van ons wezen.

Verhandeling over het spraakvermogen met betrekking tot den redenaar; door Mr. L. Ingenhousz, te Breda.

(Vervolg en slot van bl. 284.)

Wij gaan thans over tot het vierde gedeelte van ons te verhandelen onderwerp, namelijk de Verpoozingen.
Eene verpoozing in eene redevoering is een kort stilzwijgen, dat somtijds gebezigd wordt, eer men van het uitspreken van het eene woord tot de uitdrukking van het andere overgaat, en werkt niet weinig mede ter overreding van den hoorder. Dezelve zijn tweederlei; verpoozingen van nadruk, en zulken, die

{==324==} {>>pagina-aanduiding<<}
tot verstand van den zin dienen. De verpoozingen van nadruk, die voornamelijk ter overreding van den hoorder bijdragen, hebben, naar ons inzien, drie onderscheidene oorzaken, en kunnen dus in drie klassen verdeeld worden.
De eerste foort heeft dan plaats, wanneer de Redenaar, na eene zaak van gewigt behandeld te hebben, begint te spreken over een onderwerp van eenen geheel anderen aard en nog meer aanbelangs, 't welk somtijds dient tot nadere uitlegging van het eerste, of van hetzelve geheel vreemd is, en dikwijls aangeduid wordt door het woordje maar. Een voorbeeld uit Thirsa, of de Zege van den Godsdienst, Treurspel, door Mr. r. feith, zal dit ophelderen.
In het tweede Bedrijf, derde Tooneel, wil Koning Epiphanes, na aan Jedidia alle geluk hier op aarde te hebben toegezegd, dat dezelve ook van zijnen kant eene inschikkelijkheid gebruike, om namelijk den Joodschen Godsdienst af te zweren; hij eindigt zijn eerste onderwerp met de woorden:

En is dit alles nog te min naar uw gedachten. 
Ik wil nog meer doen! - 

In denzelfden dichtregel begint hij het andere onderwerp met de woorden:

- - Maar aan 't heil, u toegezegd, 
Is eene inschiklijkheid van uwen kant gehecht. 

Na het woordje maar dient eene verpoozing plaats te hebben: de spreker begint alsdan een onderwerp van meer gewigts te behandelen; hij verlangt eene dubbele oplettendheid van den hoorder: na dezelve door het uitspreken van 't woordje maar te hebben opgewekt, bezigt hij eene korte rust, om zijn verlangen gaande te maken, en hierdoor de aandacht te bevorderen. Na de woorden: is eene inschiklijkheid van uwen kant gehecht, dient wederom eene verpoozing plaats te hebben, omdat de spreker hier zijn gewigtig onderwerp gaat uitleggen, en diensvolgens de aandacht van den hoorder op nieuw wil opwekken; hij moet dus wederom, door middel dier korte stilzwijgendheid, een verlangen bij hem doen geboren worden.
De tweede soort van verpoozingen heeft plaats, wan-
{==325==} {>>pagina-aanduiding<<}
neer de ziel, door het uitdrukken van een of meer hartstogtelijke of andere, sterken indruk verwekkende, woorden, zoodanig wordt aangedaan, dat zij, als 't ware, buiten staat is, schielijk wederom eene andere gewaarwording te ontvangen, en bij gevolg eene kleine rust, tot herstel harer krachten, benoodigd heeft.
In het aangehaald Treurspel van feith, 3de Bedrijf, 5de Tooneel, zegt Jedidia aan Chryses:

Ach! woont meêdoogendheid aan uw onmenschlijk Hof? 

De spreker heeft hier, na het woordje ach! eene rust noodig; hetzelve heeft in zijne ziel eene buitengewone aandoening verwekt; hij moet, bij gevolg, wil hij in staat zijn om de volgende woorden naar behooren uit te spreken, en den gepasten indruk doen ontstaan, wachten, tot dat die buitengewone gewaarwording, die zijne ziel, als 't ware, voor eene korte poos, hare veerkracht beneemt, niet meer aanwezig zij.
Een ander voorbeeld vindt men in 't zelfde 5de Tooneel, alwaar Chryses op de vraag van Jedidia:

Noemt gij hardnekkigheid zijn' God getrouw te wezen? 

antwoordt:

Neen! deze trouwe heeft mijn hart in u geprezen. 

Door het enkel woordje neen! wil de spreker hier oneindig veel te kennen geven; hij keurt, namelijk, hierdoor het grootsch denkbeeld omtrent het Opperwezen volkomen goed; bij gevolg moet het uitspreken van dat woordje, als alleen van zulk eene gewigtige en buitengewone beteekenis zijnde, in zijne ziel ook eene schielijke en buitengewone aandoening doen geboren worden; dezelve heeft dus eene rust tot herstel harer krachten benoodigd, eer de volgende woorden worden uitgesproken; hoewel, naar ons inzien, hier de verpoozing niet zoo langdurig behoeft te zijn als in 't eerste voorbeeld, dewijl aldaar door 't woord ach! als een sterken harstogt te kennen gevende, de ziel eene sterkere gewaarwording ontvangt, en bij gevolg meer rust, om in haren vorigen staat te komen, benoodigd schijnt te hebben, dan in 't tweede voorbeeld bij het woordje neen! daar het laatste alleen een gewigtig en voor den spreker belangrijk en zielroerend onderwerp te kennen geeft, zonder echter een bepaalden hartstogt in dezelve te doen ontstaan.
De verpoozingen van nadruk, onder de derde klasse

{==326==} {>>pagina-aanduiding<<}
behoorende, komen te pas, wanneer de woorden eene daad te kennen geven, die noodzakelijk eene ophouding, stilzitten, vertoeven, of in 't algemeen eene soort van rust veronderstelt; en de verpoozing, na het uitspreken dier woorden gebezigd, dient alsdan, om die rust of werkeloosheid te verbeelden, en hierdoor de daad in de ziel van den hoorder als 't ware te vertegenwoordigen; kunnende dus als eene verbeeldende verpoozing worden aangemerkt.
Een echt voorbeeld van zoodanige verpoozing heb ik aangetroffen in de Lettres et Epitres Amoureuses d'Heloise et d'Abeilard, Tom. 2, pag. 93, alwaar Abeilard in het begin van eenen brief aan Heloise zegt:

Qui peut m'ecrire? ..... ouvrons..... grand Dieu! c'est Heloise. 

Door de woorden: qui peut m'ecrire?.... drukt de spreker eene twijfeling uit, alsof hij op dat oogenblik niet bewust was, van wien de brief kwame; en het gevolg hiervan is, dat, zoo hij dit alles den hoorder wil doen gewaarworden, na het uitspreken van die woorden eene vrij langdurige verpoozing of rust moet gebezigd worden, om eene inspanning der gedachten, tot het ontdekken van den persoon, die den brief gezonden heeft, te verbeelden. Na het uitspreken van het woord ouvrons moet hetzelfde plaats hebben; hetzelve immers, het openen van een brief aanduidende, geeft eene bezigheid te kennen, die den spreker verhindert, om zich verder uit te drukken, en onderstelt diensvolgens een stilzwijgen; om 't welk duidelijk aan den hoorder te doen gevoelen, het noodzakelijk is, dat hier eene verpoozing plaats hebbe, eer de spreker tot de uitdrukking der volgende woorden: grand Dieu! c'est Heloise, overgaat.
Wat eindelijk de verpoozingen aangaat, die tot verstand van den zin dienen; derzelver noodzakelijkheid is een ieder zoo kennelijk, dat het overbodig zou zijn, hierover in 't breede uit te weiden: dezelve worden aangeduid door punctueeringen of zinscheidingen, van het regt gebruik van welke somtijds afhangt de klaarheid eener gebeurtenis, de opheldering der bewijzen, de uitleg van kunsten en wetenschappen.
Om zijne denkbeelden eenen ander' geregeld mede te deelen, is het noodzakelijk, dat dezelve behoorlijk, naar den eisch der zaken, worden van een gescheiden, ten

{==327==} {>>pagina-aanduiding<<}
einde er geene verwarring plaats hebbe, en dezelve voor den hoorder bevattelijk zijn. Om zulks geregeld te kunnen doen, zijn de verpoozingen, die tot verstand van den zin dienen en door teekens worden aangewezen, allernoodzakelijkst; en hieruit kan men duidelijk opmaken, welke de ware grondslag is van de punctueeringen of zinscheidingen in 't algemeen, waarmede men, met betrekking tot de commata, zoo willekeurig te werk gaat.
Wanneer verscheiden denkbeelden te zamen vereenigd en aaneengeschakeld worden uitgedrukt, zoo als in de bekende woorden van den Zaligmaker tot zijnen discipel: Verraadt gij den Zoon des menschen? plaats heeft, dan kan tusschen de woorden, die dezelve uitdrukken, geene zinscheiding of punctueering geplaatst worden. Die teekens, of de verpoozingen, daardoor aangewezen, vinden in 't algemeen plaats, wanneer de spreker die vereenigde denkbeelden heeft uitgedrukt, en eer hij tot de uitdrukking van een ander overgaat. Maar, zal men hier vragen, hoe is het mogelijk, overal te onderscheiden, of de gedachten afzonderlijk of aaneengeschakeld moeten worden medegedeeld, daar dikwijls een denkbeeld op zichzelve, zonder met andere vereenigd te zijn, door een enkel woord wordt uitgedrukt? Die onderscheiding is zeer duidelijk, wanneer men zich slechts herinnert, 't geen wij reeds gezegd hebben omtrent den sterken indruk, in de ziel verwekt. Ieder denkbeeld, namelijk, of iedere verzameling van denkbeelden, wanneer dezelve te zamen vereenigd en aaneengeschakeld worden uitgedrukt, zullen ze met de meeste kracht worden medegedeeld, moeten eenen enkelen voornamen indruk in de ziel verwekken, 't zij dan dat zulks door een klemwoord of door een harstogtelijk woord bewerkt worde; want bijaldien zulks niet geschiedt, dat is, bijaldien de spreker een dusdanig denkbeeld of denkbeelden uitdrukt, zonder dien voornamen indruk door een klem- of hartstogtelijk woord te bewerken, zal de hoorder mogelijk de gedachte verstaan, maar geene of slechts eene zeer flaauwe gewaarwording ontvangen, al ware het ook dat de denkbeelden allerzielroerendst waren; en van den anderen kant, bijaldien hij meer dan éénen sterken indruk, door de uitdrukking van eenige vereenigde denkbeelden, wil te weeg brengen, maken zij, zoo als wij boven hebben aangemerkt, elkanderen krachteloos.

{==328==} {>>pagina-aanduiding<<}

Eene zinscheiding of punctueering, en de verpoozingen, hierdoor aangeduid, komen in 't algemeen te pas, wanneer de ziel dien sterken indruk door een klemwoord ontvangen heeft, om haar namelijk door eene korte rust wederom in staat te stellen, om eene andere sterke gewaarwording, in de daarop volgende uitdrukking voorkomende, te genieten; bij gevolg kan men als een vasten regel ter neder stellen, dat er tusschen twee klemwoorden eene verpoozing, tot verstand van den zin dienende, gebezigd, en bij gevolg eene zinscheiding of punctueering moet geplaatst worden: hij dus, die zulks in den volsten graad weet te onderscheiden, zal altijd die zinscheidingen van pas weten te plaatsen, en de verpoozingen, tot verstand van den zin dienende, meestal weten te bezigen, al ware 't dat zij niet overal door teekens waren aangewezen.
De verpoozingen dan, in 't algemeen genomen, dienen, 1o. om de aandacht van den hoorder, door 't verlangen, 't welk een kort stilzwijgen bij hem te weeg brengt, te verdubbelen; 2o. om de ziel, welke door eene sterke gewaarwording als 't ware hare veerkracht benomen is, door eenen staat van werkeloosheid wederom, tot het ontvangen van eene sterke aandoening, in staat te stellen; 3o. om eene rustende daad te verbeelden, en langs dien weg een bespiegelend denkbeeld bij den hoorder te verwekken; en 4o. om den zin verstaanbaar, of de denkbeelden voor den hoorder bevattelijk te maken.
Thans gaan wij over tot het vijfde en laatste deel van ons te verhandelen onderwerp, namelijk de Gebaren.
Derzelver nut en aanbelang in de mondelinge voordragt is te over bekend, om een breedvoerig betoog te behoeven; en hij, die het geringste denkbeeld van 's menschen gewaarwordingen bezit, bemerkt duidelijk, dat, zonder dezelve, een Redenaar zeer weinig op den hoorder kan uitwerken, daar zij, even gelijk de woorden, als de tolken van onze gedachten moeten worden aangemerkt. Echter dient iemand, die in het openbaar wil leeren spreken, niet zoo zeer te beginnen met het oefenen derzelven, als wel met het beschaven zijner stem. Hij, die eene geoefende spraak bezit, die alle de gepaste toonen weet te bezigen, zal van zelf de juiste gebaren vertoonen, daar het eerste zonder het laatste niet wel bestaanbaar is: want men zou wel door oefening eenige ge-
{==329==} {>>pagina-aanduiding<<}
paste bewegingen leeren vertoonen, zonder eene geregelde uitspraak te bezitten; maar niemand zal eene juiste en gevoelvolle uitdrukking aan den dag leggen, zonder ook niet ten naasten bij de gepaste gebaren te bezigen. Voornamelijk zou ik alle groote studie durven ontraden, om de armen in dit opzigt geregeld te leeren gebruiken: de voornaamste en meest uitdrukkende gebaren worden door de verschillende gelaatstrekken vertoond; deze nu worden sterker en juister, naar gelange het gevoel bij den spreker toeneemt; weshalve de groote en voorname oefening is, om dat gevoel, door het uitgedrukt wordende denkbeeld als 't ware met geweld voor den geest te brengen, te doen ontwaken. Dit alleen dient hier in aanmerking te komen, dat men eene zekere losheid in de armen moet trachten te bekomen; want alle buigingen derzelven, hoe juist zij met de uitdrukking overeenstemmen, wanneer dezelve op eene stijve en gedwongene manier geschieden, zijn hinderlijk in 't gezigt van den hoorder, en verzwakken den indruk.
De gebaren met de handen of armen moeten meestal uitdrukkende zijn; dat is, zij moeten meestal den indruk, die de spreker door de uitdrukking in de ziel gewaar wordt, aan den dag leggen, om 't zelfde gevoel in den hoorder over te brengen. Niettemin kan men somtijds, door middel derzelven, te gelijk het voorwerp, waarover men spreekt, als 't ware afbeelden; doch hieromtrent is eene gewigtige aanmerking, dat men zulks nimmer kan doen, wanneer men spreekt van een walgelijk en voor 't gezigt hoogst onaangenaam voorwerp.
Cicero, in zijne Redevoering tegen verres, wanneer hij het schandelijk gedrag van dien Proconsul, daar hij een Burger van Rome, op eene publieke plaats, door beulshanden had laten kastijden, aan het Romeinsche Volk voor oogen legt, zou zich zeer verkeerd hebben uitgedrukt, wanneer hij die afschuwelijke daad door gebaren had willen afbeelden: want de hoorder, door het deftige en ernstige der uitspraak als 't ware aan de woorden van den spreker geboeid, zal spoedig allen indruk verliezen, op 't gezigt van zulk eene misselijke vertooning.
Maar, zou men hier tegen kunnen aanvoeren, de afbeeldende gebaren kunnen niet anders dan het uitgedrukte denkbeeld in de ziel vertegenwoordigen. Zulks is alleen waar, wanneer derzelver gezigt niets aanstootelijks

{==330==} {>>pagina-aanduiding<<}
bevat; in dit geval kunnen zij somtijds zeer veel ter overreding van den hoorder toebrengen, daar het alsdan een middel is, om het denkbeeld te verlevendigen, en het gevoel der uitdrukking bij den hoorder sterker te maken.
Wanneer men, bij voorbeeld, spreekt over de hoogte van een' berg, kan men zulks zeer gepast afbeelden door de opheffing van de hand en het ligchaam, door het achter over leggen van het hoofd en naar omhoog geslagen oogen; en over den wijden omtrek van denzelven handelende, kan men zulks zeer wel vertoonen, door met uitgestrekte armen een halfrond te formeren; maar wanneer die afbeeldende gebaren eene walgelijke vertooning opleveren, dan ontvangt de ziel eenen onaangenamen indruk, die het gevoel van de uitdrukking als in eens doet verloren gaan.
In den dagelijkschen spreektrant, wel is waar, worden dikwijls dergelijke gebaren en bewegingen gebezigd; de reden hiervan is, 1o. omdat de dagelijksche gesprekken meestal loopen over zaken van minder aanbelang, dan die, welke de Redenaar behandelt, ja dikwijls onderwerpen zijn, die alleen beredeneerd worden om de hoorders te doen lagchen, en diensvolgens belagchelijke gebaren somtijds van pas komen; 2o. omdat de gewone spreektrant bestaat in eene eenvoudige en onbeschaafde manier van uitdrukken, en bij gevolg de gebaren hier altijd niet even gepast en met de uitdrukking overeenkomende gebezigd worden.
De afbeeldende gebaren moeten niet te veel in getal vertoond worden; zij schijnen in eene redevoering dán alleen juist van pas te komen, wanneer de ziel, door het levendige der zaak, die wordt uitgedrukt, eenen levendigen indruk ontvangt, zoo dat zij haar eigen ik (gelijk de Heer engel (*) zich uitdrukt) van de vertegenwoordiging des voorwerps niet kan onderscheiden; dezelve is alsdan niet te vreden met de enkele uitdrukking, maar schijnt als van zelfs nog bovendien tot eene gepaste afbeelding van 't voorwerp over te gaan; maar wanneer nu dergelijke vertooningen te dikwijls worden gebezigd, dan wordt de aandacht als 't ware van de uitdrukking afgetrokken, en de ziel zal gevolgelijk minder indruk ontvangen.

{==331==} {>>pagina-aanduiding<<}

Omtrent de afbeeldende gebaren valt eindelijk nog aan te merken, dat zij zich alleenlijk tot algemeene zaken kunnen uitstrekken; maar nimmer kan een bijzonder en met hoedanigheden omkleed voorwerp, zoo dat, om hetzelve in zijn geheel te verbeelden, aandacht en oplettendheid schijnen benoodigd te zijn, door gebaren worden afgemaald: bij voorbeeld, de hoogte en de wijde omtrek van een berg kan, zoo als wij reeds hebben aangemerkt, zeer gepast door eene beweging worden verbeeld; maar daarentegen is de vertooning van zekeren Tooneelspeler, die, in de rol van Odoardo, wanneer hij tot Orsina zegt: mengt gij uwe druppelen gift in een emmer? (*) die daad door gebaren poogt af te beelden, volgens de aanmerking van den Hoogleeraar engel (†), zeer belagchelijk. De reden hiervan is, dat de voorname grondslag der afbeeldende gebaren, met betrekking tot den Redenaar, in eene levendige gewaarwording gelegen is, en dat der ziele diensvolgens hierdoor als 't ware de kracht benomen is, om de werkingen, tot het afbeelden van bijzondere voorwerpen vereischt wordende, te kunnen verrigten. Aandacht immers en oplettendheid, die tot zulk eene vertooning allernoodzakelijkst zijn, eischen eene inspanning, die met haren toestand niet schijnt overeen te komen, daar zulks eene werking is, die alleen kan plaats hebben, wanneer zij door geen indruk of sterke gewaarwordingen wordt aangetast; terwijl in tegendeel tot eene algemeene afbeelding geene aandacht of oplettendheid benoodigd is, maar deze als van zelfs uit een levendig gevoel schijnt voort te vloeijen.
Deze aanmerkingen, zoo als een ieder duidelijk zal ontwaren, kunnen niet anders dan op den Redenaar toepasselijk zijn; deszelfs gebaren hebben hunnen grondslag in den gemaakten indruk, daar zijn oogmerk alleenlijk is, om hierdoor den hoorder dadelijk te overreden; hij kan dus geene afbeeldingen vertoonen, die met dien indruk onbestaanbaar zijn.
Wij hebben reeds aangemerkt, dat de voornaamste en meest uitdrukkende gebaren zich door het gelaat vertoonen; schoon sommigen meer uitdrukking veronderstellen in de werkingen van het overige gedeelte des ligchaams,

{==332==} {>>pagina-aanduiding<<}
voornamelijk in die der armen en handen; maar niets is duidelijker, dan dat het aangezigt als een gedaantespiegel der ziele kan worden aangemerkt: want zoo het eene waarheid zij, dat er wezenlijk eene Gelaatkunde besta, niettegenstaande derzelver juiste en naauwkeurige bepaling, tot nog toe, het menschelijk begrip schijnt te boven te streven; indien het, zeg ik, eene waarheid zij, dat in het aangezigt alle de bewegingen, werkingen en lijdingen der ziele zamenloopen, en bij gevolg hierin soms de gewaarwordingen van zelfs worden ontdekt, van hoe veel meer uitdrukking en beteekenis zal dat zelfde gedeelte van 's menschen ligchaam voor den hoorder zijn, wanneer de spreker alles aanwendt, om, door middel van hetzelve, hem zijn gevoel mede te deelen!
Door het aangezigt derhalve kunnen de krachtigste gebaren worden vertoond, en, onder alle de deelen van hetzelve, is het oog voornamelijk geschikt, om, zelfs door eenen enkelen opslag, grooten indruk te verwekken: een ernstige blik, bij voorbeeld, kan in de ziel van den hoorder ernstige gewaarwordingen te weeg brengen; een vrolijke wezenstrek zal haar indrukselen van eenen vrolijken aard doen ontvangen, en niets is van meer uitwerking dan een treurig gelaat. Daarentegen kunnen de bewegingen van armen en handen, hoe juist en van pas gemaakt, alleen als kleine hulpmiddelen beschouwd worden; zij beteekenen op zich zelve weinig, maar bij de overige middelen ter uitdrukking van gedachten gevoegd, werken zij mede ter overreding. Dan niettegenstaande dezelve als kleine hulpmiddelen kunnen worden aangemerkt, zal echter somtijds een, zoo met opzigt tot de spraak als tot de andere gebaren, vrij goed Redenaar hierin mistasten; men zal hem bewegingen zien maken, die of valsch zijn, en met de overige uitdrukkingen niet zamenstemmen, of in te groote menigte of te schielijk op elkanderen vertoond worden. De reden hiervan is, dat men in dat gedeelte van de uitdrukking de kunst te veel wil raadplegen, zich eene soort van bewegingen aanwent, die met het waar gevoel niet altijd overeenstemmen; en van hier, dat zoodanig iemand somtijds gebaren bezigt, die of niets ter overreding toebrengen, of de ware uitdrukking logenstraffen. Niettegenstaande dit alles, mag de oefening in dat gedeelte der uiterlijke welsprekendheid niet worden uitgesloten; men zou zich alsdan bewegingen aanwen-
{==333==} {>>pagina-aanduiding<<}
nen, die, hoewel zij in den dagelijkschen spreektrant geduld worden, echter in eene ernstige redevoering niet te pas komen; men zij alleen hierop bedacht, dat men zich zorgvuldig van alle bewegingen onthoude, die niet uit het gevoel zelf haren oorsprong ontleenen.
Het is dus noodzakelijk, zoo als wij boven reeds hebben aangemerkt, dat hij, die eene goede voordragt zoekt te erlangen, eerst en vooral de spraak zelve beginne te oefenen, zoo opzigtelijk de duidelijkheid, als het bezigen der juiste toonen; en door die oefening het gevoel een weinig opgewekt hebbende, zal hij wel ras in staat zijn, om de juiste gebaren, op hetzelve gegrond, te onderscheiden; en dan zal in 't einde eene kleine oplettendheid ten opzigte der bewegingen van armen en handen, of zij namelijk voor 't gezigt van den hoorder niet aanstootelijk, of te veel in getal zijn, of te schielijk op elkanderen volgen, en, eindelijk, de ware uitdrukking niet logenstraffen, voldoende zijn, om dezelve overal gepast te kunnen bezigen.
De gebaren vereischen eene zekere overeenkomst; het oog, bij voorbeeld, moet de bewegingen der handen volgen, want bijaldien hetzelve zich wendt naar den eenen kant, en de Redenaar te gelijker tijd gebaren met de handen, naar den anderen kant gerigt, vertoonde, zoude er geene overeenstemming plaats hebben, en de uitdrukking bij gevolg krachteloos zijn. Hierop is echter eene uitzondering, met opzigt tot de weigerende gebaren, of die eenen afschrik of verachting verbeelden; want in dit geval moet het oog eene tegengestelde rigting der armen en handen hebben.
In sommige gevallen, zegt zeker hedendaagsch Schrijver (*), vereischt het gewigt van het onderwerp, dat het oog spreke vóór den mond, of dat hetzelve door zijn' blik aanduide, 't geen de Redenaar wil uitdrukken.
Bij eene ernstige redevoering moeten de gebaren, die door middel van het gelaat worden vertoond, niet te veel drift of hevigheid aan den dag leggen; men moet door dezelve niet te sterk willen uitdrukken, en als 't ware met geweld den hoorder doen gevoelen; want men zal alsdan niets uitdrukken, en de kracht der ge-
{==334==} {>>pagina-aanduiding<<}
heele redenering zal verloren gaan, of in eenen zoogenaamden Theatralen trant vervallen, dien de Redenaar zorgvuldig moet vermijden, 't Zelfde moet in het oog gehouden worden omtrent de bewegingen der armen en handen: deze moeten, in eene ernstige redevoering, redelijk kort, maar tevens los en ongedwongen gemaakt worden; dezelve moeten niet te schielijk zijn, maar eene gepaste langzaamheid, naar den aard der uitdrukking, behoort hier plaats te hebben: volgens blair moeten zij meestal in de schuinte loopen, dewijl loodregte, of dezulke, welke in eene regte lijn op en neder gaan, weinig te pas komen, en meestal gemaaktheid aanduiden.
Het gebruik van de hand geeft eene zekere bepaling aan de gebaren, door dezelve nu naar de hoogte, dan naar de laagte te bewegen, of in de vlakte naar den linker of regter kant te keeren. 't Is de hand immers, die ontvangt of weigert, die verzekert en bevestigt, die dreigt of smeekt, die de uitgestrektheid, de hoogte en diepte van eene plaats afmeet.
De beroemdste Fransche Predikers bezigden, naar men verhaalt, zulke zachte en stille uiterlijke gebaren, dat zij bijna onbewegelijk schenen. Zulks kan het verhevene der waarheden van het Evangelie somtijds medebrengen; doch meestal dienen de gebaren van een' Redenaar, wil hij eene dadelijke overreding bewerken, voor den hoorder duidelijk zigtbaar te zijn.
De gebaren moeten noch te veel noch te weinig in getal vertoond worden; maar nu is de vraag, of hieromtrent niet eene bepaling kan worden gemaakt?
Eene juiste bepaling, spreekt van zelfs, is onmogelijk, en zulks te willen beproeven, zou eene belagchelijke onderneming zijn; echter kan de volgende aanmerking, naar ons inzien, den beoefenaar der spraak eenigzins ten rigtsnoer strekken:
Bij iedere volledige gedachte, indien zij namelijk onder alle de andere gedachten, bij de redevoering uitgedrukt, eene voorname plaats verdient, en het dus van gewigt is, dat de hoorder van dezelve een bijzonderen indruk ontvange, schijnt een afzonderlijk gebaar, zoo door 't gelaat, als de bewegingen van armen en handen, te moeten gebezigd worden. Dan hieruit volgt niet, dat de andere gedachten, in eene redevoering voorkomende, van dat gewigt niet zijnde, in 't algemeen geene gebaren

{==335==} {>>pagina-aanduiding<<}
behoeven. Zulks zou eene belagchelijke stelling zijn, daar de uitdrukking door gebaren uit eene aaneenschakeling van onderscheidene gelaatstrekken en bewegingen van handen en ligchaam is zamengesteld. Doch hieromtrent is alleen aan te merken, dat, bij de uitdrukking derzelve, somtijds, om geene te groote menigte van onderscheidene bewegingen schielijk op elkanderen te vertoonen, gebaren kunnen worden achtergelaten, of, zoo zij al gebezigd worden, dezelve weinig of niet zigtbaar voor den hoorder moeten zijn, indien namelijk de gedachte, in het afgetrokkene beschouwd, of bijna van geen aanbelang, of alleenlijk een bijvoegsel of vervolg van een ander denkbeeld schijnt te zijn.





Berigt eener zeldzame steenlozing buiten kunstbewerking, niet ongelijk aan die, welke onlangs in dit maandwerk door den heer G.J. van Wij, te Arnhem, is medegedeeld.

In Wintermaand 1804 werd wijlen mijne dierbare Echtgenoote, Vrouwe M.A.L.M, die, ofschoon 74 jaren oud, een goeden welstand genoot, ontwaar, dat zij eene bloedige urine loosde, 't welk nu eens ophield, dan weder zich openbaarde, maar bijzonder in den aanvang van het daarop volgende jaar vermeerderde; klagende daarbij over ongewone inwendige pijnen. Daarop volgde ziekte; wordende haar, door haren Arts, vruchteloos geneesmiddelen toegediend. - In Grasmaand 1805 loosde zij nu en dan eenig gruis, en vervolgens kleine steentjes; waarop de Heelmeester eene sondeering beproefde, zonder eenig goed gevolg of iets ongewoons gewaar te worden. De pijnen in den onderbuik namen van tijd tot tijd toe, onderhielden hare koorts, en baarden den Artsen niet weinig kommers. Bij dezen echter, noch bij den Heelmeester, scheen eenig vermoeden omtrent eenen verborgen Steen op te rijzen; te meer, daar de waterlozing altijd zonder merkelijken hinder voortging. - Den 15den van Bloeimaand 1806 begeerde de Lijderesse een weinig op te zitten, en verlangde daartoe mijnen bijstand. Met behulp mijner dienstmaagden haar ophelpende, ontstaat er eensklaps eene sterke lo-
{==336==} {>>pagina-aanduiding<<}
zing der urine, met bloed vermengd, terwijl wij daarbij iets hooren nedervallen. Dadelijk vestigen wij daarop het oog, en ik ontdek een vrij aanmerkelijken steen, zonder eenige pijn door de Lijderesse geloosd. Billijk scheen nu mijne vreugde, daar ik mijne geliefde Vrouw van allen verder ongemak meende bevrijd te zullen zien, wijl ik, volgens mijn begrip, dien steen als de oorzaak van haar lijden aanmerkte. Dadelijk deelde ik mijne vreugde aan den Arts mede, die, gelijk ook alle de overige Genees- en Heelmeesters hier ter stede, zich niet weinig over den vorm en de grootte van den steen verwonderde.
Mijne Vrouw verklaarde echter kort daarna, dat zij meende nog meerdere steenen inwendig te gevoelen: dit schreef ik toe aan hare levendige verbeeldingskracht; te meer, omdat zij naderhand over geene inwendige pijnen meer klaagde, noch eenigen steen of gruis loosde, en de urine vrij helder en natuurlijk van kleur zich vertoonde. - De ziekte echter bleef hardnekkig voortduren; zoodat haar dierbaar leven, 14 dagen daarna, een gevreesd, maar zacht en zalig einde nam.
De geloosde Steen is over het geheel vrij gelijk aan dien, welken de Hr. van wij, in zijne fraaije Afbeelding, medegedeeld heeft, hebbende de grootte en gedaante van een klein hoenderei, wegende ruim een en een half once, en hebbende de breedte van anderhalven duim, de lengte van het lid des duims. Deszelfs oppervlakte vertoont zich beurtelings ligt-bruin en graauw. De schors is kalkachtig van aard, of van eene naar kalk gelijkende stoffe, en is daarmede allerwegen bezet. Aau het spitse of bovenste gedeelte heeft deze steen ter halver wege een zekeren band of cirkel, die denzelven als 't ware in tweeën verdeelt. De geheele oppervlakte is met kleine verhevenheden bezet. De ligt-bruine en graauwe kleuren vertoonen zich als kleine afzonderlijke bijgewassen. Het meer donkere doet zich voor als afgebrokkeld, en is aan de binnenzijde sterk uitgehold; hetgeen te wege brengt, dat men dezen steen bijna zou aanzien als uit drie deelen bestaande, die met elkander waren vereenigd. De punten zijn poreus, en aan eene derzelven schijnt de steen in de blaas, of in den hals van dezelve, vastgehecht geweest te zijn. Na de uitdrooging heeft hij hetzelfde gewigt als bij de lozing behouden. Duidelijk kan men bespeuren, dat hij uit onder-
{==337==} {>>pagina-aanduiding<<}
scheidene lagen bestaat, welke voor afschilfering vatbaar zijn; wanneer hij eene kalk- of krijtachtige oppervlakte in derzelver plaats zou achterlaten.
Bij deze gelegenheid kan ik niet afzijn het volgende nog mede te deelen, aangaande eenen eveneens geloosden Steen, die door mij alhier ontdekt is, en om meer dan ééne reden opmerkelijk is. Hij berust thans onder den Koninklijken Notaris ten oever, te Dordrecht, die mij denzelven heeft laten bezigtigen. Deze steen is mede langwerpig, of volkomen eivormig, heeft de breedte van een' geheelen duim, en de aanmerkelijke lengte van drie duimen, wegende, buiten deszelfs armatuur, twee oncen en zeven engels. Hij is van eenen kalkachtigen aard, met eene bruine schors allerwegen overdekt; hebbende voorts deze bijzonderheid, dat dezelve 221 jaren oud is, zijnde in het vierkant met een koperen ring beslagen, waarop, in oud Nederduitsch, zeer duidelijk deze woorden gegraveerd en te lezen zijn: ‘Ao. 1588. den 3. dach in Juilius, is Suisanna Franse desen Steen quit geworden savonds omtre acht oeren, sonder eenige pyn oft weden, danck moet Gode hebben voor syn grote weldaden!’ - Dezelve schijnt herkomstig uit het Weeshuis te Dordrecht.
V.B.
Dordr. d. 20 Mei 1809.

De voor- en nadeelen van onderscheidene beroepen.

Veel is er geschreven en gesproken over de noodzakelijkheid der ontdekkinge van den aanleg in de kindsche jaren, en om, in de keuze van een beroep, met de natuur te rade te gaan. En, met dat alles, gemeenlijk bepaalt het geval de bestemming van het kind.
Niet gemakkelijk valt het, inderdaad, om in het kind de onderscheidende voortreffelijkheid des toekomstigen mans uit te vinden. In den loop van eenige weinige jaren ondergaat de ziel eene volkomene omwenteling of vernieuwing. Verschillende begaafdheden, even als verschillende boomen, doen de bloesems uitbotten, die de vrucht voorspellen, in vroeger of later tijdvakken, naar gelange eener inwendige schikkinge,

{==338==} {>>pagina-aanduiding<<}
die het oog des onderzoekers ontwijkt. Zij, die zich 't meest hebben toegelegd op de ontdekking van de natuurlijke neiging eens kinds, en door een of ander treffend verschijnsel bewogen werden, om voor hetzelve tot een toekomend beroep hunne keuze te bepalen, ondervonden veelal, dat hunne kweekelingen in hetzelve niet meer uitmuntten noch voorspoediger slaagden, dan de zulken, die, door toevallige omstandigheden, tot hetzelve werden opgeleid. Weinige Ouders en weinige Leermeesters zijn in staat om hierover naauwkeurig te kunnen oordeelen, als wordende daartoe vereischt eene diepe kennis van het menschelijk hart, en eene langdurige ondervinding van de veranderingen, door tijd en toevallen in hetzelve voortgebragt.
Niet zoo moeijelijk valt het, de voor- en nadeelen der onderscheidene beroepen te ontdekken, als om de voorwerpen aan te wijzen, die door de natuur bestemd zijn om dezelve met eere waar te nemen.
De Geestelijke stand schijnt gevoegelijk te zijn berekend voor de bevordering van het geluk van hem, die zijne driften kan beteugelen, en eene vergenoegde geaardheid bezit. Hij is een Christen-wijsgeer, en geniet het streelend voorregt, om zijne natuurgenooten in zedelijke, wijsgeerige en godsdienstige waarheid te onderwijzen. Onbelemmerd mag hij een der bekoorlijkste en vreedzaamste levenspaden bewandelen, 't welk door de onderscheidene gewesten der geleerdheid loopt. Meer geacht en geëerbiedigd wordt hij gemeenlijk, dan zij, die door geboorte en rijkdom in verhevener kringen zich bewegen. Meer meester is hij van zijnen tijd, dat onwaardeerbaar goed, dan de rest der werkzame wereld, omdat het waarnemen van zijnen post aan gezette tijden is bepaald. Doch indien hij de verzameling van geld, 't zij uit noodzakelijkheid om voor zijn gezin te zorgen, of uit gierigheid, ten oogmerke hebbe, zal hij zich bedrogen vinden, omdat hij in eenen stand geplaatst is, in welken zijn wensch bezwaarlijk en niet met eere kan vervuld worden. Weinig meer inkomen, dan een Ambachtsman, bezitten velen onder de Geestetelijkheid. Nogtans moet hij eene vertooning maken van een goed bestaan te hebben, niet uit een beginsel van hoogmoed, maar met het prijswaardig oogmerk om de pligten van zijn beroep waardiglijk te vervullen. Vergeefs predikt hij, vergeefs gaat hij met een goed voor-
{==339==} {>>pagina-aanduiding<<}
beeld voor, indien zijn voorkomen en levenswijze het heerschend begrip van welvoegelijkheid wederspreken en verachting baren. Voordeelige standplaatsen zijn er; doch deze zijn niet altijd het loon der verdienste, maar dikmaals de vrucht van kuiperij en familiebetrekkingen. Hij, derhalve, die geene vaste uitzigten op bevordering heeft, moet, bij zijne verkiezing van den geestelijken stand, bedacht zijn, om de goederen dezer wereld te leeren beschouwen in het licht, waarin zij door de verstandigste en beste menschen beschouwd worden.
Meer rijkdoms, dan eenig ander geleerd beroep, heeft de beoefening der Regtsgeleerdheid aangebragt. De zulken, welke in dezen levensstand gelukkig slaagden, zag men, menigmaal, met rijkdom en eere overladen. En, inderdaad, de vermenigvuldiging der wetten, en de menigerlei haarkloverijen, hebben de beoefening der Regtsgeleerdheid zeer moeijelijk gemaakt; en schijnt dezelve, uit dien hoofde, ongemeene vergelding te verdienen. Doch een meer dan gemeen gelukkige uitslag bepaalt zich tot eenige weinigen, en velen hebben hunne gezondheid opgeofferd aan het doorsnuffelen van boeken, meer onaangenaam dan alle de overigen, zonder, aan de zijde van voordeel of van eere, voor hunne moeite eenig loon te ontvangen. Weinige beroepen, misschien, zijn zoo lastig en ongezond als dat van den Regtsgeleerde. Zelden worden de vruchten daarvan geplukt, voor en aleer, door gedurig blokken en door den ouderdom, de vermogens om te kunnen genieten verstompt zijn: en wat baten dan uitwendige voordeelen? Over 't geheel gaat het vast, dat, hoewel het beroep van den Regtsgeleerde, wanneer hij veel praktijk heeft, berekend is om veel gelds te doen verzamelen, hetzelve zelden met persoonlijk genoegen bestaanbaar is.
Niet veel aangenaams bevat de voorbereiding tot de praktijk der Geneeskunde. Met vermaak moge de Wijsgeer de ontleding van een menschelijk ligchaam bijwonen, als gelegenheid gevende tot de kennis van de natuur; walgelijk moet, echter, altijd zijn het gezigt der rampzalige lijderen in een Gasthuis. Onontbeerlijk intusschen is die studie: want Boeken alleen zijn van weinig nut. Na alle de moeite en kosten ter bekwaamwordinge besteed, is het diep vernederende voor den man

{==340==} {>>pagina-aanduiding<<}
van verdienste en van een gevoelig hart, te moeten ondervinden, dat de zulken vooral worden aangemoedigd, die weinig meer aanprijzinge bezitten, dan eigenwaan en een innemend gunstig voorkomen. De Geneesheer, die, ingevolge zijner grondige kennisse, over den uitslag eens voorgeschrevenen middels met wantrouwen spreekt, heeft minder het oor der menigte en wordt voor onbekwamer aangezien, dan de stoute snoever. Ondanks alle zijne physiologische kundigheden, indien hij de kunst niet versta om zich naar den heerschenden smaak te voegen, zal hij nimmer veel opgangs maken. Verstandige lieden mogen hem hoogschatten; doch de dwazen moeten hem in eene koets doen rijden. Indien hij evenwel veel opgangs make, moet het de eigenaardige voldoening over den goeden uitslag zijner praktijk vermeerderen, wanneer hij bevindt, dat zijne aangroeijende fortuin met de verligting van den nood zijner lijderen hand aan hand gepaard gaat. Met dit alles is het niet geraden, zich op de beoefening der Geneeskunde toe te leggen, ten zij iemand genoegzame middelen van bestaan bezitte, om niet afhankelijk te zijn van de miskenning eener grillige wereld.
Tot eene schoone toevlugt verstrekt de Krijgsdienst voor de zulken, die zich naar de stille genoegens van het huisselijk leven niet kunnen schikken. Doch hoewel, voor eene levendige verbeelding, dat beroep veel bekoorlijks bezit, schijnt het niet zeer berekend, om immer wezenlijk genoegen aan te brengen, en allerminst in dagen van ligchaamszwakheid en van den afnemenden ouderdom. Gelukkig nog mag het genoemd worden, dat de erkende fatsoenlijkheid van dit beroep het gevoel van deszelfs moeijelijkheden doet vergeten.
Hoewel nog minder voor een kalm levensgenot berekend, vindt, nogtans, de Zeedienst genoegzamen toeloop. Met een ruwen hoop, maanden achtereen, opgesloten te worden in een houten werktuig, is een levensstand, welken niets dan gewoonte en voorbeeld dragelijk kunnen maken. Dit, echter, moet het lot van sommigen wezen; en 't blijkt niet, dat de zulken, welken het ten deel valt, minder gelukkig zijn dan de rest des menschdoms. Wijsselijk schikt en regelt de Voorzienigheid de inwendige geaardheid naar de uitwendige omstandigheden.

{==341==} {>>pagina-aanduiding<<}

Als minder aanzienlijk, dan alle de boven vermelde, wordt het beroep van Koopman geoordeeld. En, inderdaad, de toebereiding tot hetzelve, en de kundigheden om het geld te bewaren en te vermeerderen, hebben eene natuurlijke strekking om bekrompenbeid van hart voort te brengen. Alle de overige beroepen staan eenigzins in verband met algemeenebestgezindheid, kennis en menschenliefde; de bedoelingen des Koopmans schijnen in eigen bijzonder belang te eindigen; en hoewel hij hoogst nuttig is voor het algemeen, schijnt zulks niet voort te komen uit eigen bedoeling; integendeel schijnt hij altijd bedacht te zijn op eigen voordeel, zoo veel met zijn karakter, en gevolgelijk met eigen belang, bestaanbaar is. Intusschen moet het erkend worden, dat, in ons handeldrijvend Koningrijk, velen uit het handeldrijvend ligchaam van uitgebreide kunde en een eerwaardig karakter blijk vertoond hebben. Onvoorzigtig zou hij handelen en zich belagchelijk maken, die eene goede gelegenheid verwaarloosde om zijnen Zoon tot een voordeeligen koophandel op te leiden, enkel en alleen omdat zijn beroep voor minder fatsoenlijk wordt gehouden, dan dat van een anderen, die, met den titel van Mr., van honger sterft.
Over 't geheel gaat het zeker, dat alle de beroepen en levensstanden hunne voor- en nadeelen hebben, verwonderlijk wel berekend ter handhavinge van het gepaste evenwigt van geluk. Vrijmoedig mogen wij beweren, dat, hoedanige ook van eenigen derzelven de nadeelen mogen wezen, allen te schatten zijn boven eenen staat van werkeloosheid, boven die rampzalige lusteloosheid, die zich genoodzaakt vindt, het vermaak als eene bezigheid na te jagen, en, door hetzelve tot een voorwerp van naauwlettende achtgevinge te stellen, deszelfs eigen wezen te vernietigen.


{==342==} {>>pagina-aanduiding<<}

Iets over bangheid en vreeze.

Ce de quoi j'ai peur, c'est de la peur.



montaigne, Liv. I. Ch. 17.
Bangheid is, inderdaad, een vreemde hartstogt; zij doet alle menschen van 't spoor dwalen; zij beroert onze verstandelijke vermogens; zij teelchet bijgeloof; zij schept hersenschimmen; somtijds doet zij dezelfde uitwerksels als de dapperheid; van hier het zeggen, dat niets onbezonnener is, dan een woedende bloodaard.
De bangheid begoochelt dermate het gezigt, dat men de zulken, die er van bevangen worden, niet zelden zich in het gevaar ziet storten, waarvoor zij beducht zijn. De eerste veldslag, welken de Romeinen op hannibal wonnen, was het gevolg van bangheid. Tienduizend man, door den Consul sempronius aangevoerd, werden eensklaps van schrik bevangen; en niet wetende, werwaarts te vlugten, sloegen zij zich moedig door het gros van het overwinnend leger heen, 't welk op zijne beurt, door deze onverwachte beweging van schrik bevangen, terugdeinsde, en onder de Romeinen vermengd de wijk nam.
De bangheid vergroot en doet alle voorwerpen van natuur veranderen; zij is het, die het onkundig en ligtgeloovig volk spoken doet zien in de nachtwandelaars, weerwolven in zwarte honden, geschaarde heerlegers in de wolken, toovenaars, ten Sabbat gaande, in de vledermuizen, voorteekens van den dood in het schreeuwen van den vischarend en den katuil.
Hoe een mensch onwetender zij, hoe meer hij aan bangheid onderhevig is. De eenzaamheid, de somberheid der bosschen, de stilte en donkerheid des nachts, het ruischen des winds, het klateren des donders, verward en onverwacht geraas, de luchtverhevelingen, zijn voor 't gemeene volk zoo vele voorwerpen van angst en oorzaken van vervaardheid. De onwetende mensch is een kind, wien alles vervaart en doet sidderen.
Hierin ontmoet men de reden, waarom het gemeen zoo ligt wonderen ziet in uitwerksels, van wier oorzaak het onkundig is. De brandende Bergen, de Eklip-

{==343==} {>>pagina-aanduiding<<}
sen, de Kometen zijn bij het zelve voorwerpen van ontzettinge, en voorboden van nationale rampen.
Het ergst van allen is, dat, in gevolge eener hoedanigheid, aan het menschelijk hart zeer natuurlijk, de vreeze veel sterker dan de liefde de hersens schuddende, van de zucht tot het goede bijkans alle hare aanbidders berooft, om hen aan de zucht tot het kwade te onderwerpen.
Reeds oud is de aanmerking, dat, ten allen tijde, de Godverloochening ontstond bij lieden, die de meeste stoffe hadden om de Godheid te loven, en het Bijgeloof bij hen, die over dezelve de meeste reden schenen te hebben tot klagen.
't Was in den schoot der wellustigheden van Griekenland en Rome; 't was te midden der rijkdommen van Perzië en den Indostan; 't was in het binnenste der paleizen van Pekin, van Londen en Parijs, dat men Gods aanwezen allereerst dursde loochenen. De Tartaren daarentegen, die geene schuilplaats hebben de verhongerde Wilden van Amerika, de kortzigtige Negers van Senegal, de Laplanders, de Eskimaux, alle dezen zien, aanbidden en vreezen de Goden. In alles, wat hen omringt, overal schrijven de ongelukkigen verstand en magt toe aan de verborgene werkmiddelen der onheilen, welke zij lijden, en van welke de oorzaak zoo wel als het geneesmiddel hun onbekend is.
Niet slechts beroert de bangheid onze verstandelijke vermogens, maar zij ontzet ons ook van alle middelen om ons te beveiligen. ‘Philippus,’ zeide demosthenes tot de Atheners, ‘heeft in uwe zielen den schrik verspreid, die hem voor u onverwinnelijk maakt.’
Men heeft menschen van vreeze zien sterven. De vreeze doet het bloed stilstaan en stremmen.
De vreeze voor sterven verkort het leven; zeker is het althans, dat men nooit honderdjarigen, of zelfs hoogbejaarde menschen, ontmoette onder lieden, die steeds bang voor sterven waren.
Men heeft gezegd, dat de kogels de bloodaards zoeken; waar is dit, in den zin, dat de bloodaards het leven verliezen, hoewel van de middelen voorzien, om het aan het dreigend gevaar te ontrukken
‘Men wijze mij een onvermijdelijk gevaar,’ zeide de

{==344==} {>>pagina-aanduiding<<}
Hertog van peterborough, ‘en ik zal bang zijn, zoo wel als alle anderen.’
Hij, derhalve, is niet de dappere man, die nooit vreest; maar hij, wiens vreeze nooit zoo groot is, dat zij hem het gezigt verdonkert, of hem het leven boven de eere doet schatten.
Hoewel ik wel verre af ben van met onze Geneesheeren van gedachte te zijn, dat de razernij enkel het uitwerksel der inbeeldinge is, geloof ik evenwel, dat de vreeze voor die ziekte, door de verbeelding sterk aangezet, derzelver toevallen kan verhaasten, zoo wel als verzwaren.
Men heeft aangemerkt, dat lieden, die het bangst voor de kinderziekte waren, ligtst daarvan werden aangetast. Was het inderdaad de vreeze, die deze ziekte aanbragt? of liever, was het de nabijheid der ziekte, die door de vreeze zich reeds deed gevoelen? Dikmaals wordt bangheid met beduchtheid verward. Men kan voor eene zaak beducht zijn, zonder er bang voor te wezen. Men vreest god, zonder schrik voor Hem te gevoelen. Men kan voor den uitslag van een tweegevecht beducht zijn, zonder bang te zijn voor zijnen vijand. Men is beducht om zijne beminde te mishagen, zonder bangheid, vreeze noch schrik voor haar te ervaren.
Gelijk er twee soorten van moed zijn, die van het verstand en van het hart, zijn er ook twee soorten van bangheid; de eene doet ons voor een natuurlijk gevaar, de andere voor eenen tegenstand verbleeken.
Mannen, die in het veld honderdmalen den dood gebraveerd hadden, heeft men voor de ongenade van hunnen Heer zien verbleeken en terugdeinzen.
Aristoteles vraagt, wanneer de vreeze doet sidderen, en hij antwoordt, dat zij het uitwerksel der verkoelinge des ligchaams is. Zeker is het, dat bij vreeze de warmte vermindert en naar het hart terugkeert; alle de toevallen der koude moeten wij alsdan ondervinden.
Deze uitlegging vermindert echter in geenen deele de verdienste van het antwoord van bailly aan zijne beulen, die, midden in den winter, hem van het Plein der Revolutie naar het Veld van Mars voerende, hem zagen beven. Gij zijt bang? zeide een dier schoften. Neen, antwoordde de moedige Maire bedaardelijk, maar ik ben koud.


{==345==} {>>pagina-aanduiding<<}

Leonie, of de heldin der huwelijksliefde.

Eene Vertelling.

Met eene betooverende gestalte begaafd, ersgename van een onmetelijken schat, zag leonie d'artigues, op haar zestiende jaar, alle jongelingen van hare landstreek naar hare hand dingen. Haar Vader, sints lang weduwenaar en alleen voor eene dochter levende, in welke hij zijne glorie stelde, bad zich bij zichzelven verbonden, hare kenze niet te zullen dwingen. ‘Waarom,’ zoo sprak hij dikmaals tot zichzelven, ‘zoude ik mij ontrusten met de moeijelijke zorg om voor mijne leonie te kiezen? Haar hart is zuiver, haar karakter ongemaakt, haar verstand verlicht; zij heeft geenen anderen vertrouweling dan mij. Hierdoor verzekerd, dat ik de eerste van hare heimelijke wenschen zal onderrigt worden, zal ik altijd gelegenheid hebben, om hare denkbeelden te regt te brengen, indien zij, bij toeval, met de mijne niet volkomen overeenstemden. Daarenboven, een algemeen overzigt van alle de partijen, die zich aanbieden, is genoeg om mij te overtuigen, dat de schoonzoon, wie hij ook zij, dien leonie mij zal geven, niet anders dan mij gelukkig kan maken, dewijl hij dit geliefde kind zal gelukkig maken. Zie ik niet alle hoedanigheden, welke een goed Vader moet vorderen, in eenen verseuil vereenigd, die met zoo veel krijgsroem zoo veel opregtheid en goedheid zamenpaart? In eenen plainville, reeds voor dertig jaren bekend als den kundigsten en eerlijksten onzer regenten? In eenen d'arlemont, dien het edel gebruik van zijne rijkdommen tot den afgod van het geheele gewest heeft gemaakt?’
De Baron d'artigues had gelijk; maar het was noch verseuil, noch plainville, noch d'arlemont, die het hart van leonie had bekoord. Deze schitterende verovering was bewaard voor julius de clamecy, een jongen losbol van twintig jaren, die geene andere verdienste bezat dan eene sraaije gestalte, geene andere bezittingen dan zijne epaulette en zijnen degen. Na als pagie gediend te hebben, trad hij in den dienst, en keerde thans, voor de eerstemaal sints zijne kindsheid, in zijne geboorteplaats terug. Naauwelijks had de Baron gemerkt, dat hij in zijn huis was geflopen, naauwelijks hadden zijne medevrijers zelve zijn aanzoek om de hand van leonie al lagchende vernomen, of hij was reeds meester van haar hart.
Tot ernstige en menigvuldige aanmerkingen zoude een Zedeschrijver hier aanleiding vinden. Misnoegd over de slechte keuze van leonie, zoude hij zijnen la bruyere openflaan, en

{==346==} {>>pagina-aanduiding<<}
twintigmaal de volgende plaats lezen en uitbreiden: ‘Eenen trotschen, onbescheidenen man, die veel praat en een ellendige grappenmaker is; die over zichzelven met vertrouwen, en over anderen met verachting spreekt; opvliegende, groothartig, stoutmoedig; zonder zeden en eerlijkheid; zonder oordeel en van eene losse verbeeldingskracht: zulk eenen, om van vele vrouwen te worden aangebeden, ontbreekt niets anders, dan een schoon gelaat en eene fraaije gestalte.’
Julius de clamecy bezat deze beide voordeelen; zoude het geoorlofd zijn, la bruyere na te zeggen: ‘Niets ontbrak hem derhalve om te worden aangebeden?’ Neen! de Schrijver der Karakters werd zekerlijk door eene heimelijke spijt vervoerd, toen hij tegen de sekse deze bittere schimprede uitschoot. Indien het niet dan al te waar zij, dat julius met het aangehaalde portret eene heillooze gelijkheid bezat, is er evenwel geen grond om te vermoeden, dat het deze beklagelijke verdienste was, die den smaak der jonge leonie bepaalde. Zij beminde hem niet, wat er ook de Wijsgeer van zegge, omdat hij trotsch, onbescheiden en hooghartig was; zij zag in hem die gebreken niet, vermits zij hem beminde. Indien, eindelijk, lieden, die nimmer uitscheiden van vragen, volstrekt willen hebben, dat men hun zegge, waarbij het toekwame, dat een meisje, met eene zoo gelukkige geaardheid begaafd, door eene zoo zorgvuldige opvoeding gevormd, eene schielijke drift opvatte voor een' man, harer zoo weinig waardig, zal men hun antwoorden, dat het waarschijnlijk een uitwerksel was van het non so che der Italianen, of een gevolg van de wet der tegenstrijdigheden; met deze oplossing zullen zij zich moeten vergenoegen.
Hoe het zij, dag aan dag voelde leonie hare genegenheid voor julius toenemen; maar dag aan dag gaf ook julius, op zijne wijze, haar eenige nieuwe blijken van zijne liefde. Onophoudelijk herbaalde hij, dat hij wanhopig was, omdat hij niet in die gelukkige tijden leefde, in welke een welgewapend Ridder het heelal doorkruiste, om, met zware lansslagen, den naam en de bekoorlijkheden der Jonkvrouwe van zijn hart te doen zegevieren; hij sprak van niets anders, dan alle zijne medevrijers te zullen gaan bevechten en den hals breken. Hij had een van leonies schoenen gestolen, en dezelve onder een glazen stolp gezet met de galantste opschriften. Wanneer zij een ruiker liet vallen, raapte hij denzelven gretig op, en ontbladerde dien in zijne thee, of in zijnen wijn. Hoe konde zij zulke overtuigende liefdeblijken wederstaan? Leonie had veel verstand, zelfs meer smaak, dan gemeenlijk aan hare jaren eigen is; zij zoude om de zotternijen van julius gelagchen hebben, indien zij eene andere dan haar ten voorwerpe gehad hadden; maar dat alles gold haar; dat alles was bekoorlijk, en werkte op het hart.

{==347==} {>>pagina-aanduiding<<}

Zijner overwinninge al te zeker, oordeelde de gelukkige minnaar zich niet verpligt, aan de vooringenomenheden van eenige dames der provincie zich te onttrekken, die het zich tot groote eere rekende, het oog eenes jongelings tot zich te trekken, die het Hof, Parijs en zijn Regiment gezien had, Zonder van deze voordeelen zich te bedienen, zocht julius zelfs de gelegenheden om te toonen, dat hij geenen hoogmoed bezat, wanneer men hem wist te behagen. Leonie, op zekeren dag, onverhoeds de zaaldeur openende, vond hem in de zijkamer, stoeijende met eene jonge mooije kamenier, welke hij wilde omhelzen. Leonie, op dit gezigt verzet, stamelde eenige woorden van verwondering; doch, zonder blikken of blozen, gaf julius haar tot antwoord, dat hij niet konde nalaten, hulde te doen aan de schoonheid, waar hij ook dezelve aantrof: ‘Voor het overige, Mejufvrouw,’ voegde hij er met eene zachter stem nevens, ‘gij moet gelooven, dat een hart, waarin gij regeert, geen deel kan hebben aan kortftondige verstrooijingen.’ Een oogslag vol teederheid ontwapende de jonge maagd; zij zoude hem schier verschooning verzocht hebben, omdat zij hem gestoord had.
Intusschen, altijd doordrongen van haren pligt omtrent haren vader, en nog meer bestuurd door hare liefde en vertrouwen, zoude leonie niet voldaan zijn geweest over zichzelve, indien zij de bekentenis van hare nieuwe gewaarwordingen langer had uitgesteld. De Baron d'artigues konde zijne verbaasdheid niet ontveinzen; een traan bevochtigde zijn oog. ‘Hoe! mijne leonie,’ zeide hij, de hand zijner dochter in de zijne vattende, ‘gij, wier verstand zoo vroeg rijp was, wier neigingen allen zoo natuurlijk en eenvondig zijn, zijt gij het, mijn kind, die onder alle mijne vrienden, onder alle mannen, die naar uwe hand dingen, uw oog hebt laten vallen op een jongen zotskap!’ - ‘Hij, mijn vader! Het woord is... wat hard; misschien hebt gij hem nu en dan wat los gevonden, dat ontken ik niet; maar welk eene braafheid van karakter! wat al gedienstigheden! welk eene oplettendheid omtrent mij... en ook omtrent u, mijn vader!’ - ‘Ernstig bepleit gij zijne zaak!’ - ‘Ach! mijn vader, de geheele wereld zoude er eveneens over spreken. Gij zult hem beter leeren kennen, gij zult hem hoogschatten. O, hoe zullen wij u beminnen! hoe gelukkig zullen wij u maken!’ Zij had haren vader om den hals gevat; nooit had de Baron hare liefkozingen kunnen wederstaan. Zachtjes sloeg hij haar op de wang, zeggende: ‘Wij zullen eens zien, leonie, wij zullen eens zien!’ Nog vuriger omhelsde zij hem; zuchtende drukte hij haar tegen zijnen boezem; hij ging henen om over het lot zijner dochter na te denken; leonie haastte zich om den Ridder te verkondigen, dat hij alles konde hopen van den besten der vaders.

{==348==} {>>pagina-aanduiding<<}

Al aanstonds dacht de Baron d'artigues naauwkeurige narigten te moeten inwinnen omtrent den jongeling, wien het geluk van leonie zoude worden toevertrouwd. Maar wat zoude men van eenen jongeling zeggen, dien men niet langer dan sedert twee maanden kende? De mannen verontschuldigden zich, hun gevoelen over hem te zeggen. De meisjes verklaarden, dat hij een zot, maar een bekoorlijke zot was. De bejaarde vrouwen, bij welke de aardigheden van julius niet zonder verdienste waren, verklaarden haar gevoelen met het aloude spreekwoord: Een slecht hoofd en een goed hart. ‘Gij ziet, Mijnheer de Baron,’ zeide de deftigste van allen, ‘dat deze dames u bewezen hebben, dat de jonge clamecy een slecht hoofd heeft; maar dit is even zoo veel als of zij u hadden bewezen, dat hij een goed hart heeft; maar wanneer men met een goed hart een mooije jongen is, zoo als hij, maakt men altijd zijne vrouw gelukkig.’ De Baron vond het bewijs volledig; de ernst, evenwel, met welken het werd voorgedragen, zoude niet hebben kunnen beletten dat hij er om lachte, indien hij had geweten, dat de eerste beweegreden van het belang, welk deze deftige matronen in den minnaar van leonie stelden, de verstandige aanmerking was, dat er, in jaar en dag, in den kring harer bekenden geen huwelijk was voorgevallen.
Met deze eenparige zamenstemming zijner voorspraken paarde julius zijne aanhoudende smeekingen, en hij deed het aanzoek zijner familie daarmede gepaard gaan. Spoediger en krachtiger werkten leonies treffend oog en hartelijke liefkozingen op haar vaders hart. ‘Denk er aan, dat gij het zijt, mijne dochter, die het begeert,’ zeide hij; ‘en gij, jongman,’ voegde hij er nevens, leonies hand in de zijne leggende, ‘wees bedacht, dat gij mij den dood zoudt doen, Indien gij haar niet gelukkig maakte.’
De bruiloft was prachtig: de zelfde dames, die over het huwelijk geraadpleegd waren, waren zeer ingenomen met hare uitspraak; zij deden den Baron d'artigues opmerken, dat zijn schoonzoon onbetwistbaar de beste danser was, welken men sints lang in de provincie had gezien, en zij wenschten hem hartelijk daarmede geluk. Leonie was in verrukking.
Acht dagen duurde deze zoete dronkenschap; gedurende dezelve verliet haar aangebedene echtgenoot haar geen oogenblik. In het eerst verwijderde hij zich eenige uren, vervolgens geheele dagen, eindelijk wendde hij veelvuldige reistogtjes voor naar de landgoederen, die een gedeelte uitmaakten van leonies rijken bruidschat. Hoe gaarne zouds zij hem verzeld hebben! Maar hij wist altijd eene schoonschijnende reden voor te wenden, om zich van haar gezelschap te outslaan. In het eerst ondervond zij geen ander

{==349==} {>>pagina-aanduiding<<}
leed, dan dat zij van den man gescheiden was, die haar aanwezen bezielde, en dit leed zelfs had iet aangenaams; het maakte haar de geheele uitgebreidheid harer liefde kenbaar; het ging gepaard met het voorgevoel der altijd nieuwe vreugde, welke zij bij de wederkomst van het voorwerp van alle hare teederheid zoude rapen.
Een hart, welk voor de eerstemaal bemmt, laat zich ligt met begoochelingen paaijen: nog lang zoude leonie in de hare beweegredenen hebben kunnen vinden, om den band te zegenen, die haar met den echtgenoot verbond, aan welken zij de voorkeuze had gegeven. De jaloersheid gehengde dat niet; dezelve verspreidde een akelig licht over haren toestand.
Onder de vrouwen, met welke zij dagelijks verkeerde, bevond zich eene jonge weduwe, voor welke zij vriendschap en vertrouwelijkheid begon op te vatten. Mevrouw d'alzey had een zoo innemend gelaat, was zoo liefelijk van tong, bezat zoo indringende manieren! Leonie vleide zich, in haar dezelsde zucht te hebben ontdekt tot het aangaan van eene verbindtenis, van welke zij zoo dierbare vertroostingen voor hare heimelijke smart verwachtte. Hoe snel groeide hare genegenheid voor Mevrouw d'alzey, op de ontdekking, dat dezelve, om zoo te spreken, niet minder dan zij zelve vermaak schepte in den omgang met eenen man, die alle hare gedachten bezig hield! Ligtgeloovige leonie! Gij weet dan niet, dat die vriendin, welke gij zoo hartelijk liefkoost, in wier boezem gij uwe geheele ziel uitstort, van een heimelijk vuur voor het schepsel brandt, welk gezworen heeft, u alleen te zullen beminnen? - dat zij 't u nimmer zal vergeven, haar het voorwerp van eene ongeregelde drift te hebben ontroofd?
Julius was sints vele dagen afwezig; zijne treurige gezellin konde hare tranen niet wederhouden in de tegenwoordigheid van Mevrouw d'alzey. Wie zoude er niet van getroffen zijn geworden? Hare mededingster had er geen ander gevoel van, dan eene verdubbeling van jaloezije. ‘Uwe tranen zullen dan onophoudelijk vloeijen!’ zeide zij tot haar, haar teederlijk in hare armen vattende. ‘Niet genoeg is het voor mij, dat ik dezelve afdroog, dierbare, ongelukkige vriendin! ik moet mij eindelijk met den moed wapenen, om derzelver bron op te droogen. Wat is dan de oorzaak dezer wanhoop? De aswezigheid eenes echtgenoots? Gij bemint hem, niets is natuurlijker; maar tusschen ons, mijne beste! is er wel eene schaduw van reden om te treuren over hetgene, zeer waarschijnlijk, zijn hoogste geluk uitmaakt?’ - ‘Hoe! wat bedoelt gij? Mijnheer de clamecy zoude, verre van mij ...’ - ‘Gij zijt nog jong, leonie, en, vergeef mij dat ik het zeg, nog eene nieuwelinge. Gij verbeeldt u dan, dat een man nooit van zijne vrouw gaat, dan om meer op zijn gemak over haar

{==350==} {>>pagina-aanduiding<<}
te peinzen? Ach! als gij hen zult leeren kennen!’ - ‘Ik wil niemand behalve julius kennen; en wanneer hij ten minste zich van mij verwijdert, ben ik verzekerd...’ - ‘Dat het is om eenige bezigheid, die geen uitstel lijdt? Zie daar dan de reden, waarom gij zoo bittere tranen stort! Arm schaap! wilt gij door mij onderrigt worden aangaande eene dier gewigtige bezigheden, die hem zoo dikmaals uit uwe armen scheuren, en altijd in weerwil van hem zelven? Wanneer gij denkt, dat hij de velden en bosschen doorkruist, om voor uwe goederen te zorgen, maakt hij van dezelve een edel en schitterend gebruik in de stad, weinige schreden van u. Niet als gij brengt hij zuchtende zijne nachten door, maar met dobbelen om bergen gouds, in het vrolijk gezelschap van goede vrienden, die, zoo als hij zegt, hem het zware huwelijksjuk helpen torschen.’ - ‘Wreede vriendin! welke beelden! welke onderstellingen!’ - ‘Onderstellingen! rekent gij mij daartoe bekwaam? Is het eene onderstelling, dat hij in de voorgaande week twintigduizend franks heeft verloren? Is het eene onderstelling, dat hij voor eene jonge Actrice van liefde brandt?’ - ‘Zwijg, zwijg, mijne goede vriendin! gij doorgrieft mij!’ Zij zwom in hare tranen, en viel op eene canapé neder. In dezen toestand beschouwde haar Mevrouw d'alzey met een wreeden lach; voorts haar teederlijk omhelsd hebbende, vertrok zij, zich reeds verblijdende in de rampen, door hare wraakzucht voorbereid.
Ten hoogsten top deed zij dezelve klimmen door namelooze brieven, in welke, onder den schijn eener vriendinne, die haren naam niet konde openbaren, aan Mevrouwe de clamecy een trouweloos verslag van het gedrag haares echtgenoots gedaan werd. Niet dan al te waar waren de uitsporigheden des uithuizigen jongen mans, hoewel door de kwaadaardigheid en den nijd verzwaard. Bedwelmd van zijnen rijkdom, trotsch op eenige uitwendige voordeelen, door lage vleijers gestreeld, door schraapzieke ligtekooijen verleid, had hij zich ligt diets gemaakt, dat hij voortaan voor alle mannen tot model moest dienen, en over alle vrouwen zegepralen. In den draaikolk, die hem medefleepte, werd leonie vergeten, doch hare tegenwoordigheid bezat nog een onweerstaanbaar vermogen op hem.
Dit ondervond hij nog op den zelfden dag, op welken de doortrapte Mevrouw d'alzey al haar vergif in de ziel van leonie had uitgestort. Zeer laat kwam hij te huis; maar zijne eerste vraag was, dat hij haar verzocht te zien: de droefheid, op haar bekoorlijk gelaat geprent, maakte op hem een diepen indruk. Hij wilde er de oorzaak van weten; haar antwoord was geen ander dan een bekoorlijke lach, die haar alléén eigen was. In verrukking riep julius uit, dat zij de schoonste zoo wel als de beste der vrouwen was; in zijne levendige

{==351==} {>>pagina-aanduiding<<}
verrukking deed hij aan zijne lieve wederhelft eene bijkans volkomene bekentenis van alie zijne dwalingen. Zij wilde hem niet hooren; zij stoorde hem door hare liefkozingen. ‘Mijne leonie,’ riep hij, ‘voortaan wil ik voor u alleen leven! Laten wij de stad en hare ijdele vermaken ontvlugten, en op het land gaan wonen, waar gij de jaren uwer kindsheid hebt gesleten.’ Dit was zoo veel als den wensch van leonie vooruit te loopen. Reeds 's anderendaags betrokken zij een verblijf, alwaar zij, even als in de eerste dagen hunner vereeniginge, alles voor elkander waren.
In de verrukkingen der vreugde, die hare ziel vervulde, haastte zich de openhartige leonie, om aan Mevrouw d'alzey kennis te geven van haar nieuw geluk. ‘Mijne lieve, mijne beste vriendin!’ schreef zij haar, ‘niets anders dan gij ontbreekt ons hier, om het volmaaktste tafereel van geluk te voltooijen, hetwelk ons op de aarde te genieten gegeven is: want ik gevoel, dat er geen ander geluk kan bestaan, dan hetgeen in de liefde en de vriendschap zijnen oorsprong heeft.’
‘Zij zouden gelukkig zijn!’ riep de jaloersche furie; en weldra ontving julius twee brieven van zijne oude vermaakgenooten. In een' derzelven werd hem gevraagd, op welken dag hij het gewaad eenes kluizenaars plegtig zoude aannemen. In eenen anderen werd hem de voorslag gedaan, om op de deur van zijne heremitagie dit grafschrift te doen graveren:

Hier ligt bij zijne Vrouw, schoon hij den geest niet gaf, 
Verliefde Celadon in 't somber zwijgend graf. 

De Ridder wederstond deze spotternijen. Een derde vriend gaf hem liefderijk berigt, dat, indien hij nog draalde met zich van nieuws te vertoonen, een rijk bankier hem de schoone elemire zoude ontfutselen, die vermaarde danseresse, op welke hij openlijk had verklaard aanspraak te hebben, welke hij niet konde opgeven, zonder zich in het oog van zekere lieden te schande te maken. Aan de laatste bedenking kon de ongelukkige julius geenen tegenstand bieden; hij verhaalde aan leonie, dat zekere schikkingen, aan welke de laatste hand moest gelegd worden, zijne tegenwoordigheid in de stad noodzakelijk maakten: zij ontstelt; zij wil hem terughouden, - hij was vertrokken.

(Het slot hierna.)


{==352==} {>>pagina-aanduiding<<}

Wat heeft men door de zeden van een volk te verstaan?

Vele Wijsgeeren hebben over de zeden der Volken geschreven; doch zij hebben zich vergenoegd met het ophangen van een historisch tafereel van de gewoonten en gebruiken der verschillende volken, zonder naauwkeurig aan te wijzen, hoe hunne zeden zijn gevormd. Deze wijze van het oordeel over de daden der menschen te leiden, zonder dat men van de regels gewage, die aan dezelve in de zamenleving ten rigtsnoer dienden, is ongetwijfeld een voortreffelijk middel, om de eere dier Wetgeveren te handhaven.
Zoo dra men onderstelt, dat elke natie een oorspronkelijk karakter bezit, aan haar bijzonder eigen, en door de Natuur zelve daargesteld, zal het gemakkelijk vallen, om in den geest der natie alleen de bron harer dwalingen, en, gevolgelijk, die van hare rampen, te doen vinden. Aldus aan het geval, of aan eene zekere natuurdrift, de gebreken der zeden van een volk toeschrijvende, hebben de Sophisten, het gewrocht de oorzaak doende voorafgaan, de inrigtingen van berisping ontheven, die de Maatschappijen meer of min onteerd hebben, naar gelange de botheid en de onkunde der menschen de eerzucht en den hoogmoed van hun, welke dezelve hadden opgerigt, meer of min begunstigden.
Nog heden ontmoet men vele menschen, die beweren, dat de zeden der volken een vroeger bestaan dan hunne wetten gehad hebben. Zij bouwen dit gevoelen op de grondstelling, dat men, wetten willende maken, voorshands zeden moet gehad hebben. Zij, die aldus redeneren, verwarren de zedekunde, die de grondslag der maatschappelijke orde is, met de zeden, die er altijd de slotsomme, het resultaat, van zijn.
Door de zeden eener natie moet men de levenswijze van een volk verstaan. En, indedaad, indien deze levenswijze altijd door de wetten bepaald worde, die alleen het merk van goed of kwaad drukken, welk de daden der menschen aan zich hebben, door het als een zegen in de zamenleving te doen voorkomen, 't geen zij als zoodanig geregeld hebben, dan is het blijkbaar, dat de zeden van een volk, in dat geval uit het ontwerp der wetgevinge voortvloeijende, meer of minder zuiver zijn zullen, naar geiange zijne wetgevers de natuurlijke zedekunde gevolgd, of aan de driften het oor geleend hebben. Het karakter eener natie, en de vorderingen, welke zij in de wetenschappen heeft gemaakt, die het verstand verlichten en tot het algemeen geluk den weg moeten banen, zullen, diensvolgens, ten maatstok dienen van het vernuft harer wetgeveren, van hunne zedelijke deugden, en van de

{==353==} {>>pagina-aanduiding<<}
wijsheid hunner instellingen, vermits dit karakter het noodzakelijk gevolg is van alle de schakeringen, welke de neigingen en hebbelijkheden in het menschelijk hart achterlaten. Dit gevoelen wordt bevestigd door het openbare leven van alle volken, wier zeden verschillende schakeringen hebben opgeleverd, naar mate de geest hunner wetten met de rede overeenstemde, of daar van verschilde. De Karthagers hadden ruwe zeden, omdat wreede instellingen hen hunne eigen kinderen aan hunne Godheden deden opofferen. De Spartanen en de Romeinen hadden krijgshaftige zeden, omdat hunne Staatsregeling hen ten krijg voerde.
Diensvolgens begrijpt men nu de mogelijkheid, dat eene natie zeden of eene levenswijze heeft, regelregt strijdig met de natuurlijke zedeleere; en men moet dan bekennen, dat, de zeden betrekkelijk zijnde tot de wetten, en de zedeleere tot den mensch, het de wetten alleen zijn, die met de gezonde rede overeenstemmen, welke de goede zeden of de beste levenswijze van een volk daarstellen. Maar, gelijk alles ten langen laatste verandert, en de loffelijkste instellingen verbasteren naar gelange zij van hare bronnen verwijderen, dus ondergaan zuivere en in zich zelve goede zeden ook verandering, wanneer andere gewoonten verandering doen ontstaan in het begrip omtrent verjaarde wetten, die geene betrekking meer hebben tot eene nieuwe orde van zaken, door eenen zamenloop van gebeurlijke omstandigheden daargesteld. Dit nadeel, van 't menschelijk verstand onafscheidbaar, 't welk uit zijnen aard veranderlijk is, laat zich gemakkelijk vooruitzien. 't Is de taak van de wijsheid der wetgeveren, de bijzondere deugden der natien te handhaven, en der algemeene zedeleere eenen waarborg te stellen, door ten bekwamen tijde de oude wetten door nieuwe te doen vervangen, die met de omstandigheden in betrekking staan, en tevens met de rede en de billijkheid strooken. Want, even gelijk het menschelijk ligchaam zijne tijdperken heeft, die in deszelfs gestel veranderingen doen ontstaan, zoo ondergaat ook het staatkundig ligchaam omwentelingen, welke zijne eerste inrigtingen om verre stooten.
Indien, derhalve, de mensch, volgens zijnen aard, tot zijn geluk genegen zij, en de neigingen en hebbelijkheden ontstaan uit de kennis en de ondervinding, welke men van de dingen heeft, door de ontwikkeling van het verstand, zoo blijkt hieruit de aangelegenheid, om zijne begrippen geheel te bepalen bij het rigtsnoer van algemeene nuttigheid, welke, ten allen tijde, dat der rede was.





{==354==} {>>pagina-aanduiding<<}

Zonderling verslag van Kang-Hi, keizer van China.

(Overgenomen uit Anecdotes of distinguished Persons.)

Kang-hi was een der doorluchtigste Vorsten, die immer den Keizerlijken Troon van China bekleedden. Bij groote begaafdheden en een veel omvattend verstand voegde hij de fieraden van deugd en godsvrucht. Van zijne vroegste jeugd af betoonde hij eene zielskracht, zoo zeer geschikt om den zwaren last van het Rijksbestuur te torschen. Hij beklom den Troon in den jare 1661, en stierf in 1724.
Wanneer zijn Vader, Kcizer cham-chi, op zijn doodbedde lag, deed hij zijne Kinderen tot hem komen, om zijn Rijksopvolger te benoemen. Zijnen oudsten vragende, of het hem zou behagen Keizer te worden, antwoordde deze vol schroomvalligheids, dat hij te zwak was om zoo zwaar een last te dragen. - De tweede gaf een dergelijk antwoord. Doch de vraag voorgesteld zijnde aan den nog zeer jongen kang-hi, die naauwelijks zeven jaren bereikt had, antwoordde deze: ‘Geef mij het Rijksbestuur; ik zal zien, hoe ik het make!’ De Keizer, wel voldaan over dit stoutmoedig en eenvoudig antwoord, zeide: ‘Hij is een knaap vol moed. Laat hij na mij Keizer wezen!’
De luister en woeligheid des Hoslevens staakten de arbeidzaamheid van kang-hi in geenen deele. Hij was gewoon zijnen kinderen te verhalen, om hen tot werkzaamheid aan te zetten: ‘Ik kwam tot den Troon, acht jaren oud zijnde; tching en lin, mijne twee Staatsdienaars, waren teffens mijne Leermeesters, en zij deden mij bij aanhoudendheid mij toeleggen om te leeren, wat een Vorst was, en de Jaarboeken des Rijks te verstaan. Vervolgens onderwezen zij mij in de Welsprekendheid en Dichtkunst. Bij mijnen zeventienjarigen ouderdom beheerschte de zucht tot letteroefeningen mij zoodanig, dat ik 's morgens vroeg opstond, en laat ter ruste ging. Ik gaf mij in de letteren zoo zeer toe, dat mijne gezondheid daarbij leed; doch de kring mijner kundigheden werd meer en meer uitgebreid, en een groot Rijk kan niet wel geregeerd worden, of de Monarch moet eene zeer ruime mate van kundigheden bezitten.’
Eenigen hielden dezen Vorst voor oogen, hoe hij asstamde van de Tartaarsche Koningen, die China vermeesterd hadden; en hoe het vreemd was, dat hij de zorg voor zijn Persoon toebetrouwde aan Gesnedenen van Chinesche herkomst; hij gaf hierop ten antwoord: ‘Ik vrees tien te zeer, om bevreesd te zijn voor Gesnedenen; daarenboven maken zij, dat ik over mijzelven strenge wacht houde.’

{==355==} {>>pagina-aanduiding<<}

Weinig tijds vóór zijn afsterven, ontbood hij de Prinsen, zijne Zoons, en voerde hun deze onderrigtende taal te gemoete: ‘Ik heb mij in de Geschiedenissen vlijtig geoefend, en mijne aanmerkingen gemaakt op alles, wat, staande mijne Regering, voorviel. Ik heb opgemerkt, dat allen, die anderen leed zochten te berokkenen, eenen ellendigen dood stierven; dat de zoodanigen, die geen medelijden hadden met anderen, personen aantroffen, wreeder dan zij zelve; en dat zelfs Soldaten, die bloedgierig waren zonder oorzake, geenen natuurlijken dood stierven. Tien straft den eenen mensch door den anderen; en Hij doet menigmaal den man, die een vergisdrank gemengd heeft, dien zelf drinken. - Thans heb ik den ouderdom van twee-en-zeventig jaren bereikt; ik heb het vierde en zelfs het vijfde geslacht gezien van vele Familien. Steeds heb ik waargenomen, dat geluk, vrede en overvloed woonden en stand hielden in Familien, die de deugd liefden; dat in tegendeel armoede, rampspoed, onheil, onder duizenderlei gedaanten, Familien troffen, die zich door onregtvaardigheid verrijkt hadden, die wraakzuchtig waren en ongeregeld leefden. - Ik heb uit alles, wat ik zag, opgemaakt, dat de loop der dingen regtvaardig is. Zij, die opregt handelen, verzamelen in vrede de vruchten van hun goed gedrag; en zij, die snood te werk gaan, ontvangen hunne straffe zelfs in deze wereld.’
Kang-hi's doordringend verstand, uitgebreide kunde, de majesteit van zijn voorkomen, zijn moed en onaflatende bevlijtiging van de zaken des Rijks, deden hem van zijne Onderdanen den roemrijken naam van vader en moeder zijns volks verwerven.

Voorbeeld van dweepziek bijgeloof.

't Was het beleg van de Spaansche stad Saragossa, in den jare 1709, welk het voorbeeld, hier bedoeld, opleverde. De Monniken, die zich binnen de stad bevonden, namen deel aan de verdediging, en deden de inwoners gelooven, dat zij slechts een hersenschimming leger zagen, het werk der tooverije.
De Geestelijkheid begaf zich in plegtigen ommegang naar de wallen, om er de spooksels te bezweren. Doch dezen eemge Ridders van de bezetting hebbende neergesabeld, dwong het beter onderrigte volk de Wethouders, zich te onderwerpen. Xativa werd stormenderhand ingenomen; een hoop Monniken, die gewapend werden gevonden, werd over de kling gejaagd; de stad diende ten schouwtooneel van ijsselijkheden,

{==356==} {>>pagina-aanduiding<<}
en de inwoners, in Kastilie verstrooid, verstrekten ten voorbeelde voor muitelingen. Het zelfde tooneel van dweeperije en van wraakoeseninge leverde Lerica op. Bij de plondering der stad werden de Kerken, wijkplaatsen der inwoneren, verschoond; doch de Kloosters konden de Monniken niet beschermen, die de wapenen hadden opgevat. Op het zien van menschen, afgescheiden van de wereld, belegeringen hardnekkig doorstaande, hunne woede aan anderen inboezemende, en met de onderwerping van martelaren dezelve met hun bloed verzoenende, zou men gezegd hebben, dat het om alle de belangen des Hemels en der Kerke te doen was, en niet om eene louter menschelijke keuze tusschen twee Roomsch-Katholijke Koningen (van Frankrijk en Spanje) om over Volken van den zelfden Godsdienst te regeren.

Verzinning van een Dervis.

Een in Perzië reizende Dervis kwam in de Hoosdstad; en in de verbeelding, dat de rijken van het land hunne schatten tot oprigting van aanzienlijke Herbergen besteedden, zag hij het Koninklijk Paleis voor zulk een huis aan. Met deze gedachten vervuld, gaat hij door het eerste, vervolgens door het tweede Voorhof, en zoo den trap op naar de Koninklijke Galerij; hier werpt hij zijn mantel op den grond, maakt van zijn reiszak een hoofdkussen, en begeeft zich ter ruste. Een Schildwacht, die hem ontdekt, verwijt hem de ontheiliging van deze plaats, en tracht hem weg te jagen. Terwijl zij hierover twisten, gaat de Koning er voorbij, lagcht over de dwaling van den Dervis, en vraagt hem, hoe het mogelijk was, dat hij de Koninklijke woning voor eene Herberg had kunnen aanzien? - Uwe Majesteit, hernam de Dervis, vergun mij eene vraag: wie waren, vóór uwe Majesteit, eigenaars van deze woning? ‘Mijn Vader,’ antwoordde de Koning, ‘mijn Grootvader en verdere Voorouders.’ - En na uwe Majesteit, vroeg de Dervis verder, wien zal het dan behooren? - ‘Zonder twijfel de Prinsen, mijne Zoons,’ antwoordde de verwonderde Koning. - Ach! zei de Dervis, een Huis, dat zoo menigmalen van Waard verandert, draagt den naam van een Paleis; terwijl het in de daad niet anders, dan eene ware Herberg is.


{==357==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Redevoering, over de verpligting van elk Buroer omtrent zijn vaderland in 't algeneen, en van onzen landaard in 't bijzonder. Door Dr. Corn. Stant.

(Uitgesproken te Enkhuizen in 't Volksonderwijs Tot Nut van 't Algemeen.)

De Mensch is een gezellig wezen. Den trek naar onderling verkeer prentte de weldadige Schepper der Natuur, met onuitwischbare trekken, in elke ziel. Het vuur van liefde en vriendschap gloeit in elken boezem, verwarmt het gevoelloosste, koudste, menschenhatendste hart, en haalt de banden, die het gezellige menschdom onderling vereenigen, naauwer en naauwer toe; terwijl algemeene en verschillende behoeften het zegel der noodzakelijkheid op die gewaarwording drukken. Dit alles was oorzaak van eene nadere vereeniging der menschen tot een geheel, deed hun verbonden aangaan en tot stand brengen, hulp onderling aanbieden en toezeggen, voordeel en genoegens, tot algemeen geluk en veiligheid, opofferen; met één woord, dit gaf den oorsprong aan het maatschappelijk bestaan der menschen, en deed te gelijk, met de gezochte voordeelen, pligten geboren worden, die, afgescheiden van alle andere, welke wij jegens God, onszelven en onzen naasten moeten betrachten, Burger-pligten heeten, omdat zij alleen betrekking hebben tot het onderling aangegaan verbond, en dus alleen als zoodanig moeten aangemerkt worden. Want elke Staat is immers niet anders dan een verbond van een zeker aantal menschen tot één doel, onderling geluk, en door één band, die van lief-
{==358==} {>>pagina-aanduiding<<}
de tot elkander, vereenigd; waartegen zij zich zekere opofferingen getroosten, en tot bepaalde pligten, algemeen aangenomen en vastgesteld, zich verbinden.
Het maatschappelijk bestaan der menschen levert alzoo een zeker, niet te miskennen, gezigtspunt op, waaruit de Mensch zichzelven, om zijne verpligtingen als Burger te kennen en te volvoeren, noodwendig moet beschouwen. Met dit zoo belangrijk onderwerp willen wij ons thans bezig houden, en zullen, tot dat einde, vooraf trachten eene schets op te hangen van de burgerlijke pligten in 't algemeen, derzelver oorsprong, doel en gevolgen te ontwikkelen, alsmede den toetsteen aan te wijzen, waaraan men deze, om hunne innerlijke waarde te kennen, moet beproeven; om daarna dit alles meer bijzonder op ons, als Nederlanders, toe te passen.
Elk Mensch, zonder onderscheid, is Lid eener Maatschappij, om 't even of hij tot de zwervende Volksstammen, dan tot een gevestigden Burgerstaat behoore; om 't even, of hij de nog onbekende Afrikaansche binnenlanden, of de schaars bewoonde kusten van het barre Noorden bewone, dan wel het beschaafd en gematigd Europa zijne wieg en bakermat mag noemen: ééne zelfde verpligting, één gelijke wil, één overeenkomstig doel verbindt hem aan de maatschappij, waar hij is ingelijfd, en waarvan hij een wezenlijk deel uitmaakt, daar een gelijk belang, de zucht naar eigen geluk, hem aan dezelve boeit. Van hier niet alleen die tevredenheid met het land zijner inwoninge, welke wij ontwaren bij hen, die den onvruchtbaarsten, stiefmoederlijk bedeelden grond bewonen, maar zelfs dien sterksprekenden trek derwaarts, zoo dikwijls waargenomen bij dezulken, die, in vruchtbaarder streken gevoerd, in gunstiger en voordeeliger omstandigheden verplaatst, en in meer verlichte oorden overgebragt, hunne armoede, ruwen hemel, onvruchtbaren bodem en onbeschaafden toestand, boven die allen, hebben terug gewenscht, zelfs met opoffering van alle voordeel en gemak, ja, wat meer is, onder het bedreigen en doorstaan van de grootste gevaren, op alle mogelijke wijze, getracht hebben weder te bereiken. Wekt niet het hooren van 't zoo beroemde Koelied soms bij den Zwitser het, hem veelal doodelijk, heimwee op?
Maar waarom is nu de Mensch zoo gehecht aan de Maatschappij, tot welke hij behoort? waarom verlangt hij daar bestendig te verblijven? en waarom begeert hij

{==359==} {>>pagina-aanduiding<<}
dat, in tegenstelling van andere, soms, in velerlei opzigten, meer gelukkige Staten? Meestal uit eene als 't ware aangeborene neiging. Immers wanneer geen bijzonder belang, 't zij om 't ambt, hem opgedragen, te bekleeden, om de handelbetrekkingen, waarin hij geplaatst is, voor te staan, om den omvang der wetenschappen, die hij moet aanleeren en beoefenen, te voltooijen, of om een middel van bestaan te zoeken of te vestigen, dringende redenen oplevert, om het Vaderland voor eene vreemde landstreek te verwisselen; of wanneer grillige verkiezing, of noodlottige onvoorziene omstandigheden hem niet nopen tot het opzoeken van oorden, buiten den Vaderlandschen bodem gelegen; zoo hecht hij zich, bij voorkeur, aan het plekje gronds, waarop hij geboren is, om daar zijne vaste woonplaats te vestigen, en wel zonder dat bijzondere voordeelen hetzelve boven andere landen verheffen, zonder dat dikwijls tijdelijk belang of welvaren hem boeijen, of de banden van bloedverwantschap, of des huwelijks, hem binden; - dan is 't alleen die aangeborene neiging, die elk hart bezielt, die wij, wel is waar, veelal als een blind, maar ook te gelijk heilzaam, vooroordeel kunnen beschouwen, dat even zoo toevallig het gevoel leidt, als het lot en de plaats der geboorte voor den mensch toevalligheden zijn, waardoor zijne keuze bepaald wordt, of liever die hem zonder keuze, zonder dat hij denkt om te kiezen, doen verblijven waar hij is, en zijn lot verbinden aan dien Staat, die hem sedert zijne geboorte herbergde en beschermde; - dan wordt die plek gronds hem heilig en dierbaar, waar hij het eerste licht ontving, waar hij alle bescherming genoten heeft, waar zijn geheele bestaan zich ontwikkelde, waar hij tot mensch en burger gevormd werd; - dan ontkiemt het beginsel van vertrouwelijkheid. Een dankbaar gevoel van erkentenis voor genotene veiligheid en bescherming paart zich daarmede, en bij de naauwkeurige kennis van de bijzondere voordeelen, bij het geheel eigen worden met de spijzen,
vermaken, gebruiken en instellingen van dat land, krijgt hetzelve eene zoo uitsluitende waarde en bijzonder overwigt in de schaal van ons gevoel, dat dit, niet zelden, de kiesche oordeelvellingen van 't nadenkend verstand overstemt, en zoo geheel verstomt, dat alleen het stugge oordeel van zoogenaamde sterke geesten hier eene

{==360==} {>>pagina-aanduiding<<}
andere keuze doen, en die, met hoe veel naberouw ook, soms kan volhouden.
Zoo geheel vertrouwelijk, uit een beginsel van dankbaar gevoel, aan het geboorteland gehecht, voelt elk mensch zich gelukkig op den grond, dien hij bewoont, en in de omstandigheden, waarin hij geplaatst is: en daar hij, bij het gevoel van, in dit opzigt, geheel gelukkig te zijn, geen denkbeeld koesteren kan, dat een toestand, ergens elders te zoeken, hem gelukkiger kan doen worden, vormt dit eene groote tevredenheid van ziel, en strengelt den band, die den Mensch aan zijn Vaderland bindt, en zijn Burgerschap omvat, onontknoopbaar vast. Terwijl, naar mate de roem, dien zulk een Land, 't zij in heldendaden, 't zij in wetenschappen en kunsten, 't zij in welvaart, boven andere verheft, hooger en hooger stijgt, ook deze zucht tot in 't overdrevene wordt verhoogd; zoodat hij met eene geestdrift voor hetzelve wordt ingenomen, die niet zelden aan het buitensporige grenst.
Dit Vaderland nu, waaraan de Mensch zoo sterk, soms met zoo veel geestdrift gehecht is, heeft, daar het zijnen Burgeren, uit den aard van 't maatschappelijk verdrag, veiligheid en bescherming toezegt en derzelver geluk bevestigt, ook wederkeerige eischen op zijne inwoners; en deze zijn van hunnen kant gehouden tot de betrachting van die pligten omtrent hetzelve, waarop het, uit hoofde van datzelfde maatschappelijk verdrag, wederkeerig de billijkste aanspraak maakt.
Deze pligten staan met die, welke de Mensch zichzelven verschuldigd is, in 't naauwst verband; zij vloeijen, even als deze, uit de zucht tot geluk voort, ademen liefde voor den Vaderlandschen grond en deszelfs bewoners, en kunnen, voor zoo verre zij hoofdpligten zijn, in deze korte, maar veel omvattende zinsnede begrepen worden: door vereende pogingen zorge te dragen voor het bestaan en de veiligheid van het Vaderland, en alles aan te wenden, wat, niet met verwaarloozing van allen geoorloofd eigenbelang, maar evenwel des noods met opoffering van hetzelve, in staat is, den bloei en de welvaart van hetzelve, en van zijne inwoners, te bevorderen en te bevestigen. - Hiertoe zijn uiterst vermogen aan te wenden, geene poging onbeproefd te laten, veel min heilzame ondernemingen en inrigtingen te dwarsboomen,

{==361==} {>>pagina-aanduiding<<}
of zijn eigen welvaren op de puinhoopen van den Vaderlandschen voorspoed te vestigen, zijn niet min gewigtige eischen, uit de natuurlijkste drangredenen afgeleid, die elke Staat van zijne bewoners vordert.
Om aan deze gewigtige pligten te voldoen, onderzoeke ieder Burger zijne neigingen en krachten naauwkeurig, zoo wel die nog sluimerend in zijnen boezem verborgen liggen, als die reeds ontwikkeld zich voor zijn onderzoekend oog vertoonen. Hij bepale daaruit zijnen bijzonderen toestand, en ontdekke alzoo, in welk opzigt hij zijn Vaderland, boven zijne algemeene verpligtingen, ook in 't bijzondere kan van nut wezen, zonder die algemeene pligten daarbij te verwaarloozen of min te achten. En bij 't voldoen aan zijne heerschende neiging, bij 't behoorlijk ontwikkelen en aanwenden zijner krachten tot dat einde, kan hij, met roem bekransd, de edelste laurieren inoogsten, zijne eigene eerzucht, die groote springveer onzer edele daden en hartstogten, verhoogen en voldoen, en alzoo zijn Vaderland den hoogsten dienst bewijzen, die uit zijnen bijzonderen toestand voortvloeit, en zeldzaam door iemand anders, behalve hem, zoo volkomen kan bewezen worden.
Daar nu alle de gevorderde pligten eene onmiddellijke betrekking hebben op het heerschend Volkskarakter, zoodat zij de heilzame strekking daarvan bevorderen, en deszelfs verderfelijken invloed tegenstaan en onderdrukken moeten; zoo is eene naauwkeurige kennis, overweging en toetsing daarvan hoogstbelangrijk, om aan onze neigingen die strekking te geven, welke voor 't Vaderlandsch belang de nuttigste is, althans, onzes inziens, de voordeeligste schijnt te wezen.
Daar ook het waar geluk van een Volk afhangt van deszelfs zedelijken toestand, zoo is de Zedekunde, en wel bijzonder de Christelijke Zedekunde, de eenige, de zuiverste toetssteen van dat karakter, en van de regeling dier pligten, die elk Burger zijn Vaderland schuldig is. - En deze leert hem, het algemeen belang tot het hoofddoel zijner burgerlijke bemoeijingen maken; zijn arm, zijne kundigheden en invloed het Vaderland ten algemeenen nutte wijden; zij doet hem gewillig het offer, dat het Vaderland van hem vordert, dragen; zich gelaten onderwerpen aan de rampen, die het Vaderland ondervindt, en hem, als een lid daarvan, drukken; zij zet hem aan, om weêrstand te bieden aan die verleidin-
{==362==} {>>pagina-aanduiding<<}
gen, welke zijnen burgerpligt zouden kunnen doen wankelen, en hem ten verrader zijns Vaderlands maken; doet hem, als een andere curius, het Samnietisch goud verachtelijk van de hand wijzen, en getrouwheid, bij armoede, boven rijkdom, door verraderij en meineed verkregen, stellen; zij doet hem zijne pogingen inspannen, om de vlekken en de heerschende ondeugden, die zijnen Landaard aankleven, tegen te staan; om de onmatigheid, wier heillooze invloed de Vaderlandsche deugden ondermijnt en verpest, de springveren van nationale veerkracht verlamt, en de rijkdommen vernielt, - om den wellust en zijne schandtooneelen, die Natiën ontzenuwen en den heldenmoed uitdooven, als eene hoofdondeugd onder de ondeugden, als eene pest en geesel van het menschdom, te vlieden. Zij leert hem, in alle de verschillende betrekkingen, waarin hij als een werkdadig, arbeidzaam Burger verkeert, eenen ijver en getrouwheid aan den dag leggen, die de betrekkingen, waarin hij, zoo tot zichzelven, als tot zijn Vaderland, geplaatst is, allezins van hem vorderen, zijn tijdelijk voordeel en de bloei des lands vereischen, en hem op duurzame en bestendige achting aanspraak geven; zij doet hem, door een wettig huwelijk, aan de inspraak der natuur voldoen, en de kracht der
burgerlijke wetten handhaven en versterken, om daardoor de schandtooneelen van den wellust te verwijderen, het Vaderland gezonde kinderen te verschaffen, en deze, door eene deugdzame en verstandige opvoeding, tot edele menschen, kundige, werkzame en deugdgezinde inwoners, brave burgers, getrouwe huisvaders en moedige helden, of tot eerwaardige en lieftalige vrouwen, kuische echtgenooten en teêrhartige moeders te vormen; om alzoo, zelfs bij eene verbasterde Natie, eene nakomelingschap te verwekken, die de vlekken, welke het nationaal karakter ontsieren, uitwisschen, hare verbastering herstellen, tot de oorspronkelijke edelaardigheid te rug brengen, en te gelijk eene schoone reeks van edele en roemvolle deugden kan verfpreiden.
Zoo nu deze lessen der Christelijke Zedekunde, de lessen van het Evangelie, met dien ernst en naauwkeurige gezetheid worden waargenomen, als de omstandigheden, waarin het menschdom verkeert, en de onvolmaaktheid, die hetzelve aankleeft, toelaten, dan vestigt de mensch, in den schoot van 't geliefde Vaderland,

{==363==} {>>pagina-aanduiding<<}
zijn eigen geluk, en, wat nog meer zegt, dat van eene gewenschte nakomelingschap; een geluk, gegrond op het streelend vooruitzigt van welvaren, van deugd, van roem, en van eigen achting; een geluk, dat zeker volgen moet, en de zaligste bewustheid van pligtsbetrachting medevoert, tot op dat oogenblik, waarin wij, dit aardsch tooneel verlatende, zullen verplaatst worden in den gezegenden kring van Hemelburgeren.

En nu, mijne Landgenooten! wat algemeen waar is, geldt dat ook niet van 't bijzondere? en is niet de betrekking van elk Burger tot zijn Vaderland ook de onze? of zouden wij zoo verre van alle deugdzame beginselen ontaard zijn, dat wij, gelijk ockerse getuigt, ons nagenoeg in dien staat bevinden, dat wij geen karakter meer hebben, en tot den hoogstmogelijken staat van verbastering vervallen zijn (*)? ô Neen! het Vaderland, dat hoogst dierbaar voorwerp voor elk weldenkend hart, wordt nog hartstogtelijk, ook door ons, bemind. Hier, trouwens, ontwikkelde zich ook de kiem van ons aanwezen, die ons aan het niet onttoog, en ons het geluk van te bestaan deed ondervinden; hier rustte onze behoeftevolle kindsheid, onder de bescherming der verzorgende liefde, in het schommelend wiegje; hier dartelden wij onze prille jeugd in zorgelooze spelen door, en genoten wij alle de genoegens, aan ons aanzijn verbonden; hier ontwikkelden zoo wel de knoppen der vreugd, als de zaden eenes edelen naijvers, die ons de loopbaan van eer en geluk opende; hier bouwden wij veilig onze haardsteden en altaren naast elkander, mogten de zaligende indrukken van den besten Godsdienst ontvangen, en zoo ook ons eeuwig geluk zien ontluiken en vestigen; hier rust ook de asch van dierbare voorouders, bloedverwanten en vrienden, die wij beminden, der edelste mannen, die wij hoogschatten, der dapperste helden, wier nagedachtenis wij erkentelijk vereeren, terwijl de nagalm hunner edele deugden en roemvolle daden een zacht vuur van liefde en hoogachting, met den wil van navolging, ontsteekt. En zouden wij bij

{==364==} {>>pagina-aanduiding<<}
dit gevoel den eersten burgerpligt, de liesde tot het Vaderland, missen? zouden wij onverschillig zijnen rampvollen toestand beschouwen, en onaandoenlijk zijnen roem en zijne gelukzon zien tanen? Neen! dit is onmogelijk voor het Nederlandsche, het gevoelige Nederlandsche hart, dat nog niet ontaard is van de deugden der Voorvaderen, en waar door nog het onvervalschte bloed der Batavieren stroomt.

Natuurtrek tot het Land, waarin wij 't licht aanschouwen, 
En waar wij, door geboorte, of ander burgerregt, 
Onze outers ongestoord bij onze haardsteen bouwen, 
Hoe gretig kust ons hart de banden, die gij legt! 
Mijn dierbaar Vaderland was met u ingenomen, 
Van dat de Batavier, in dit aâloud gewest, 
Zijn vrijheid gelden deed bij 't werelddwingend Romen, 
En op Civilis deugd haar' grondslag heeft gevest (*). 

Maar vordert dan ook dit ons zoo waardig, zoo dierbaar Vaderland niet zulke pligten van ons, als het, naar zijne bijzondere omstandigheden gewijzigd, van elk Burger vorderen kan? Zeer zeker! Wat elk mensch zijn Vaderland verpligt is, zijn wij ook aan het onze verschuldigd, en zijn dit des te sterker, hoe gewigtiger de drangredenen zijn, die deze eischen doen, hoe benarder deszelfs toestand is, en hoe verder de verwijdering van het oorspronkelijk zedelijk of natuurlijk bestaan kennelijk doorstraalt; - wij zijn die des te dringender en des te naauwkeuriger verpligt waar te nemen (zoo er ooit graden in de naauwkeurigheid van pligtsbetrachting kunnen worden toegelaten) hoe meer de omstandigheden, waarin ons Vaderland verkeert, uiteenloopen, of de verschillende betrekkingen, waarin wij zelve geplaatst zijn, en waarin wij tot het Vaderland staan, nieuwe en onderscheidene pligten van ons vorderen.
En ofschoon alle de inwoners te zamen genomen den Burgerstaat uitmaken, en dus die pligten allen en gezamenlijk moeten betrachten; zoo zij het voorbeeld van den onverlaat, die hen met voeten treedt, geenszins de dekmantel, waaronder wij ons van derzelver nakoming zouden willen verschoonen. Zelfbelang levere nimmer een bedriegelijk oogpunt op, waaruit wij onze ware verpligtingen beschouwen, noch leere ons dezelve met eene

{==365==} {>>pagina-aanduiding<<}
valsche verw te teekenen, die in 't donker of althans in de schaduw te plaatsen, en alzoo stilzwijgend en onachtzaam voorbij te gaan. Veel min zoeke men in een bedorven hart, ziedend bloed, oploopend gestel, verkeerde gewoonte, ongepaste levenswijze, heerschende gesteldheid en opvoeding, oorspronkelijke redenen, om pligtverzuim verschoonlijk te maken, of zich aan de betrachting der wetten te onttrekken. Neen, op elk en een ieder voor zichzelven rust de dure verpligting, om zijn eigen of aangenomen Vaderland op alle mogelijke wijze voor te staan, deszelfs wetten en instellingen naauwkeurig te kennen en te betrachten, deszelfs roem en welvaart met al zijn vermogen uit te breiden en te bevorderen, om alzoo het geluk van den beminden grond, en gevolgelijk zijn eigen geluk, en dat van zijne medeburgers en nakomelingen, te vestigen en te verzekeren. Zoo wordt de band, die den Burgerstaat verzekert, naauwer toegehaald; zoo voldoen wij aan de groote les van onzen Heiland, die ons leert, dat, onzen naasten lief te hebben als ons zelven, een hoofdpligt is, die, met de liefde tot God gepaard, den inhoud van Wet en Profeten omvat.
Elk beginne derhalve de verbetering van zijnen zedelijken toestand van zichzelven af, zonder zich aan zijnen buurman, zoo die al eens verkeerd mogt handelen, te storen, maar ook zonder zich van hem, zoo hij zijne pligten betracht, te laten voorbij streven; en zoo elk dit doet, en van zichzelven af begint om zich te beteren, zoo doen wij dit allen, en één gevoel, ééne stemming, één hartstogt zal dan ons allen bezielen, en ons eendragtelijk doen handelen, en streven naar dat ééne en groote doel, - het heil van 't Vaderland.
Welaan dan, Landgenooten! scharen wij ons gezamenlijk hiertoe om het Altaar des Vaderlands; plegtig belovende, met verzaking van alle bijzondere denkwijzen, elk in onze ziel, onder opzien tot God, dat wij voortaan, eensgezind, ons Vaderland boven alles zullen beminnen; dat wij deszelfs wetten eerbiedigen, onze burgerpligten hoogschatten, en alle onze vermogens willen aanwenden, om die zoo ijverig, zoo getrouw en zoo volkomen, als ons mogelijk zijn zal, te vervullen. Dan zullen wij den roem van ons dierbaar Vaderland, hoe ook bezwalkt, weder doen schitteren; deszelfs gezonkene welvaart op nieuw vestigen en doen herleven; de

{==366==} {>>pagina-aanduiding<<}
waardige zinspreuk onzer Voorvaderen: Eendragt maakt magt, in den vollen omvang harer beteekenis, staven, en een geluk, dat, helaas! zoo niet allen, althans den meesten onzer, onbekend is, aan ons Vaderland en onszelven verschaffen, en onze lieve Kinderen, als de rijkste erfenis, nalaten.

Berigt, aangaande de genezing eener groote geschiktheid tot de zwarte staar, (Amaurosis.) Door den Hofraad Henning, te Zerbst.

Een persoon, tusschen de 40 en 50 jaren, werd te Zerbst, wegens herhaalde misdaden, in het Tuchthuis geplaatst, en aan het wolspinnen gezet. Dezelve was zwart bruin, kort en gedrongen van gestalte, met zwarte glinsterende oogen, gewoon aan eene voedende levenswijze, nooit ziek geweest, en vooral nooit aan de oogen. Nadat hij drie maanden lang had vastgezeten, begon hij over verzwakking des gezigts te klagen, welke dagelijks toenam, zoodat hij eerlang naauwelijks meer alleen kon gaan. Daar de Lijder in zijn werk zeer naarstig was, dacht de Geneesheer in den beginne, dat de kwaal ontstond uit eene te groote inspanning des gezigts in de fijne wolspinnerij; waarom hij hem dien arbeid verbood, en de gewone ontlastende en afleidende, voor zulke gevallen passende, geneeswijze voorschreef: terwijl hij hem ook betervoedsel, dan de gewone Tuchthuiskost, bezorgde. Ondertusschen bragt zulks geenerlei verbetering in het gezigt te wege; wordende de kwaal daarentegen van dag tot dag erger. Thans streefden er steeds, zoo het scheen, een oneindig aantal roode en violette punten en lijnen voorbij zijne oogen, met vermeerdering van duisterheid en eene zigtbaar toenemende verwijdering des oogappels.
Terzelver tijd bespeurde de Lijder eene drukking midden op het hoofd, en eene prikkeling door de ledematen; terwijl eene voorheen bij hem plaats grijpende neiging tot uitwasemen geheel ophield. Deze verschijnsels bragten den Geneesheer op het denkbeeld, dat er een rheumatische prikkel aanwezig ware, en dat de kwaal veelal veroorzaakt wierd door gebrek aan genoegzaam ver-
{==367==} {>>pagina-aanduiding<<}
warmende dekens op zijn bed. Hierin werd derhalve verbetering bezorgd, en teffens alles aangewend, hetwelk in zoodanige gevallen passende is, onder andere ook het Extr. Aconiti, tot een half grein om de vier uren.
Niettegenstaande eene zoo wel ingerigte Geneeswijze, werd de kwaal van tot dag erger; zoodat het gezigt des Lijders steeds verwarder werd, en er hem, in de lucht, stukken, als geheele boombladen, schenen te vliegen. Hierop besloot de Geneesheer, om, na de aanwending van een sterk Purgeermiddel, zijne toevlugt tot de Belladonna te nemen, en hem 's morgens en 's avonds het volgend poeder toe te dienen:
℞ Pulv. herb. et radic. Belladon. gr. j.

Sacch. alb. gr. X.

M.
Dit Geneesmiddel verwekte bij den Lijder enkel eene geringe duizeligheid, zoodat men daarmede onafgebroken kon voortvaren. Dan, daar de pols aanmerkelijk voller werd, deed de Geneesheer den Lijder aderlaten, en liet hem veel Gerstewater drinken; terwijl hem, tot meerder afleiding, van tijd tot tijd Mosterdpappen tegen de voeten werden gelegd.
De uitwerking der Belladonna was in dezen zeer uitstekende. Want naauwelijks had de Lijder daarvan dertig greinen gebruikt, of hij kon de voorwerpen wederom op een afstand van dertig of veertig schreden onderscheiden. Ook was zijn gezigt binnen den tijd van eene maand volkomen wederom hersteld. Bij nacht zweette de Lijder ook wederom; doch het aanmerkelijkst was in dezen de aanhoudende sterke pislozing, welke hierdoor werd verwekt.
Na verloop van een jaar begon deze Gezigtsverduistering weder te keeren, zonder dat men daarvan eene kennelijke reden kon ontdekken. Thans keerde men, gelijk van zelve sprak, tot het gebruik der Belladonna, na het nemen van twee krachtige Purgatien, terug. Bij deze gelegenheid waren zestien greinen Belladonna voldoende; terwijl dezelve ook wederom, schoon niet zoo sterk als voorheen, door de piswegen werkte.





{==368==} {>>pagina-aanduiding<<}

Verslag van het leven en de schriften van Gotthold Ephraim Lessing.

Gotthold ephraim lessing's Grootvader, theophilus genaamd, was Advokaat te Kamenz, in Pomeren, alwaar hij Hoofdschout werd; hij was afkomstig van een Protestantsch Leeraar, wiens naam, clement lessing, vermeld wordt in een verdrag reeds van den jare 1580. Theophilus had eene beschaafde opvoeding genoten, en eenen naam gemaakt door het uitgeven van eene Twistrede, aan de Universiteit van Leipzig, in den jare 1670, getiteld: De Religionum Tolerantia. Dit stuk werd een erfgoed in de familie, en had gevoeligen invloed op de denkwijze van den Kleinzoon.
De Vader, johannes gotfried, was een veelschrijvend man. Hij schreef: Vindiciae Reformationis Lutheri; Disquisitio Historica de Confessione Fidei, quam Protestantes Hispaniâ ejecti, 1559, Londini ediderunt; Animadversa Historica in Crypto-Socinianorum Collegia Biblica, en vele Godgeleerde Verhandelingen in 't Hoogduitsch. - Hij trouwde, in den jare 1725, met eene Juffrouw feller, Dochter eens Protestantschen Leeraars te Kamenz, wien hij in zijnen post opvolgde. Hij verwekte bij haar twaalf Kinderen, vijf van welke hem overleefden. Gotthold ephraim, de oudste van allen, werd op 22 Januarij 1729 geboren.
Hij genoot eene opzettelijk godsdienstige opvoeding: zijn eerste boek was de Bijbel; in zijn vijfde jaar kende hij den Catechismus reeds van buiten, kon verscheiden van luther's gezangen met veel bevalligheids opzeggen, en had aanmerkelijke vorderingen in 't Latijn gemaakt, waarin hij door mylius, een jongeling van eenige taalkunde, onderwezen werd.
De Vader was een voorstander van uitstekende talenten, en streefde naar de eere van herbergzaamheid voor kunstenaars en lieden van letteren, welke Kamenz kwamen bezoeken. Vooringenomenheid boezemde dit ongetwijfeld den Zoon in, aangaande de najaging van letterroem. Onder zijne gasten bevond zich een portretschilder, die met het gezin zeer gemeenzaam werd. Hij

{==369==} {>>pagina-aanduiding<<}
portretteerde het kind, spelende met een vogelkooi. ‘Neen,’ zeide het jongsken, ‘niet met een vogelkooi, maar met een stapel boeken zoude ik liever willen uitgebeeld worden.’ Van dezen vriend nam lessing les in het teekenen, toen en naderhand. Van dit oogenblik af dagteekende zijn smaak voor de fraaije kunsten, in welke hij, in rijpere jaren, zoo gelukkig slaagde.
Op zijn negende jaar werd hij naar eene kostschool te Königsbruck gezonden, alwaar zijn leermeester mylius ondermeester was geworden; des bovenmeesters naam was keinze. Zoo snelle vorderingen maakte hij, dat hij, twaalf jaren oud zijnde, voor dertienjarig werd verklaard, en, na een streng onderzoek, aangenomen in eene school te Meissen, in welke alleen jongens van die jaren en bevoegde bekwaamheden werden aangenomen. Voor honderdëntwintig kinderen was die kweekschool bestemd.
Grieksch en Latijn waren eigenlijk de uitsluitende voorwerpen der beoefeninge. Zonder eenen voorraad van Grieksch, kunnen de wetenschaps- en kunsttermen, en de hoofdeigenschappen van opstellen, niet verstaan worden. Zonder eenen voorraad van Latijn, kunnen de hedendaagsche talen, vooral de zuidelijke, geene vastheid in 't geheugen vinden, waaraan derzelver naamlijst zich kan hechten. Het Fransch, de Aardrijkskunde en Geschiedenis hebben inderdaad insgelijks hunne waarde; doch zij laten zich, in vergelijking gesproken, gemakkelijk leeren; de gemeene beweegredenen der gezellige verkeeringe zijn genoeg om tot derzelver verkrijging te nopen; zoodat hij, die alleen met Latijn en Grieksch van de school gaat, op den ouderdom van vijfëntwintig jaren die kundigheden daarenboven zal verkregen hebben; doch hij, die op de school alleen de gemelde kundigheden zal hebben opgedaan, op den ouderdom van vijfëntwintig jaren zich zal beklagen, geen Grieksch en Latijn geleerd te hebben. Te Meissen vertoefde lessing vijf jaren, en herdacht altijd met genoegen aan het tijdperk, aan 't welk hij de vastheid zijner klassische geleerdheid was verschuldigd. Zucht tot kleinigheden (waarvan lessing niet vrij was) en een valsch gevoel van evenredigheid, wat de belangrijkheid der dingen betreft, hecht ligt op het overladen geheugen des doorkundigen Geleerden. Dikmaals geeft hij meer

{==370==} {>>pagina-aanduiding<<}
acht op accenten dan op woorden, op woorden dan op volzinnen; in stede van in den Historieschrijver naar daadzaken en grondregels te zoeken, en in den Dichter naar eene hooge vlugt van verbeeldinge of gewaarwordinge, zoekt hij naar eene twijfelachtige lezing, of een onregelmatigen maatklank. Dit heet, de taal niet tot een werktuig, maar tot een uiterst doel van onderwijs te stellen; even gelijk de Neger zijnen ketel om zijns zelven wille, en niet om zijne nuttigheid, godsdienstiglijk vereert.
Veel bezat lessing van dit natuurlijk vooroordeel, den Geleerden eigen, en had eene belangelooze zucht voor Grieksch en Latijn ingezogen. Terwijl hij nog ter schole ging, bearbeidde hij voor zichzelven theophrastus, hoewel het geen schoolboek was. Ook vertaalde hij, ten dien tijde, verscheiden Odes van anacreon, thans onder zijne gedichten voorhanden, en gaf blijk van zijne vooringenomenheid met terentius, een voorteeken van zijnen toekomstigen smaak voor het tooneeldicht.
De naam van zijnen leermeester in de wiskunde te Meissen was klemm: spoedige vorderingen maakte hij in die wetenschap; doch de wiskunde was nooit zijne geliefde oefening. Hij ondernam inderdaad omtrent dezen tijd eene vertaling van euclides; doch hij maakte van de meetkunde alleen in zoo verre werk, als dezelve voor zijn Grieksch dienstbaar was. In 1746 verliet hij de school; zijne laatste prijsverhandeling was een Latijnsch opstel De Mathematica Barbarorum.
Het vroegste zijner oorspronkelijke dichtstukken in 't Hoogduitsch bezingt den slag van Kesselesdorf; het werd geschreven in 1746, op zijns Vaders verzoek, die een kompliment verlangde te maken aan eenen Luitenant-Kolonel carlowitz.
Nu vertrok lessing naar de Universiteit van Leipzig, met oogmerk om er in de Godgeleerdheid zich te oefenen. Tot nog toe was zijne naarstigheid door bedwang versterkt, en zijn gedrag door naauw toezigt geregeld. Thans bevond hij zich in 't midden van nieuwe medgezellen, velen van welken jongelingen van de groote wereld waren. Zij bragten hem in den Schouwburg, waarin hij vermaak vond, en lachten met zijne lompheden, welke hij begon te hervormen. Hij nam een rijd-, dans- en schermmeester aan; oefende zich verder in het

{==371==} {>>pagina-aanduiding<<}
Fransch, en begon met het Engelsch en Italiaansch; met eenige moeite bewoog hij zijnen Vader om deze offeranden aan de Bevalligheden te bekostigen; in zijne houding, zeden en manier van spreken werd hij een man naar de mode. Pallas scheen hij met aphrodite geheel te hebben verwisseld. Lessing was er op uit om boven anderen uit te munten, en was er voor berekend; maar in het Collegie werd hij de belhamel meer der vrijdenkers dan der strenge onderzoekers. Hij nam den schijn aan of gevoelde inderdaad eene diepe verachting voor de Hoogleeraars aldaar; misschien dacht hij, op school zoo veel te hebben gelezen, dat hij van hunne lessen weinig of geen nut konde trekken. Somtijds vernederde hij zich om ernesti en kästner te gaan hooren, over 't Grieksch en de Wiskunde; maar hij was aan 't hoofd van eene soort van sekte onder de Studenten, die van ledigheid hun werk maakten, niet omdat zij niet wilden onderwezen worden, maar omdat zij daar boven zich verheven achtten. Niets van de Geneeskunde verstaande, maakte hij zich een hoog denkbeeld van de Hoogleeraars in die wetenschap, en verzocht zijnen Vader, Arts te mogen worden. Intusschen nam hij die oefening met er daad bij de hand, doch werd dezelve welhaast moede; 't was in de gehoorzaal niet, zoo als zijn jonge vriend verhaalde, dat hij eenen Cursus over de Zwangerheid bijwoonde! Een gewoon gevolg van te vroeg aanbevolene naarstigheid is onmagt van die te kunnen volhouden. Kinderen zoeken in verandering van onderwerp de verpoozing, die men hun niet veroorloft in verandering van bezigheid te vinden; indien zij het wezenlijk tooneel niet van buiten mogen veranderen, veranderen zij het denkbeeldig tooneel van binnen; de hebbelijkheid duurt voort, en van hier dat vroegrijpe verstanden gemeenlijk veranderlijk zijn in hunne
werkzaamheden. De jaren van zorgvuldige opvoedinge zijn niet naar evenredigheid vruchtbaar in uitmunters.
Lessing's groote geleerdheid en vroege talenten wekten de aandacht van vele mannen, die den gewonen tijd de Collegien hadden bijgewoond. Naumann, een Heldendichter, thans vergeten, wiens nimrod toen eenigen naam maakte, zocht zijne verkeering. Lessing werd van zijne fraaije makkers over zijn verkeeren met zulk eenen zot uitgelagchen. ‘Geen gezelschap,’ antwoordde hij, ‘is zoo onverdragelijk als dat van eenen,

{==372==} {>>pagina-aanduiding<<}
die niets meer dan een Heer is; alles is even laf, zonder dat men kans heeft om eene zotternij te hooren, daar men om kan lagchen, of een trek van vernuft, waardig om onthouden te worden. Ik bemin de opregtheid van naumann's trotsheid; hij leest mij zijne verzen voor, en ik hekel dezelve; hij verdedigt ze als autheur, en wij leeren beiden - hij schrijven, en ik bekritiseeren. Dit is een natuurlijk instinct van den kunstenaar. Hij wil ongemeen zijn. Oude lieden zijn doorgaans opregt.’ Lessing's nieuwsgierigheid kon lieden van den gewonen stempel niet dulden: zijn stelregel was: ‘Denk verkeerd, maar denk voor u zelven.’
Nu en dan bezocht hij gellert, den Fabeldichter, die aan zwaarmoedigheid onderhevig was. Eens vond hij hem, eenige boeken van godsdienstige drijvers van strengheid voor zich hebbende liggen, dienende om onrust aangaande den toestand der ziele aan te jagen. Lessing was geen vriend van dit slag van schriften; hij ried gellert, zijnen calvinus te verbranden, en eenige vrolijke wellustige stukjes te lezen. Gellert nam dit kwalijk: ‘Ontrust mijn geloof niet, den eenigen troost in mijne ellende.’ Lessing wenschte hem beterschap, nam afscheid met medelijdende beleefdheid, en kwam er niet meer.
Professor kästner, zoo bekend door zijne Puntdichten als door zijne bedrevenheid in de Wiskunde, had een Disputeer-collegie over eenige onderwerpen der bespiegelende wijsbegeerte aangelegd; de meest gevorderde Studenten werden aangezocht, om er leden van te worden. Lessing was er twee jaren lid van, en muntte uit door de stoute oorspronkelijkheid zijner gevoelens, en door de scherpzinnigheid en menigte van bewijzen, die hij ter verdediginge aanvoerde. In dit gezelschap maakte hij kennis met zacharia, den Treurdichter, met de beide schlegels, de eene van welke naderhand Deensch Historieschrijver werd, en inzonderheid met eenen jonger Broeder van zijnen eersten Leermeester, christoffel mylius, die, veelligt, aan de sekte der Vrijdenkers geene groote eere deed, doch hunne stoutste leerstellingen met eene kracht van welsprekendheid voordroeg, die dezelve in het redetwisten aangenamen ingang deed vinden, en lessing niet slechts aan zijne openbare, maar ook bijzondere verkee-
{==373==} {>>pagina-aanduiding<<}
ring deed deel nemen. Mylius was dikmaals slecht bij kas, en zeer berooid in zijn gewaad; nogtans verzelde hem lessing op de straten en openbare wandelplaatsen, met eene houding van zelfvoldoeninge, en scheen zijne eer te stellen in de vriendschap der wijsbegeerte, die met gescheurde kleeren gaat. De mode der Ongeloovigheid (want zij was thans mode te Leipzig) schijnt haren grond gehad te hebben in de aanmoediging, welke voltaire en andere Fransche Anti-christenen thans aan het Hof van Berlijn vonden, en wier schriften in Duitschland opgang begonnen te maken.
Mylius gaf een Weekschrift in 't licht, de Vrijdenker genaamd, welk geenen bijval vond en van korten duur was.
Weisse, de Tooneeldichter en Kindervriend, thans Student te Leipzig, doch geen lid van het Disputeercollegie, was insgelijks een van lessing's gemeenzame vrienden; beiden hadden even veel zucht voor het Tooneel, en vertaalden te zamen in Hoogduitsche Alexandrijnsche verzen den Hannibal van marivaux. Lessing bezocht zoo wel de Kleedkamer als de Bak. Hij verkeerde met de Acteurs en Actrices, en stond in hooge gunst bij Madame neuberin, eene voortreffelijke Actrice en schoone vrouw, thans Directrice van den Leipziger Schouwburg. Men geloofde, dat hij veel invloeds had op hare keuze van tooneelstukken en de inrigting der decoratien; als mede dat hij een welkom kritiek was aan haar toilet, en een bestendig gast in het boudoir. Eenige oude Acteurs, brückner bij voorbeeld, herinneren zich, in lessing's tegenwoordigheid repititie gehouden te hebben, en bij zware plaatsen door hem te zijn onderrigt geworden. ‘Hij las,’ zeide brückner, ‘met nadruk en oordeelkundig, maar niet deftig genoeg om openlijk te reciteeren.’
In den jare 1749, wanneer lessing's Vader verwachtte, dat zijn Zoon of de gewijde Orde aannemen, of in de Geneeskunde zich zou laten promoveeren, brak de bommel uit, en had ongenoegen ten zeer natuurlijken gevolge. In den Godsdienst geloofde hij niet, en de Geneeskunde beviel hem niet. ‘'t Was met moeite (schreef hem zijn Vader) dat onze bezuiniging toereikte, om u duslang te hebben kunnen onderhouden; en zouden wij daartoe niet in staat geweest zijn zonder den onderstand, van stads wege, alleen voor de Studen-
{==374==} {>>pagina-aanduiding<<}
ten in de Godgeleerdheid bestemd.’ - ‘Ik zal geen Proponent (antwoordde lessing) en een huichelaar worden.’ - ‘Dan moet gij (herschreef de Vader) voortaan voor uzelven zorgen.’ Lessing ondernam dit.
Thans ontlastte hij zijne portefeuille van alle hare volledige brokken, voornamelijk bestaande uit berijmde vertalingen, toen hij nog op school was vervaardigd, en stortte dezelve in een Tijdschrift, door mylius te Leipzig ondernomen. Hij vertaalde uit het Fransch eenige tooneelstukken, die genoegzamen opgang maakten, om zijne behoeften ten grooten deele te vervullen. Hij volgde Madame neuberin en hare troep naar Hamburg, zond een wekelijksch papier van zijn eigen maaksel in de wereld, het model van zijne volgende Tooneelpoëzij, bevattende oordeelkundige aanmerkingen op het tooneel, alsmede zoodanige vertalingen van Fransche stukken, als door de Acteurs niet waren aangenomen. Zijn eerste oorspronkelijk stuk was getiteld de jonge Autheur, en werd Madame neuberin's troep met bevende handen aangeboden. Zij las het met meer partijdigen nadruk dan dien van smaak en vriendschap, wenschte met een profetisch vertrouwen hare bekenden geluk met den dageraad van oorspronkelijk Duitsch tooneelvernuft, speelde het met al haar gewone vuur, en deed het bij de Hamburger toehoorders eene zegepralende ontmoeting behalen. Lessing was gelukkig, door de hand der schoonheid met den krans des vernufts gekroond. Tegen de volgende vertooningen moesten er eenige veranderingen in het stuk gemaakt worden, en des Dichters naam zou vermeld staan op de aankondigingen voor den avond, als te zijnen voordeele zou gespeeld worden.
In dien tusschentijd kwam er een brief van Kamenz, meldende dat zijne Moeder op sterven lag, en hem verlangde te zien, en dat zij hoopte, nog het middel te mogen wezen om hem met zijne familie te verzoenen. Lessing kende het afgrijzen, waarmede zij zijne verbindtenis met de tooneelisten beschouwde, en de smart, welke zij over het openlijk aankondigen daarvan zou gevoelen. Hij gaf last, dat zijn naam op de aankondigingsbiljetten niet zou vermeld worden, en vertrok, bij vriezend weder en onder sneeuwvlagen, met den postwagen naar Kamenz. Zijne Moeders ziekte was afgeno-
{==375==} {>>pagina-aanduiding<<}
men, of te hoog opgegeven, ten voorwendsel om hem thuis te ontbieden. Veel had lessing door de koude geleden, op eene reize, met zoo veel hartelijkheids van moederliefde ondernomen, en was zelf een voorwerp van bekommernisse en mededoogen, ten volle berekend om het huisselijk liefdebetoon te zijnen behoeve te doen ontwaken. Zijn berouw werd vermoed, en hij met hartelijkheid ontvangen; van stads wege verkreeg hij nog voor een jaar verlenging van onderstand, en met kleine moeite haalde de Vader zijnen Zoon over, om de Collegien nog een jaar bij te wonen, eer hij omtrent eenen levensstand een vast besluit nam.
Lessing keerde inderdaad naar Leipzig terug, maar niet tot de aangename dagen zijner voorgaande geneugten. Madame neuberin was ongenaakbaar geworden, 't zij omdat zij eene voordeeliger verbindtenis had aangegaan met een Heer van Obschatz, 't zij haar natuurlijk gezond verstand en gevoel haar aanzetteden, om met lessing's vrienden zamen te werken, om hem tot een werkzaam leven te doen wederkeeren. Eene jonger Actrice, lorenzin genaamd, was de eucharis, welke die calypso verving. Onder een verzierden naam deed lessing met haar eene reize naar Weenen. Men luisterde elkander in 't oor, dat hij het hartzeer moest ondervinden, van als Acteur geenen indruk gemaakt te hebben. De ware toedragt dezer reize ligt in 't duister; doch toen zijne gereede penningen verteerd waren, vestigde hij zich te Berlijn, bood zijne letterbekwaamheden den Boekverkooperen aan, en zond aan zijnen Vader een berigt wegens zijnen behoeftigen staat, die inderdaad dringende was. Het volgende gedeelte eenes briefs aan zijnen Vader, omtrent dezen tijd geschreven, schildert den staat zijner uitzigten:
‘Gij eischt volstrekt van mij om thuis te komen. Gij schijnt te denken, dat ik te Weenen naar den post van Tooneelschrijver voor het Hof dong. Gij geeft voor te weten, dat ik de reisgenoot van mylius ben, en met poetsemaken slechts roggenbrood verdien. Gij beschuldigt mij met het inbrengen van valsche voorgevens om herwaarts te keeren. Beter behoorde gij mij te kennen, dan mij van dat alles te verdenken.
't Geen mij 't meest verwondert, is uw wederophalen van het oud verwijt, rakende mijne Blijspelen. Nooit heb ik beloofd, geene andere meer te zullen le-
{==376==} {>>pagina-aanduiding<<}
zen of schrijven; en gij zijt te redelijk om het te vorderen. Gij zegt, dat ik te Wittenberg mijn geld aan het koopen van tooneelspelen verspild heb, en dat allen, met welken ik briefwisseling houd, tooneelspelers zijn. Van Weenen schreef ik aan den Baron seiller; hij is Directeur van alle de Oostenrijksche Tooneelen; doch hij is een man, met welken het eene eer is, en misschien van nut zijn kan, kennis te houden. Op Koppenhagen en Dantzig houd ik briefwisseling, en sta op het punt van aan den Heere crebillon, te Parijs, te schrijven, wiens Catilina ik vertaald heb. Is 't zonde, buiten de muren van Kamenz bekend te zijn?
Gij zegt, dat ik veel begin en niets ten einde breng. Is dat wonder? Musae secessum scribentis et otia quaerunt; maar nondum Deus nobis haec otia fecit. En, echter, indien ik de onderscheidene voltooide stukken opnoemde, die ik, onder de eene of andere gedaante, tot eenig oogmerk heb doen dienen, zouden zij niet zoo weinig in getal zijn; doch ik wil u de lijst niet zenden, want gij zoudt het overige nog meer dan de tooneelstukken afkeuren. Ik wenschte wel, dat ik nooit iet anders dan tooneelstukken had geschreven; dan zoude ik thans in betere omstandigheden zijn. Die ik te Weenen en Hanover aan den man gebragt heb, waren mij niet onvoordeelig.
Wat aangaat den post in de Philologische Kweekschool te Göttingen, dezelve zou mij wel voegen; verlies dien niet uit het oog, bid ik u. Indien gij dien post verkrijgt, zal ik terstond thuis komen. Doch indien gij omtrent mij geen bepaald uitzigt hebt, is het beter dat ik hier blijf, alwaar ik bekend, opgemerkt en bevorderd kan worden. 't Is geenszins onverschillig, waar men zijne bevordering verbeide.
Sta mij toe, dat ik hier uit plautus een gesprek aanhale van eenen Vader, die over zijnen Zoon insgelijks niet voldaan was.

Non optime haec sunt, neque ego ut aequum censeo; 
Verum meliora sunt quam quae deterrima. 
Sed hoc unum consolatur me atque animum meum, 
Quia qui nihil aliud nisi quod sibi soli placet 
Consulit, adversum filium nugas agit; 
Miser ex animo fit, secius nihilo facit, 
Suae senectuti is acriorem hyemen parat,’ &c. 


{==377==} {>>pagina-aanduiding<<}

‘Zoo redelijk zijn deze gedachten, dat gij niet kunt nalaten, dezelve bij te vallen. Waarom moet mijne lieve moeder zich ongerust maken? Het moet haar om 't even zijn, waar ik slage, mits ik slage. Hoe zij zich kon inbeelden, dat ik te Weenen van Godsdienst zou veranderen, kan ik niet begrijpen; maar die inval zelf toont, hoe hoog uwe vooroordeelen tegen mij zijn geklommen. Doch God, vertrouw ik, zal mij gelegenheden schenken om te toonen, dat het mij aan het wezen van den Godsdienst noch aan kinderlijke liefde mangelt.’
Een andere brief verspreidt licht over den aard zijner bedoelingen en gevoelens.
‘Ik verzoek, dat gij de geschrevene papieren, die in mijnen lessenaar liggen, wilt overzenden, en de bladen, tot opschrift hebbende: Liefde en Wijn, niet terug houden. Het zijn meest vrije navolgingen van anacreon, en niet van zulk eenen aard, als onder de berisping eenes redelijken Zedeschrijvers vallen.
Vita verecunda est, Musa jocosa mihi, was de verontschuldiging van martialis in soortgelijk een geval; doch zij kennen mij weinig, die mijne denkwijze naast de zijne plaatsen: de bijnaam, welken uwe Theologische gestrengheid mij toevoegt, is niet verdiend. Wat zou er van hagedorn's roem worden, indien 't zoo ware?
Inderdaad, de eenige reden hunner aanwezigheid is mijn wensch, om mijne hand aan allerlei soort van dichtkunde te beproeven. Ten zij iemand vele proeven doe, kan hij omtrent zijnen natuurlijken kring van werkzaamheid geene zekerheid bezitten; en hij loopt gevaar, door zich in eene verkeerde streek te bewegen, om voor middelmatig door te gaan, terwijl hij, in de regte streek loopende, zou hebben kunnen uitmunten. 't Is seneca's raad: Omnem operam impende, ut te aliquâ dote notabilem facias.
Indien de naam van: Duitsche moliere, mij met regt konde gegeven worden, zou ik een eeuwigen naam gemaakt hebben. Om voor de vuist te spreken, hartelijk verlang ik dien te verdienen; doch ik ben van deszelfs omvang, en mijner eigen onmagt, volkomen bewust. Handel ik verkeerd, met eene loopbaan te zijn ingeslagen, in welke tot nog toe weinigen mijner landgenooten hebben uitgemunt? Heb ik ongelijk, een besluit

{==378==} {>>pagina-aanduiding<<}
hebbende genomen, niet af te laten van schrijven, tot dat ik een meesterstuk in de wereld zal gezonden hebben? Uw betoog, dat een goed Tooneelspelmaker slechts een gemeen Christen maakt, doet bij mij weinig af. Een Blijspelschrijver is iemand, die de ondeugden in een belagchelijk licht stelt. En heeft de ondeugd aanspraak op onzen eerbied? en mag niet een Christen er den spot mede drijven? Indien ik een tooneelstuk schreef, 't welk bij u Theologanten lof zou behalen - gij beschouwt dit als onmogelijk - of indien ik de verachters van hun beroep in een belagchelijk oogpunt voorstelde; beken dat dit uwe scherpheid eenigzins zou verminderen.’
Een andere brief eindigt aldus:
‘Zal ik dan altijd bestraffing moeten hooren over mijn kennishouden met mijnen ouden speelmakker mylius? Sed facile ex tuis querelis querelas matris agnosco, quae, licet alias pia et integra, in hunc nimio flagrat odio. Nostra amicitia nihil unquam aliud fuit, adhuc est, et in omne tempus erit, quam communicatio studiorum. Hanc culpari potest? Rarus immo nullus mihi cum ipso sermo intercedit de parentibus meis, de officiis quae ipsis vel praestanda, vel deneganda sint, de cultu Dei, de pietate, de fortuna vel hac vel illa via amplificanda, ut habeas, quem in illo seductorem et ad minus justa instigatorem meum timeas. Cave ne de muliebri odio nimium participes. Sed virum te sapientem scio, justum aequumque: et satis mihi constat, te illud quod scripsisti, amori in uxorem, amore tuo dignissimam, dedisse. Veniam mî dabis haec paucula Latino sermone literis mandasse; sunt enim quae matrem ad snspicionem nimis offendere possint. Deum tamen obtestor, me illam maximi facere, amare et omni pietate colere (*).’

{==379==} {>>pagina-aanduiding<<}

(Het vervolg hierna.)




Wederantwoord aan den schrijver van den brief ten voordeele van den in Vriesland en Groningen gehouden vrouwen-wedloop op schaatsen, in den aanvang dezes jaars.

Mijn Heer!

Schoon ik ongaarne aan Heeren Letteroefenaren verge, om hun Mengelwerk tot eenig twistschrift te leenen, verpligt mij nogtans hiertoe uw antwoord op mijnen Brief over den Wedloop op Schaatsen door Vrouwen. Dit ons pleit immers, in gezegde Maandwerk begonnen (*), verlange ik, dat daarin voortgezet, voldongen, en de uitspraak aan het oordeel van ouzijdige Lezers verbleven worde. Immers, beklaagd zijnde voor hunne vierschaar, vertrouw ik, dat aan mij het wederhooren niet zal geweigerd worden; daar anders ons verschil, minder wegens de geöorlofdheid, dan wel verschoonlijkheid van het gehouden IJsvermaak, tegen mijnen menschlievenden wensch, alzoo beslist konde worden, dat onze fatsoenlijke wereld voortging met zich bij elke gelegenheid en alomme den teugel vrijmoedig te vieren tot het aanrigten van reeds gezegde buitensporige uitspaaning, door U, met schijn van redenen, vergoelijkt.
Na mijnen forschen slag, tegen der Vrouwen wedloop op schaatsen, als een wreedaardig schouwspel, gemunt, liet zich gemakkelijk voorzien, dat een zoo diep geworteld vooroordeel niet vallen zoude door éénen stoot; bezwaarlijk laten zich de menschen toch op het enkel veto, al vloeide dat uit

{==380==} {>>pagina-aanduiding<<}
den mond der Rede, afbrengen van eene toegejuichte uitfpanning; en even noode wil men zich van schuld overtuigd houden, indien men aanschouwer of begunstiger geweest zij van eenig zoet vermaak, zoo lange, niet de vooringenomenheid slechts van deze en gene onbedachtzame Voorstanders, maar een algemeen of heerschend Volksgevoelen, hetzelve niet anders dan onverschillig en schuldeloos aanslaat.
Intusschen verheugt het mij, in U, Mijn Heer! wiens gevoelens met mijne denkwijze, ten aanzien van de hoofdzaak, nagenoeg dezelfde zijn, en die met bescheidenheid en kracht de pen voerde, eenen waardigen Tegenschrijver aan te treffen. Want onze strijd, verbeelde ik mij, zal dra ten einde loopen, daar Gij aan de goedheid van mijne bedoelingen hulde deed, en bovenal mijnen stijl en schrijfwijze afkeurde, waarover ik het minst van al verkies te redetwisten.
Ongelukkig, dacht ik onder het lezen van uw antwoord bij mijzelven, dat onze beschaafde wereld zoo overgedreven kitteloorig valt, en brave of achtingwaardige Mannen uit dezelve, ten ergste voor een oogenblik weggesleept in den maalstroom des tijds, aan welken ik niet bedoelde of bedoelen konde eenigen aanstoot te geven, zich algemeene en scherpe bewoordingen aantrekken; bewoordingen, alleen gerigt tegen de ligtzinnigheid en brooddronkenheid van zoogenaamde fatsoenlijke Heertjes en Drijvers van het IJsvermaak, dat toch de eerstgemelden niet af kunnen, gelijk het heeft plaats gehad, anders dan ongeoorlofd te noemen. Ongelukkig, ik herhale zulks, dat deze edelaardige Mannen, waaronder ik, schoon onbekend, ook U, Mijn Heer, rangschikke, zich niet vergenoegen willen met de streelende uitspraak van een onschuldig geweten, en moeite hebben van toe te stemmen, dat zij, op het kwaadst genomen, met alle de gaarne erkende goedheid hunner bedoelingen, ten aanzien van een genomen vermaak met de menigte gedwaald hebben. Ongelukkig nogmaals, dat men, met mij ééns denkende omtrent den grond, waarop mijne bestraffing rust, echter den mannelijken ernst en kracht berispt van mijne, laat het zijn te sterke, hekeltaal, die nogtans en scherp en luide klinken moest, om algemeene aandacht en nadenken te verwekken onder een Volk, dat roemde in zijne schande, bij het toejuichen van een schouwspel, dat droevige gevolgen dreigde, ja in het verschiet mij aankondigde.
Intusschen mijzelven ten volle bewust, dat geene persoonlijke beleediging in mijnen Brief te vinden is, dat mijne, hoe scherpe pen, niet anders dan zaken, of de dartelheid, ligtzinnigheid en wreedheid van het bedoelde IJsvermaak, gispte, bekreune ik het mij luttel, Mijn Heer! of Gij, hoezeer in heuschere bewoordingen, mij teekent, als eenen norschen cato, en onbezonnen zoo wel als onbeschaafden Schrijver, wiens

{==381==} {>>pagina-aanduiding<<}
drift zijne rede telkens voorbij liep. Ik gun U dat vermaak, die kitteling der kaken, hoezeer ten gevalle van den Wedloop, dien Gij niet kunt regtvaardigen, niet verdedigen durft, en alleen poogt te vergoelijken. Mij is het genoeg, dat beroemde Mannen, wier stoutheid de zeden aanklampte van hunnen tijd, gelijk een lot bejegende, en ik troost mij met deze toepasselijke woorden van boileau:

Je suis rustique & fier, & j'ai l'ame grossierre. 
Je ne puis rien nommer, si ce n'est par son nom. 
J'appelle un chat un chat, & Rolet un fripon (*). 

Thans evenwel, daar ik niet af kan, na uwen aanval, tegen U het strijdperk in te treden, gebied ik mijne gevoeligheid stil te zwijgen, terwijl ik in U, Mijn Heer! den vriend der waarheid ontdekke, die ook mij heilig is; en waarborg ik U bij voorraad, dat geene onbescheidenheid van mijnen kant U bejegenen zal. Hoezeer Gij doorgaans met eene koelzinnige bedaardheid en mannelijke waardigheid redekavelt, en het van mij ter nedergestelde of te wederleggen of te ontzenuwen poogt, is er nogtans in uwen Brief meer dan ééne plaats, waarover ik niet zonder groot regt mij te beklagen heb, waarin ik, schoon zeker bij U onbedoeld, eene averegtsche beschuldiging, misvatting mijner meeninge, of ontwrichting van den zamenhang tusschen deze en gene mijner voorstellen, meen ontdekt te hebben; en vordert alzoo de zelfverdediging van mij, dat ik, schoon ongezind om het eigenlijk doel van onzen twist uit het oog te verliezen, of U te beschuldigen, hiervan een enkel woord in het voorbijgaan zegge.
1o. Het zoude althans, vertrouw ik, uwe verontwaardiging over mijne vrage; ‘of wel onze kieschheid Vrouwen behoore toe te laten, als wedloopsters de ijsbaan op te treden, daar die van Grieken en Romeinen haar geenszins in het Renperk gedoogen konde?’ niet weinig gelenigd hebben, wanneer Gij, ontwijfelbaar overtuigd, dat alle vergelijking mank gaat, daarbij de letter niet gedrukt, of meer in dezelve gezocht had, dan eene bewijsreden, gelijk men zegt, op den Man aan, die veel meer krachtig in het oog springen zoude, dan striktelijk doorgaan konde. Genoeg, indien zij gevoelen deed, dat het gewraakte ijsvermaak tegen wezenlijk beschaafde zeden inloope, en wij, derhalve, dat voor Nationaal willende uitventen, met er daad roemen zouden in onze schande.
2o. Mij te last leggende, al verders, van overmatig sterke benamingen omtrent den Vrouwen wedloop op schaatsen, had Gij althans te dezen behooren te zorgen, om geene dan zoodanige bijwoorden mij aan te tijgen, als ik gebezigd hebbe. Ik

{==382==} {>>pagina-aanduiding<<}
nu had denzelven omschreven als een openbaar schouwspel, tot hetwelk de schaamte een zedig Meisje verbiedt, zichzelve te leenen. Gij echter noemde dien schaamteloos; eenen titel, welken ik voor het meest aan den eersten Wedloop te Leeuwarden, in 1805, zou willen toevoegen.
3o. Nogmaals, waar ik gewaagde van de bestemming onzer aankomende Landjeugd voor den huisselijken kring en moederlijke zorgen, stelde ik daartegen het gevaar van derzelver verleiding door wulpsche Stedelingen bij gelegenheid van den wedloop, hetwelk, althans te Leeuwarden, het overnachten van vele derzelven in de volkrijke stad medebragt. Maar nu (verschoon te dezen mijne rondborstigheid) het vereert U, Mijn Heer! in mijne oogen niet, dat Gij over die plaats in mijnen Brief struikelde, eene zoo blijkbare tegenstelling voorbijzaagt, en dus de kracht der redekaveling door bloote scherts poogde weg te brengen. Of zijn onze zeden, voorzeker niet vrij te pleiten van eene sterke overhelling tot buitensporige dartelheid en wellust, reeds derwijze verbasterd, dat Lieden der Beschaafde Wereld, dat Gij, Mijn Heer, dien ik niet kenne, en alzoo geenszins zoek te beleedigen, eenen ernstigen blik tegen het kwaad der Eeuwe niet zonder meesmuilen en ontijdig spotten verduren konde? Gewis ik zoek mijn hof niet te maken bij zoodanige der Sekse, als zich laten slingeren in den gevaarlijken maalstroom van uithuizige vermaken; maar stelle den hoogsten prijs op de van ouds beroemde Eerbaarheid en Zedigheid der Vaderlandsche Vrouwen, die zich nog, vleije ik mij, en elders, en vooral ten platten lande, vinden laat, waar de weelde het minste doordrong. Dan even weinig is het noodig, dat ik de bevallige Beschaafsters der Mannen in eene Celle zou wenschen op te sluiten, als dat ik hare schoonheid, uit eene Mahomedaansche jaloersheid, verlangen moet binnen de muren van een Serail te zien verbannen. Alleen is mij ten aanstoot, dat onze frissche en minnenswaardige, schoon arme Meisjes uit den Boerenstand, zich door een' bekorenden prijs zouden laten verlokken, om voorwerpen te worden van eenig openbaar Volksvermaak. Laten uitheemsche Vrouwen, veelal van verdachte
zeden, zich daartoe leenen, dat zij, om haar bestaans wille, medereizen en deel hebben in de spelen van Koordedansers en Springers. Dan het verlaagt, mijns inziens, een inlandsch meisje, dat prijs op achting en eigen waarde behoort te stellen, wanneer zij optreedt tot een openlijk schouwspel, vooral een zoodanig als onzedig genaamd mag worden, en door hetwelk zij zich voor hare Deugd aan de verleiding bloot geeft. Immers, om weder niet op den voorgrond te brengen, wat ik alleen in het verschiet geteekend wilde hebben; met alle uwe drogredenen, Mijn Heer, zoude het U moeite kosten om aan te toonen, dat de Kerk eene even gladde

{==383==} {>>pagina-aanduiding<<}
bane voor den Wellusteling aanbiede, om de onbedachtzaamheid ten val te brengen, als het IJs en een Wedloop, vooral die tot den tweeden dag verlengd wordt. Genoeg, wanneer ik U herinnere aan hetgene ovidius schreef:

Fallere credentem non est operosa puellam 
Gloria, simplicitas digna favore fuit. 

Dit gezegd hebbende, bepaal ik mij thans tot een hernieuwd of nader onderzoek en toetse omtrent den Vrouwen wedloop op schaatsen, dien ik wel niet in het afgetrokkene, als Gij dit uitlegt, maar eigenlijk met toespeling op de Leeuwarder Rijdpartij, wreedaardig noemde. Evenwel verlang ik, die alzoo niet het gebruik, maar verregaand misbruik doorstreek, zoodanige uitvlugt, om mij te verontschuldigen, niet: en zette mij thans bedaardelijk daartoe, om te bewijzen, dat gezegde IJsvermaak, hoedanig ingerigt, altoos naar het barbaarsche trekt, en wreed genoemd moet worden; dat alle voorzorgen, daarbij te nemen, deszelfs onzalige gevolgen niet vermogende zijn af te weren, en dat de kunst van het schaatsrijden alle hare bevalligheid verliest, zoodra de meeste snelheid het doel is van den wedstrijd.
I. Zeer verschilden, Mijn Heer! de oogmerken, die wij ons voorstelden met onze Brieven. Gij poogde den wedloop der Vrouwen op schaatsen, ware het niet te verdedigen, als geöorlofd, voor het minst, als onschuldig en onverschillig, te vergoelijken; ik daarentegen wilde denzelven voor een wreed vermaak doen doorgaan, en dus onder een beschaafd Volk, gelijk wij zijn, niet hebben toegelaten. Eigenaardig moesten dus onze Beschrijvingen evenzeer uiteenloopen, die wij gaven, wel niet van hetzelfde, dan toch van eenerlei, door ons bijgewoond IJsvermaak. Ik teekende dat beruchte schouwspel met stroeve, donkere en schrikverwekkende kleuren; gelijk een nadenkend beschouwer hetzelve zich voor den geest brengt. Gij daarentegen plaatste dien wedstrijd in eenen helderen, bevalligen en het oog verbijsterenden dag; zoo als een Liefhebber van de kunst verlangen mag denzelven te zien, doch waarlijk nimmer ziet. In beider voordragt had dus de verbeelding haar deel; en zal de vooringenomenheid der Lezers bijkans geheel voor U, en tegen mij gekant zijn, daar uwe schetse vermaakt, en mijne afbeelding rillen doet. Intusschen, wie onzer de zaak met de meeste getrouwheid uitdrukte, durf ik gerustelijk aan uw oordeel, en dat van elk onzijdigen getuige eens wedloops, overlaten; zoo deze slechts oppervlakkige kennis hebbe van de teederheid des inwendigen zamenstels van het menschelijk ligchaam, waarop ik mij vooral beriep.
Wel is waar, mijne bedenkingen wegens den invloed der

{==384==} {>>pagina-aanduiding<<}
koude winterlucht op de longen, bij de verhaaste snelheid der wedloopsters, en ten aanzien van de sterke, doch noodige werking der spieren onder de oefening van ongemeene kracht, ja ook omtrent het vermeerderd jagen des bloeds, uit gezegde vermoeijenissen en aandrift des ijvers ontstaande, schuist Gij geheel ter zijde, en wederspreekt haar niet anders, dan met die eigen taal der ondervinding, welke ik reeds erkend had, dat namelijk ‘de wedloopen voor de meeste der meisjes zonder eenig dadelijk nadeel geëindigd zijn.’ Edoch waar zoude het ook anders henen met de aanrigting van eene openbare uitspanning onder Christenen, indien men iets ergers of wel het tegendeel van gezegde ervarenis getuigen moeste? Alleen die gunstige uitslag staaft de mogelijkheid van eenen en anderen grooten en langdurigen Vrouwen wedloop: dan daardoor wordt de bedenkelijkheid wegens het gevaar, dat ons de Rede leeraart, als verknocht met zulken zwaren strijd, in geenen deele weggenomen. Ik sta toe, de gladheid en hardte der ijsbane en schaatsen begunstigen bij uitnemendheid de verbazende vaart eener welbedreven Rijdster, en verligten het vermoeijende van haren wonder snellen gang. Hare vastheid van stand, door oefening van kunst verkregen, sluit bijkans den kommer buiten van eenen gevreesden val. Hare gewoonte, eindelijk, aan zwaren Landarbeid, en een welgespierd ligchaam, gehard tegen koude en hette, brengt zekere gerustheid aan, bij het aanschouwen van het verschrikkelijk en ijzingwekkend vermaak. Intusschen, zoo zeer wij de goedertieren voorzorgen des Hemels tot veiliging der menschelijke welvaart, zelfs bij onze buitensporige ondernemingen, dankbaar prijzen moeten, evenzeer is het waarheid, dat wij niet derwijze eigen zelfbehoud vergeten mogen, om der Nature het uiterste van hare pogingen te vergen tot vrijwaring eener losgewaagde gezondheid. Het ijs, met den ijver om elkander voorbij te streven, die ook
de Sekse bezielt, doet haar, buiten alle aanmoediging, meer dan genoeg zich te buiten gaan en wedloopen. Wat des van zelven te over wast, en wraakbaar is, behoeft alzoo niet gezaaid te worden. Ja ik blijf het wreedheid noemen, dien verkeerden prikkel te scherpen, en eenigzins door goud en schenkaadjen de onnoozelheid en onkunde te verlokken, om, ten gevalle eener onberaden ligtzinnigheid, zich te leenen tot zoodanige overspanning van krachten en zoo onzaligen wedstrijd, als ligtelijk voor deze of gene gevaarlijk, ook wel in de gevolgen doodelijk, worden kan. Of is er niet onder de Landjeugd, van heinde en verre opgeroepen, en zonder eenige schifting toegelaten tot den wedloop, die, in de vaag des levens, bij den verraderlijken blos der kaken, welligt een teringziek ligchaam omdraagt? Brengt ook de wedloop zelf niet mede, dat het vuur van sloopende driften, van eigenbaat en eerzucht, in het spel kome, en deze of gene

{==385==} {>>pagina-aanduiding<<}
zich boven vermogen, althans boven hetgeen onze Rede billijkt, vergen zal, dan, wen de kans der overwinning in het lood te hangen schijnt, of wel de mededingsters zich onderling opwegen, en hierdoor meer dan eene herhaling des strijds, tusschen haar, die kampen, ter beslissinge noodig wordt? Ik overdrijf te dezen den kommer niet; ik breng mijne zwarigheden, alhoewel zij door het gezegde meerdere klem krijgen, niet andermaal ter bane: neen, laat er uit honderdtallen ééne zijn, wie het wedloopen krenken mogte, en het ijsselijke, het wreede en barbaarsche der opoffering van één mensch, bij eene uitspanning voor duizenden bestemd, springt mij voor oogen. Nie: dat ik evenwel onderneme te zeggen, dat waarlijk ergens bewijzen voorhanden zijn van zoo beslist een gruwel. Maar zie hier, Mijn Heer! den waren grond mijner verontwaardiging en hartelijke meêwarigheid, die ik, na uw geschrift, niet meer bewimpelen zal of kan: het toeval der bedoelde bloedspuwing heeft met een der Meisjes nabij de baan te Leeuwarden phats gehad; zonder dat ik bepalen durf, of deze waarlijk ontzettende ramp voor de ongelukkige meerder dan minder gevaarlijk geöordeeld en bevonden zij. Genoeg zij dit tot verdediging van mijnen stijl en sterke bewoordingen; terwijl ik, nog geenszins bevredigd met den Wedloop, aan deszelfs Voorstanders toeroepe:

Uno ab Exemplo disce omnis. 

II. Omtrent de voorzorgen, Mijn Heer! die Gij aan de hand geeft, en welke, naar uw oordeel, het IJsvermaak, hoewel volgens eigen erkentenis nutteloos, als uitspanning even wel veroorloven zouden, heb ik weinig te schrijven. Eene bepaalde keuze van Meisjes, door ervaren Artsen, tot den Wedloop geschikt, en als van zessen klaar geöordeeld, zou, boven en benevens uwe aangeprezen maatregelen, door mij wel de beste voorzorg geacht worden; hoezeer ik mijnen inval niet anders dan boertend melde. Overigens vertrouw ik te dezen, door mijnen lof omtrent genomen maatregelen, aan Heeren Begunstigers of Bestuurders der Wedloopen, waar ook gehouden, volle regt gedaan te hebben. En toont het boven gezegde genoegzaam, dat ik de beste middelen en bepalingen verlange, zoo wederom het IJsvermaak, tegen mijnen wensch, hernieuwd moet worden. Dan tevens blijkt daaruit, hoezeer die bepalingen, vooral van het getal der Mededingsters, en matiging van den duur des strijds, door kortheid der bane, deels moeijelijk, deels weinig afdoende zijn tegen het gevreesde kwaad, uit den aard der zake te duchten. En onuitvoerlijk is, mijns bedunkens, uw raad, om, na gedane oproeping der Landjeugd, den Wedloop te schorsen, bij ontstane verergering des guren winterweders, of wel bij ongunstige wending van den

{==386==} {>>pagina-aanduiding<<}
wind, op de bepaalde bane aan waaijende. Ten hoogste, eindelijk, verfoei ik eenen van U gebillijkten Wedloop door gehuwde Vrouwen, welke ik liever te eenemale van het ijs geweerd, dan in eenen wedstrijd toegelaten wensche, - ten zij dezelve misschien boven de 50 jaren telden! Dan laat ik mij haasten naar het slot.
III. Want hoewel ik thans mijn pleit voor afgeschreven konde houden, blijft nogtans tusschen ons, Mijn Heer! verschil van smaak en beöordeeling over, waarom Gij vooral het IJsvermaak als eene kunstoefening roemde, ik daarentegen ook van dien kant in den wedloop niets voor de zinnen aangenaams aantreffen mogt, behalve de vaardigheid en reeds gedachte verschrikkelijke snelbeid, die alzoo meer te verwonderen is, dan zij op zichzelve fraai genaamd mag worden. Niet dat ik onveinze, dat de bijeenkomst van bekwame en vlugge schaatsrijlsters gedurige aanleiding geve, dat een aantal bevallige rijdsters, bij de herhaalde en voorzeker noodige tusschenpoozen des wedstrijds, met eenen lossen zwier de baan langs zweve, en met er daad dat behagelijke der kunst doe uitkomen, waardoor zij verrukt, en, gelijk menige andere ligchaamsoefening, van de schoonheid en vrouwelijke aanminnigheid eenen nieuwen luister ontleent. Edoch dit bekoorlijk schouwspel, waaraan ik, als Liefhebber van het schaatsrijden, zijne waarde geenszins betwiste, ja dat ik mag verlangen aangemoedigd te zien, was enkel toevallig of bijkomende, en had niets gemeen met het hardrijden en den wedloop, waaraan de uitgeloofde belooning gehecht was. Uwe beschrijving evenwel wart het eene met het andere, en daar Gij het laatste had behooren te verdedigen of goed te maken, komt Gij telkens op het eerste neder. Zoo teekent Gij dan inderdaad in uw Antwoord eenen hersenschimmigen wedloop, gelijk men wenschen zou denzelven bij te wonen, doch geenszins ziet, of zien kan, zoo lange snelheid van vaart de zege beslissen moet. Daarentegen gelijk bij iedere ligchaamsoefening, waarbij het uiterste gevergd wordt, dat menschelijke kracht en vaardigheid vermag, aan bevalligheid verloren gaat, naar gelang het stoute en verbazende, ja, mag ik zeggen, het verschrikkelijke der bewegingen toeneemt, dus is het onderscheid ook tusschen het behagelijk rijden op
schaatsen, door ons beiden geroemd, en den Vrouwen wedloop van mij gewraakt. De Plaat van het IJsvermaak te Leeuwarden, in 1805, is toereikende om mijn gezegde te staven, dat bij het hardrijden het ligchaam zijnen bevalligen zwier en houding te eenemaal mist: of verlangt Gij iet naders? welaan, het gelust mij eene kleine proeve te nemen, om voor U en mijne Vaderlandsche Lezers de afbeelding van eene Wedloopster met woorden te teekenen, gelijk ik haar mij nog levendig voorstelle.
Behalve het onderrokje, den halsdoek, muts en borstrok-
{==387==} {>>pagina-aanduiding<<}
staat zij daar, gansch ongekleed, benevens hare mededingster, op de streep, het bevel verwachtende tot den afreed. Terwijl van den beginne haar éénig doel is om deze vooruit te streven, stelt zij geenen prijs altoos op zoodanigen lossen en drijvenden zwier, als eeniglijk de kunst veradelt. Hare houding verliest zij te meer, naar gelang het valt, dat haar de wederpartij op zijde komt en blijft. Het ligchaam vooroverbuigende, om beter de kolom des luchtstrooms te snijden, waartegen zij met alle snelheid insnort, gelijkt hare gestalte, nagenoeg omgebogen, eenen halven hoepel. Hare handen, het éénige middel van evenwigt, daar zij langs de gladde bane op het smalle voetijzer beurtelings rust en henen glijdt, slingeren, slaan, en bewegen zich gansch ongevallig, zwemende naar lange en daarbij naakte vogelwieken. Door gestadige en rassche wisseling van steunpunt en gang, rukt zij zich schrappende en langs het ijs klaauwende voort, weigert in hare steeds groeijende vaart zich allen tijd om voor een enkel oogenblik te drijven, roeit alzoo met geheel haar lijf, vergt hare voetspieren de uiterste krachten af, en dreigt, haar gelaat vooruitstekende, zoo dat het evenwijdig met de bane zich voordoe, op deze harde oppervlakte verschrikkelijk neder te ftorten bij den geringsten faalgreep der schaatse, of wel onvoorziene toevalligheid. Ten einde gekomen, mag wel het druipend zweet, in het midden der winterkoude, en nog beter de verhaaste polsslag en hijgende ademhaling, getuigenis geven, of het denkbeeld der afmatting door mij bevorens en ook nu te hoog zij aangeslagen, en niets van die gevaren te duchten was, welke ik mij voorstelde, en nu althans door het aangehaald voorbeeld genoeg bevestigd achte!
Vergun mij, Mijn Heer! dat ik hiermede onzen strijd eindige en de pen nederlegge, die ik minder tegen U, dan wel tot nadere ontwikkeling mijner gevoelens omtrent de hoofdzaak, ongelukkig een voorwerp van geschil tusschen ons geworden, heb opgevat, en nu althans met koelzinnigheid bestierde. Ik vertrouw, dat Gij, na lezinge dezes, niet gunstiger omtrent den Vrouwen wedloop op schaatsen denken zult, dan bevorens, en geene zwarigheid maken van te erkennen, dat dezelve even weinig den lof verdiene van eene schuldelooze en met beschaafde zeden strookende Volksuitspanning, als hij is vrij te pleiten van een schrikkelijk schouwspel op te leveren, dat niets bevalligs heeft voor den nadenkenden Menschenvriend. Om echter niet af te dolen, en nieuwen aanstoot te vermijden, heb ik mij opzettelijk onthouden, van uwen Brief, en vele uwer redekavelingen, stuksgewijs na te gaan, te toetsen, en eigenlijk gezegd tegen te spreken, zoo niet te wederleggen. Onder andere zweeg ik omtrent de aangeduide Weldadigheid, waarmede Gij beweert dat Achtbare Mannen aan het uitloven der Eereprijzen voor den Wedstrijd

{==388==} {>>pagina-aanduiding<<}
deel namen. Want ik ontkenne dusdanig een oogmerk, om eene arme Meid blijde te maken, even min, als ik den omslag billijke om tot dat doel te komen, of eigenlijk het Zelfbedrog, welk dezen en genen ten goede verblind kan hebben, verkieze te ontleden. Ook wederhoude ik mij, na uwe hoedanige ontwrichting van het slot mijns eersten Briefs, U te antwoorden, ‘dat Liefhebbers der Paarden, mijnenthalve, van deze, wel eens door hun mishandelde, beesten, voortaan niet meer dan enkel Vrouwenwerk behoeven af te vergen, indien maar het omgekeerde, of Paardenarbeid, nimmer en op verre na worde opgelegd aan de zwakkere Kunne en vlugge Schaatsrijdsters.’ Te haren aanzien toch blijve ik steeds in hetzelfde gevoelen; en schoon ik mijne woorden, door U aanstootelijk gerekend, zeer gaarne verzachten wil, herhaal ik echter bij dezen mijne, niet willekeurige, maar uit het bovengezegde opgemaakte, magtspreuk: Dat men zich voor het vervolg te vergenoegen hebbe met onze Vriesche en Groninger Paarden des Zomers te laten wedloopen; bij den Winter het veelsoortig IJsvermaak met matiging te genieten; maar geene bevallige Landmeisjes, nog minder Gehuwde Vrouwen, door uitgeloofden Eereprijs, immer aanzette, om sneller, dan ooit het Paard vermag, ten schouwspel van weelde, op de hagchelijke baan te rennen. Waarna ik de eere heb mij te noemen,

Mijn Heer!

Uwen D.W. Dienaar,

Philanthrope.




Gedenkstukken van pieter Corneliszoon Hooft te Muiden.

Onlangs te Muiden zijnde, beving ons de lust, om alles na te sporen, wat tot den Drossaard betrekkelijk was. - Op het Kasteel vonden wij niets opmerkelijks, of het is door den Heer scheltema, in deszelfs uitmuntende Redevoering: over hoofts Brieven, reeds aangeteekend. Hoe droefgeestig men anders zoude worden, bij het intreden van dit in vele opzigten akelig Gebouw, het was echter of ons een geest van vrolijkheid overkwam, toen wij in de groote Zaal en in de Eetzaal traden, wier wanden zoo dikwijls wedergalmden van leerrijk en luidklinkend vermaak. Op het torentje, thans een net geschilderd vertrek, bedankten wij den gemelden

{==389==} {>>pagina-aanduiding<<}
Schrijver voor het genoegen, hetwelk hij, door de herlevendiging van zoo veel belangrijks, aan den Vriend van het Vaderland en der Letterkunde heeft bezorgd.
Wij bezagen ook de Kerk, en het was voor ons eene aangename verrassing, hier nog twee Gedenkstukken te vinden, zeker door den Heer scheltema niet gezien, en, zoo veel wij weten, nergens beschreven. Het zijn twee borden, hoogstwaarschijnlijk door hooft en zijne Vrouw geschonken, beide van eene gedaante, veel zweemende naar een gewoon wapenbord, en bestaande uit eene platte tafel, waar boven eene kroonlijst, door twee kolommen ondersteund, met een uitspringend voetstuk. Boven dat aan de regterzijde staat het wapen van hooft, omhangen met de Ridderorde van St. Michiel; aan de onderplint is eene Zon, met zijne bekende zinsprenk: omnibus idem, en in het midden staat het volgende, met gouden letters fraai geschreven:

	Gods goedheid.
Zoo uwer kindren beê 
U, boozen, maakt gedwee 
En kan tot weldoen zwenken, 
Zal niet met heil veel meer 
Uw Vader, 's Hemels Heer, 
Zijn bidders dan beschenken? 
1647. 

Dat aan de linker zijde pronkt met het wapen van hooft's Echtgenoote, heleonora hellemans. Het schild ligt op eene roode roos met gouden punten, en vertoont negen gouden klaverbladen op een zwart veld, met eene invallende keper van zilver, beladen met drie roode rozen; op de onderplint is haar blazoen, bestaande uit drie bloeijende lelieën en het omschrift: non laborant neque nent.

Tusschen beiden staan de volgende regels:

	's Menschen pligt.
Aanklevet God in bandt 
Van liefde met verstandt, 
Hart, ziel uit al uw krachten; 
Hangt uwen naast' ook an 
Met liefde, die niet kan 
Uzelven waarder achten. 
1647. F. 



{==390==} {>>pagina-aanduiding<<}

Leonie, of de heldin der huwelijksliefde.

Eene Vertelling.

(Vervolg en slot van bl. 351.)

Eene week verloopt er; naauwelijks komen eenige nietsbeduidende letteren de treurige leonie in hare verdrietelijkheid vertroosten. Eene geheele maand gaat voorbij; nog al geen echtgenoot, geene tijding! In hare treurige gedachten als begraven, zat zij, op zekeren avond, eenzaam in hare kamer; haar hoofd rustte op hare eene hand; tranen overstroomden haar gelaat. De deur gaat open; de Baron d'artigues treedt binnen. - ‘Mijn vader! zijt gij het?’ - ‘Ja, leonie, die vader, dien gij verlaat, dien gij vermijdt, komt met u schreijen. Waarom ontwijkt gij mij, mijn kind? Gij zijt bang voor mijn gezigt; gij vreest, dat ik uw eigen ongeluk u zal komen verwijten. Neen! wees niet bang voor uwen ouden vader. Zie daar, hij opent die armen voor u, in welke gij eertijds u zoo wél bevond.’ - ‘Ach God!’ - ‘Waar is uw man?’ - ‘Hij is van huis.’ - ‘Waarom is hij niet hier?’ - ‘Hij heeft iets te verrigten.’ - ‘Wanneer komt hij terug?’ - ‘Ik weet het niet.’ - ‘Waarom is hij zonder u van huis gegaan?’ - ‘Ik houd niet van de stad.’ - ‘Waarom verspilt hij uw kapitaal?’ - ‘Ik deel het zoo gaarne met hem.’ - ‘Waarom verscheurt hij uw hart?’ - ‘Mijn vader!’ - ‘Ik weet alles, mijne dochter, en ik kom u te hulp. Mijnheer dr clamecy laat u zitten; ik neem u mede.’ - ‘Hij, mijn vader, mij verlaten? Ach, nimmer! Hij bemint de pracht en verstrooijing; hij is door zijne zinnen van het spoor gebragt, maar zijn hart bezit ik nog. Ik heb hem alles vergeven; ik wil niet meer gelooven dat hij schuldig is.’ - ‘Wel nu, wilt gij mij verzellen? Gij zult hem dezen avond zien.’ - ‘Heden avond, vader?’ - ‘Volg mij slechts!’
De Baron geleidt haar in zijn rijtuig; zij vertrekken. Had leonie, overtuigd dat de eerste pligt eener vrouwe is in stilte te lijden, het vermogen gehad, zelfs voor haren vader de verongelijkingen haars echtgenoots te ontveinzen, ondervond zij ten minste de behoefte, om dezulke te erkennen, welke haar geweten haar verweet. ‘Zoude ik hebben kunnen denken, mijn vader!’ zeide zij, ‘dat er een dag zoude komen, dat uwe leonie minder verlangen zoude betoonen om uwe tegenwoordigheid te zoeken? Maar te wel kent gij haar, dan dat uw hart het hare zoude beschuldigen. In

{==391==} {>>pagina-aanduiding<<}
de oogenblikken zelve, als het mij het aangenaamst zoude geweest zijn bij u te zijn, was de afwezigheid van Mijnheer de clamecy, het vertragen eens briefs, eene beuzeling genoeg om mij in eene weinig beredeneerde droefheid te dompelen; zoude ik u getuige gemaakt hebben van de tranen, welke ik als een kind stortte? zoude ik u in het vermoeden gebragt hebben, dat ik ongelukkig was?’ Zij trachtte te grimlagchen, haar vaders handen vattende, en een traan bevochtigde dezelve. Met teederheid zag hij haar aan, zonder haar te antwoorden.
Zij komen in de stad; voorbij den Schouwburg rijdende, beveelt de Baron aan den Koetsier om stil te houden. ‘Leonie,’ zegt hij tot zijne dochter, ‘er wordt een nieuw stuk gegeven; dit moet ik u laten zien.’ - ‘Ik, vader, in den Schouwburg!’ - ‘Zijt gij te neerflagtig, om u daar te kunnen verlustigen?’ - ô! Dat niet; maar ... ‘maar ik ben er niet naar gekleed.’ - ‘Wij zullen niet gezien worden.’ Zij treden af; aan den ingang ontmoeten zij een oud Kommandeur, een vriend van den Baron; met hun drieën nemen zij plaats in eene getraliede loge.
Het spel nam eenen aanvang, toen er eene der voorste loges met gedruisch geopend werd, om toegang te verleenen aan eene jonge dame, even zeer zich onderscheidende door hare schoonheid als door haren opschik. Een manspersoon verzelde haar, die echter in het eerst achter in de loge staan bleef. ‘Wie is die schoone vrouw?’ zeide de Baron, vrij luid, tot zijnen vriend. ‘Hoe!’ antwoordt de Kommandeur: ‘gij kent de schoone elemire niet?’ - ‘Ik zie haar nu voor de eerste keer. Welke juweelen!’ - ‘Dat is niets, mijn vriend; haar huis moest gij van binnen zien!’ - ‘En wie is de gelukkige, of liever de buitensporige sterveling...?’ - ‘Neem mijn lorgnette, zie eens naar den man, die achter de schoone zit.’ - ‘Mag ik mijne oogen gelooven? Mijnheer de clamecy! mijn schoonzoon!’ - ‘Stil! uwe dochter zoude ons kunnen hooren (en meteen verheste hij zijne stem;) gij zijt dan hier de éénige, die niet weet, dat Mijnheer de clamecy zich om deze danseres ruineert?’
Dit grievend gesprek duurde niet langer. De ongelukkige leonie, welke geen woord ontgaan was, had haar hoofd op haar vaders boezem laten vallen. Met behulp van den Kommandeur draagt hij haar in zijn rijtuig, en brengt haar in de kamer, welke zij vóór haar huwelijk bewoonde.
's Anderen daags vroeg paste hij op haar ontwaken. ‘Hoe is 't, mijne dochter?’ vraagde hij, de gordijnen een weinig openschuivende. Zij antwoordde alleen met tranen. ‘Eindelijk hebt gij dan gezien,’ vervolgde de Baron, ‘hetgene uw misleid hart niet had willen gelooven. Be-
{==392==} {>>pagina-aanduiding<<}
dank mij, dat ik u de oogen heb geopend; ik wist, dat uw man openlijk over zijne schaude zegevierde; ons gesprek was voorshands afgesproken; gij weet alles. Zoo zijt gij dan, op uw zeventiende jaar, versmaad, veracht, verraden! Eene hoer heeft u uwen echtgenoot ontroofd en slokt uw kapitaal op. Spreek, leonie! spreek! wat wilt gij beginnen?’ - ‘Het hem vergeven.’ - ‘Uitzinnige! Gij wilt u dan opofferen aan eene getrouwheid, die, in mijn oog, niets anders dan dwaze hardnekkigheid is. Ik lees in uw hart: 't is niet meer uw onwaardige echtgenoot, dien gij betreurt; 't is de drift, van welke gij voor hem brandde; gij kunt het niet verdragen, dat gij u in het geval bevindt van niet langer te beminnen. Wel nu, leonie! ik zal u redden, in weerwil van u zelve; ik zal ten minste de eer van mijnen naam en mijner familie redden.’ - ‘Hemel! wat wilt gij doen?’ - ‘Met hem, die mijne plaats bij u moest vervangen, en die niets anders dan uw dwingeland was, heb ik niets meer te maken. Hij is een krijgsman; dat ben ik ook geweest: hij moet mij rekenschap geven van zoo vele mishandelingen.’ - ‘Regtvaardige God! en ik zou de oorzaak zijn ... Ach! liever ... Wat eischt gij van mij?’ - ‘Dat gij van hem scheidt, voor altijd.’ - ‘Maar indien hij zich betere?’ - ‘Nimmer.’ - ‘Ach, vader! denkt gij dan, dat de vrees van mij te zullen verliezen niets op hem vermag? Gun mij den tijd, om hem te regt te brengen, ... slechts één jaar. Ik zal mij bij u op het land begeven; ik zal hem melden, dat hij er
niet om moet denken, leonie weder te zien, indien hij met zijne liesde en mijne solteringen den spot blijve steken.’ Schier zoude de Baron om hare naïve eenvoudigheid gelagchen hebben. ‘Nu dan!’ hernam hij, ‘ik geef mijne toestemming aan deze laatste proeve.’
Reeds 's auderen daags volgde leonie haren vader naar een eenzaam Landgoed, welk hij tot hare schuilplaats had gekozen. Haar eerste werk was, aan den ondankbaren clamecy eenen brief te schrijven, welken zij voorgenomen had zeer kort te maken, en die zeer lang werd. Nogtans deed zij hem geenerlei verwijt; zij bezwoer hem, medelijden te hebben met hare smarten, in hare armen weder te keeren, zijn hart haar weder te geven. In de kieschste bewoordingen deed zij hem de verschrikkelijke toekomst opmerken, welke hij met zijne eigen handen zich bereidde.
Niet zoo geheel verhard was julius, dat hij geheel zijne oogen sloot voor zijn eigen wangedrag, en voor de zeldzame verdienste van het beminnelijke schepsel, welk hij verried. Misschien zoude hij aan haar dringend verzoek voldaan hebben, indien het niet verzeld geweest ware van eenen brief, in welken de Baron d'artisues aan alle de hevigheid zijns

{==393==} {>>pagina-aanduiding<<}
misnoegens botvierde. De bedreigingen griefden den trots des jongen Ridders; aan leonie zond hij een koel, doch beschaafd, maar aan den Baron een scherp en snoevend antwoord. Hem was verwittigd, dat, volgens genomene maatregels, leonie's goederen voortaan niet meer te zijner beschikkinge zouden staan; maar, hoe gevoelig hij ook ware over het ontbloot zijn van rijkdommen, die zijne voornaamste verdienste waren, het denkbeeld zelfs konde hij niet verdragen, dat zijne terugkomst aan geldzucht zoude worden toegeschreven. Hij nam de toevlugt tot schraapzieke woekeraars, en tot vrienden, die nog gevaarlijker waren; hij zocht zich te verstompen door verdubbeling van weelde en buitensporigheden.
Snellijk verliep voor hem het jaar, hem tot proeftijd voorgeschreven, terwijl de treurige leonie alle de dagen telde, in de telkens verijdelde hoop, dat de dag des berouws en der verzoeninge eindelijk zoude aanbreken. Het tijdperk verstreken zijnde, verklaarde de Baron, vast te hebben besloten, het vonnis der volkomene en eeuwige huwelijksscheiding te zullen doen vellen, waarmede hij den onwaardigen echtgenoot zijner dochter had gedreigd. Aan leonie herinnerde hij, dat zij haar woord had gegeven, zonder tegenkanting zich daaraan te zullen onderwerpen. Gedwee onderwierp zij zich aan alles, wat haar vader van haar eischte; maar het leed niet lang, of hij bespeurde, dat, terwijl de liefde nog in hare ziel op het regtmatigste misnoegen zegevierde, de smartelijke poging, welke zij op zichzelve had gedaan, eene even heillooze uitwerking op hare gezondheid als op haren geest had gedaan. Zij was in eene sombere gevoelloosheid gevallen; geen woord sprak zij bijkans; haar vaders teederste liefkozingen schenen op haar bijkans alle kracht te hebben verloren. Niet zonder het grievendste hartzeer zag de Baron den beklagelijken toestand, in welken zijne beminde dochter kwijnde. ‘Mijne leonie bemint mij niet meer,’ zeide hij tot zichzelven; ‘zij haat mij, omdat ik haar heb willen behouden!’ Het leven werd hem een last; heimelijk wenschte hij, dat het mogt asloopen: te spoedig werd die wensch verhoord! Leonie moest haren vader en haren echtgenoot tevens betreuren.
Des Barons overlijden zoude schier eene algeheele omwenteling in de gevoelens van julius de clamecy hebben uitgewerkt. Hij vreesde het oog en den invloed diens vertoornden vaders. Zoodra hij vernam, dat leonie van nieuws over haren wil konde beschikken, vatte hij straks de hoop op, welke zij zelve niet had opgehouden in het diepste van haar hart te voeden. Reeds had hij het besluit genomen, op zijne knieën haar om vergiffenis te smeeken; eene valsche schaamte verdrong die edelmoedige gewaarwording; hij was beducht, dat zijn stap aan behoefte zoude worden toegeschreven, en hij zweeg-
{==394==} {>>pagina-aanduiding<<}
Verschrikkelijk was intusschen zijn toestand geworden: alle zijne hulpmiddelen waren uitgeput; elemire was hem ongetrouw geworden; zijne vrienden verlieten hem; zijne oogen werden geopend; de wereld leerde hij eindelijk kennen, en de volkomene zwaarte van zijn verlies gevoelen.
Het verblijf op eene plaats, die hem onophoudelijk herinnerde hetgene hij was geweest en nog had kunnen wezen, werd hem ondragelijk; hij besloot, dezelve voor altoos te verlaten. Thans vond hij zich gemoedigd om aan leonie te schrijven; niet langer konde hij vermoeden, of zij aan het berouw eens mans twijfelde, die haar een eeuwig vaarwel zeide, die haar zelfs de plaats niet meldde, waar hij het overschot zijner dagen zoude slijten. Hij maalde eene getrouwe, maar eenvoudige en ongekunstelde schilderij van zijne ongeregeldheden, van zijne ondankbaarheid, van de solteringen, die hem griefden. ‘Wel zijt gij gewroken, leonie!’ dus eindigde hij zijnen brief: ‘alle de zielsmarten, alle de menschelijke ellenden treffen den man, die van de waardigste der vrouwen zoo teeder werd bemind. Het geluk, welk gij mij had bereid, heb ik onder den voet getreden. Wel nu! ik ga vlugten, tot dat ik den dood ontmoet. Nog eene laatste gunst, leonie! vervloek mijne nagedachtenis niet, en vergeef mij, indien gij dit kunt!’
Dezen brief, met zijne tranen besproeid, werd aan Mevrouw d'alzey toevertrouwd, die beloofde, in eigen persoon denzelven leonie te zullen ter hand stellen. De ongelukkige julius vertrok op staanden voet; op het geval aan voortreizende, kwam hij aan den oever van den Rhijn, en stak naar Duitschland over.
Mevrouw d'alzey, bij welke de scheiding en de wanhoop der echtgenooten niet dan gedeeltelijk de jaloezij had doen bedaren, gevoelde dezelve met nieuwe kracht herleven op het denkbeeld alleen, dat zij zich genoodzaakt zag, tusschen hen als middelares te dienen. ‘De brief, welken ik in handen heb,’ zeide zij tot zichzelve, ‘valt zekerlijk in een zeer sentimenteelen en klagenden stijl; het lieve vrouwtje wordt verteederd, werpt zich in mijne armen, mij smeekende om haren trouweloozen tot haar te doen wederkeeren. Belemmerende is die toestand; doch laten wij vooraf van deze huwelijksboodschap voorzigtig kundschap nemen.’ Zoo verblijd als verwonderd, aldaar te lezen, dat julius alle hoop opgaf om leonie te zullen overhalen tot het vernieuwen der voorgaande verbindtenisse, kweet zij zich van haren last met eenen ijver, die haar den vurigsten dank deed behalen. ‘Welk eene vriendin zijt gij!’ zeide leonie: ‘terwijl de geheele wereld mij verlaat, vind ik u ijverig werkzaam om zoo veel in u is voor mij te zorgen en mij te vertroosten.’ - ‘Helaas! u te vertroosten,’ hernam Mevrouw d'alzey, ‘dit

{==395==} {>>pagina-aanduiding<<}
kunt gij alleen van den tijd verwachten; deze alleen, mine geliefde vriendin, zal u den verrader doen vergeten, die uwe dagen heeft vergiftigd.’ - ‘Hem vergeten! nimmer.’ - ‘Gij wilt hem dan altijd haten?’ - Ik ‘wil hem eeuwig betreuren.’ - ‘Dus, bekoorlijke rouwdraagster! in de eenzaamheid verloren en in droefheid gedompeld, zult gij ongevoelig zijn voor de hulde, welke ik weet dat men bereid is u op te dragen?’ - ‘De hulde van eenen Monarch zoude mij niet roeren.’ - ‘Ach! gij zijt wel romanesk!’ - ‘Neen! ik volg slechts de eenvoudige en ongemaakte natuur.’ Mevrouw d'alzey wilde op dezen lossen en bijkans spottenden toon vervolgen; leonie werd koeler en somberder. Hare onvergelijkelijke vriendin, reeds beducht voor het vervelende van zulk een gedwongen rouwbeklag, wendde dringende redenen voor om naar de stad te moeten wederkeeren. Zij wipte in haar rijtuig, na alvorens leonie teederlijk omhelsd, en haar betuigd te hebben, dat haar toestand haar het hart doorsneed.
Leonie, zints haar vaders dood in de volstrektste afzondering gebleven, had bestendig geweigerd dat iemand in hare eenzaamheid kwam deelen, welke haar echtgenoot alleen, indien hij tot haar gekomen ware, haar zoude hebben kunnen doen verlaten. Zonder eenige verstrooijing van gedachten aan de hevigheid harer smarten overgelaten, werden leonie's krachten spoedig uitgeput; eene zware ziekte kondigde zich aan; zij had spoedige hulp noodig. Eene vrouw, die al haar vertrouwen bezat, de eenige, welke zij bij zich had gehouden, hare onbekwaamheid om haar te helpen gevoelende, en ongerust over den toestand harer meesteresse, riep eene Non te hulp, die toevallig in de nabuurschap zich bevond. Hare vereenigde oppassingen zegepraalden over de ziekte. Leonie, zoo dra zij tot zichzelve was gekomen, getroffen van het gewaad der Geestelijke Zuster, verzocht te weten, wie zij ware, en wat haar voor hare legerstede had gebragt. De goede Zuster, die reeds voor haar alle de genegenheid gevoelde, van welke allen, die haar naderden, zich niet konden wederhouden, voldeed onmiddellijk aan hare nieuwsgierigheid. ‘Mevrouw,’ zeide zij, ‘ik ben gekomen om bij u de pligten van mijnen stand te vervullen. Nooit, dit durf ik verzekeren, vond ik mij zoo voldaan over dien stand, welken ik vrijwillig heb verkozen. Ik heb de wereld leeren kennen, en al wat zij gevoelige zielen kan geven. Al vroeg weduwe zijnde geworden, behield ik rijkdommen en eenen zoon, boven alles dierbaar aan mijn hart. Die zoon is in een afgelegen oord gestorven; treurige berigten hebben mij doen weten, dat hij bij mangel aan de noodige hulp is omgekomen. Zints dien beschreijenswaardigen dag heb ik mij aan den dienst der lijdende menschheid gewijd.

{==396==} {>>pagina-aanduiding<<}
Dank zij den Hemel! alle moeders zijn niet zoo zeer als ik te beklagen; en wanneer ik aan eene van haar het kind kan wedergeven, door de oppassingen behouden, welke mijn ongelukkige zoon gemist heeft, vind ik in hare dankbetuigingen de éénige verzachting, welke aan mijne droefheid voegt.’ Leonie drukte hare hand, op haar een oog vestigende, waarin alles stond te lezen, wat haar mond niet kon uitdrukken.
Den geheelen volgenden nacht bragt zij in zigtbaren gemoedsangst door: afgebrokene woorden kondigden aan, dat zij eenig belangrijk onderwerp in haar hoofd liet omgaan. Met het aanbreken van den dag verzocht zij de Geestelijke, voor haar bed te willen plaats nemen, en sprak haar aldus aan: ‘De kindsheid heb ik naauwelijks afgeleid, mijne goede Zuster! en heb reeds al de hardheid van het wreedste lot ondervonden; zonder steun, zonder troost in deze wereld, wat zal ik er langer doen? Het is de Hemel, die u tot mij heeft gezonden, (ik kan er niet aan twijfelen) om mij de wijkplaats aan te wijzen, alwaar ik eenige rust kan wedervinden. Geleid mijne schreden; verstrek mij tot moeder; leer mij uwen moed en uwe deugden navolgen!’
Vergeefs zocht de goede Geestelijke haar onder het oog te brengen, hoe zeer hare nog zeer jonge jaren, hare teederheid, hare levenswijze haar onberekend schenen te maken voor eenen levensstand, aan de moeijelijkste werkzaamheden gewijd, en aan het aanhoudende gezigt van alle de rampen, die de menschelijkheid doen zuchten; leonie betuigde, vast te zijn beraden om alles te ondernemen, alles te lijden. Hare nieuwe vriendin had zij, echter, van de waarheid harer roepinge nog niet overtuigd, toen zij eenen brief ontving, haar berigtende, dat haar echtgenoot in een tweegevecht was gesneuveld, ingevolge van een geschil, door het spel ontstaan. Thans hield de Geestelijke af van zich tegen hare vertoogen te verzetten; zij vertrokken te zamen.
Leonie door haren ijver boven de vermoeijenissen van haren nieuwen levensstand verheven, toonde, dat zij op haren moed zich niet te veel had laten voorstaan. Dag aan dag versterkte zij denzelven uit hare wanhoop zelve. Werkzaam, volijverig, medelijdende, werd zij welhaast het modél van alle hare medgezellinnen; in de volvoering van hare pligten vond zij zelve haar loon: zoodra zij gedaan werk had met het verzachten van het lijden der ongelukkigen, harer zorge toevertrouwd, kwamen hare eigen smarten haar bestormen; te dierbare en te wreede herinneringen verstoorden de rust, welke zij in de afzondering van de wereld zocht.
Zints drie jaren leidde leonie dit voorbeeldig leven, en hare edele gemoedsdrift, verre van te bekoelen, scheen veeleer sterker te ontbranden met het getal der goede werken, die

{==397==} {>>pagina-aanduiding<<}
haar meer door haar hart dan door de kloosterwet werden voorgeschreven. Van hier, dat in alle gevallen, die eene meer aanhoudende oppassing of spoediger hulp vorderden, tot deze Engelin der Vertroostinge de toevlugt werd genomen. Hare stem zelve scheen de rampen der wezens te verzachten, welke zij naderde. Op zekeren dag werd in een hospitaal, alwaar zij werkzaam was, een mensch gebragt, die op den weg halfdood was gevonden, zwemmende in zijn bloed. De wondheelers, na hem te hebben verbonden, schreven den regel voor, omtrent hem in acht te nemen. Eene sombere wanhoop scheen hem te hebben bevangen; hij behield een treurig stilzwijgen; alle hulp, die men hem zocht toe te brengen, wees hij van de hand. Leonie, welke men zeker wist eenen aangenamen dienst te doen, indien men haar bij den zwaarsten lijder bragt, werd verzocht om haar mededoogen omtrent dezen ongelukkigen te betoonen. IJllings schoot zij toe; hij trachtte zijn aangezigt te verbergen, even als ware hij beducht geweest zoo wel voor het gezigt als voor de vragen der personen, die hem omringden. De zachtaardige leonie spreekt tot hem woorden van vertroostinge; zij houdt bij hem aan, en smeekt hem, een' drank te gebruiken, dien zij hem aanbiedt. Hij was onbewegelijk: zij doet eene poging om zijn hoofd op te ligten, en den drank aan zijne lippen te brengen; eensklaps geeft zij een' gil, en valt van zichzelve.... Het was julius! - De kranke was overeind gerezen; hij vestigde op haar zijn gespannen gelaat. Zoodra zij tot zichzelve is gekomen, ondervraagt men haar; uit eenige binnensmonds gesprokene woorden verneemt men, dat deze man haar echtgenoot was, dien zij reeds jaren geleden meende te zijn gestorven.
Julius verzamelde alle zijne krachten, om haar met eene flaauwe stem te zeggen: ‘Leonie! hebt gij mij vergeven?’ Zij wierp zich in zijne armen. Men scheidde hen; men dacht, dat zij te zamen zouden sterven. Intusschen verwierf zij door hare gebeden en tranen verlof om haren echtgenoot dag en nacht te mogen oppassen, indien zij wilde beloven, met hem niet te zullen spreken. Haar vurig verlangen naar zijne genezing gaf haar kracht tot het nakomen van hare beloste. Julius zag haar onophoudelijk aan; haar gezigt scheen even krachtdadig op hem te werken als alle de hulpmiddelen der kunst.
Met ongeloofelijken spoed herstelden zijne krachten. Zoo dra het hem geoorlofd was te spreken, verhaalde hij, dat hij, na drie jaren zwervens buitenslands, altijd door het ongeluk en zijne wroegingen vervolgd, besloten had, in zijn vaderland terug te keeren, om ten minste te weten, hoedanig het lot van het slagtoffer zijner buitensporigheden ware, hetwelk hem steeds voor de gedachten speelde. Door struikroovers aangevallen en gewond, had hij, wederom tot zichzelven gekomen, zich ongelukkig gerekend, dat hij nog in leven was. ‘Had

{==398==} {>>pagina-aanduiding<<}
ik immer kunnen denken,’ voegde hij er nevens, ‘ô mijne leonie! dat, na zoo langdurige en wreede rampspoeden, een bermhartig God mij bij u zoude brengen?’ - ‘Ja,’ riep leonie uit, ‘ja, julius! en om nimmer wederom van haar te scheiden!’
Het gewaad van eene Zuster der Liefde afleggende, liet leonie niet af van de liefderijke werkzaamheden, die eene behoefte voor haar hart waren geworden. Nog heden is zij de moeder en de troosteres der ongelukkigen. Julius heeft gelijken eerbied als liefde voor haar; dikmaals verklaart hij, dat de zwaarte der rampen, die hem drukten, nooit konde opwegen tegen het geluk, welk hij thans geniet. Mevrouw d'alzey zegt dag aan dag, dat dit geluk van geen' langen duur zijn kan; maar reeds sedert twintig jaren heeft zij dit gezegd!

Bolswarder wintervermaak.

(Eene Anecdote uit den afgeloopenen Winter.)

Weinige dagen na de beruchte Vrouwen Schaatsrijderspartij te Leeuwarden, vroeg een Heer van Leeuwarden aan een aldaar zich bevindend Schipper van Bolsward, ‘wanneer men nu te Bolsward een gouden Oliekoek zon laten vertijden?’ (De benaming van Bolswarder Oliekoek is een spotnaam, dien men aan de Bolswarders geeft, gelijk die van andere Steden weder andere namen hebben.) Het antwoord van den Schipper was: ‘Mijnheer! de Bolswarders zijn wijzer: zij besteden hun geld, om er de armen mede te verzorgen.’
In der daad vereenigden zich vele der aanzienlijkste Bols warders met het loffelijkst oogmerk in den afgeloopenen Winter, Aanzienlijken uit verschillende gezindheden vereenigden zich, om aan de behoeftigen uit verschillende gezindten, zonder eenig onderscheid te maken, den noodigen en voldoenden onderstand uit te deelen. Driemaal 's weeks werd er aan allen eene gezonde, voedzame Soep uitgedeeld. De eene hunner kocht 400 korven aardappelen; een ander liet een aantal schapen ronddeelen; een derde, vierde enz. boonen, turf, vet, geld enz. Telkens kookte men 3 lopen pelde garst; waaruit zich de hoeveelheid Soep laat opmaken, welke uitgedeeld werd. - Behalve dien werden er bij de openlijke Godsdienstoefeningen ruime en buitengewoon aanzienlijke liefdegiften ingezameld.
Zoo vermaakten zich de Bolswarders in den afgeloopenen Winter; terwijl hunne naburen, de Leeuwarders, Soepe uitdeelden - maar van hunnen overvloed onbedrevene Landmeisjes lieten wedijveren en hare gezondheid en onschuld in de waagschaal stelden.


{==399==} {>>pagina-aanduiding<<}

De staatshulk.


Geslingerd in een holle zee, 
Door storm op storm geteisterd, 
En dwars gesmeten van de reé, 
Ligt Hollands Hulk ontheisterd. 
De baren steigren bruisend op, 
En spuwen 't schuim op zeil en top, 
En spatten 't op de stengen. 
De branding rolt langs klip en strand, 
En doet het omgewroete zand 
Zich met de baren mengen. 
Maar stuurt, ô Helden! even stout; 
Ontziet geen doodsgevaren; 
Ofschoon de Hulk, u toevertrouwd, 
Den neus ook onder water douwt, 
Blijft meesters op de baren! 
Drijft eens de vloed u aavrechts voort. 
Smijt dan het roer verkeerd aan boord; 
En schokt het, in het wringen, 
(Terwijl de jammerlijke nood 
De Staatshulk op de platen stoot) 
Ook uit de vingerlingen, 
Kapt stuurreep, zorgtouw, - kapt; 't is tijd 
Het redloos roer te ontloopen, 
Eer 't kiel en bodem stukken rijdt: 
Een kleen verlies bare u geen spijt; 
Daar 't uw behoud moet koopen. 
 
Dat steng of kabel 't toer vervang'; 
Hoe schriklijk 't in de lappen hang', 
Uw moed zal 't echter harden. 
Gij stevent door de golven heen, 
Al rukt de orkaan het want uiteen, 
Al scheurt het zeil aan flarden. 
Schoon alles schokte, en alles viel; 
Schoon slingerende masten 
Reeds spoorlos werken op de kiel, - 
Eer 't stortend want de Hulk verniel', 
Weet ge u er van te ontlasten. 
Wat vallen moet, kapt ge even ree, 
En loefwaarts stort de vleet in zee 
En 't bootsvolk is behonen. 
Geen sloepen zijn tot redding klaar; 
Neen! Hollands sprenk, in 't bangst gevaar, 
Is: ‘handen uit de mouwen.’ 

{==400==} {>>pagina-aanduiding<<}

Al dringt de vloed, hoe ge u ook rept, 
De proppen uit de kluizen; 
Schoon stuur- en bakboord water schept, 
Gij vaart zoo lang gij bodem hebt, 
Hoe hoog de golven bruisen. 
 
Meldt lek op lek u 't zinken aan, - 
Al is 't ook pompen of vergaan, 
Gij houdt het boven water. 
Hoe wijd de zee haar kaken spart, 
Ze ontvang', daar gij haar' wrevel tart, 
Voor 't minst haar prooi wat later. 
De vlag, te lang u reeds misgund, 
Blijv' van de wrakken zwieren; 
Al moet gij, tot de lucht verdunt, 
En gij op nieuw kalfaatren kunt, 
Langs klip en bauken gieren. 
Voert gij geen takel meer noch top, 
Gij tornt ligt voor een anker op, 
Dat hecht in vaster gronden: 
Dan wint gij, achter rots en klip, 
In stiller water vaster schip, 
En reddert al 't geschonden. 
Schoon een verloren reis bezwaart, 
De Hulk is niet gezonken; 
ô Neen! zij wordt op nieuw gesnaard 
Tot blijder togt en onbezwaard 
Aan 't nageslacht geschonken. 
 
Ja, 't nakroost voere 't zeil ten top 
En hijsche vlag en wimpel op 
En doe het hora! klinken, 
En zing' der Vaadren deugd een lied, 
Die, toen de Hulk op banken stiet, 
Haar nog behield voor 't zinken; 
Het dank' des Stuurmans eedlen moed, 
Dat op d' Europeaanschen vloed 
Zijn wimpel fier laat waaijen, 
Dat niets het ooit tot strijken dwingt, 
Dat nimmer overmagt het dringt 
Verneedrend bij te draaijen, 
Dat smet noch blaam de Hulk bespat, 
Waarmeê 't zich ziet bedeelen! 
Zij vare, op Hollands glorie prat, 
Bevracht met d' onbetaalbren schat 
Van alle Werelddeelen! 
 
M.W. 



{==401==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Proeve, over den voortgang der zeden en der maatschappije. Door den Heer G. Gregory.

(Naar het Engelsch.)

Door middel van geschiedkundige blijkbaarheid de beginsels van zedelijk bedrijf na te sporen, is, zoo niet de verhevenste, althans de aangenaamste wijze van wijsgeerige bespiegeling. Deze leidt ons, zoo verre haar geleide strekt, op vasten grond voorwaarts, en brengt ons, bij zeer natuurlijke opklimmingen, min voor dwaling blootgesteld, en min vermoeijende voor het verstand, dan afgetrokkene redenering en bovennatuurkundige verfijning, ter waarheidkennisse. Deze kan zelfs de traagheid uitlokken, door het vooruitzigt van kennisverkrijging zonder vermoeijende inspanning; terwijl zij, ook waar zij niet onderrigt, zeldzaam mist te onderhouden.
In de kindschheid eener wetenschap hebben wij ons geenszins te verwonderen, dat de Schrijvers meer zich bevlijtigen om gebeurtenissen bij gebeurtenissen op te hoopen, dan zich toeleggen om de oorzaken op te sporen. Om dit wezenlijk gebrek, bij onze laatste Schrijvers over de Geschiedenis, te verhelpen, was het oorspronkelijk doel dezer Proeve; en, schoon het welgelukken in de uitvoering aan mijnen wensch of hope niet ten volle beantwoordde, zal, daar er zoo weinig tot nog toe in dit vak gedaan is, mijne zwakke poging niet zonder eenigen eisch op verdiensten wezen - al ware het geene andere, dan den weg op te speuren en te banen voor meer gelukkig slagende navolgers.
De oorsprong des menschelijken geslachts is van luttel aangelegenheids voor het onmiddellijk onder-
{==402==} {>>pagina-aanduiding<<}
werp dezer Proeve. Het is, nogtans, niet oneigen, dat ik mijne toestemming te kennen geve aan 't geen mij voorkomt het waarschijnlijkste zoowel als best gestaafde begrip te zijn. Ik bedoek daarmede het gevoelen, dat het Menschelijk Geslacht van éénen oorsprong afstamme. Een gevoelen, 't welk het meeste zamenstemt met de groote eenvoudigheid, merkbaar in de werking der Voorzienigheid, en onderschraagd wordt door de oudste overleveringen van alle Volken; terwijl de mogelijkheid van hettegengestelde gevoelen nooit voldingend bewezen is. De bevolking, weten wij, gaat, in voor dezelve gunstige omstandigheden, met eene bijkans ongeloofelijke snelheid voort. Wij hebben geen blijk, dat de invloed der luchtsgesteltenisse buiten staat is om een verschil te wege te brengen in het uiterlijk voorkomen, beantwoordende aan dat, 't welk de inwoners van de verschillende wereldoorden kenmerkt; de gelijkvormigheid in kleur en voorkomen, welke Volken, in gelijksoortige liggingen, met elkander hebben, laat, als 't ware, het gevoelen, waarvan ik het tegendeel beweer, bijkans zonder eenig bewijs ten voordeele van 't zelve. - Een Schrijver van naam heeft bewezen, hoe weinig geloofs men te slaan hebbe aan de buitengemeene eischen, welke sommige Volken gemaakt hebben op eene zeer hooge oudheid; eischen, door Volkshoogmoed gevormd, of op misrekening gegrond (*). - En kan niets minder, dan het uiterste des vooroordeels, de menschen bewegen, voor de kwalijk zamenhangende fabelen van
Chineesch bijgeloof, een berigt te verwerpen, doorgaans aangenomen als van een hooger dan menschelijken oorsprong, en bevestigd door de verhalen en tijdrekenkunde der beschaafdste Heidensche Volken (†).
Hoe de verspreiding des Menschdoms werd daargesteld, is niet klaar af te leiden uit de Ongewijde Geschiedenis. De Gewijde Schrijvers hebben ons eene oorzaak opgegeven, door welke dezelve althans heeft kunnen bevorderd worden; en gereedelijk kan men zich verbeel-
{==403==} {>>pagina-aanduiding<<}
den, dat gebrek aan voedsel, onderlinge vijandschappen tusschen onderscheidene gezinnen, - dat vrees en mistrouwen uittogten en verstrooijingen, in een zeer vroeg tijdperk, daarstelden.
Noodeloos is het, eene proeve te nemen, om te ontdekken, wat de menschelijke natuur zou wezen, buiten den staat der zamenlevinge. De beste Wijsgeerte, welke de trapswijze vordering der ziele in de verkrijging van denkbeelden afleidt uit de zinnelijke gewaarwordingen, wijst uit, hoe zeer wij schepsels zijn van kunst en navolging; en ligt valt het, zich te overtuigen, dat wij aan één zin alleen, welke de gezellige zin zou mogen genaamd worden, het meestwaardige gedeelte onzer kennisse verschuldigd zijn. Wij hebben geen blijk altoos van menschen, in eenen ongezelligen staat gevonden, uitgenomen een of twee eenzaam levende Wilden, toevallig ontdekt, die, verloren geraakt, of in de kindschheid ten vondeling gelegd, voor weinige jaren een leven leiden, bijkans den Dieren gelijk, in hardvochtigheid om leed te verduren, alsmede in snelheid, en zeer weinig boven dezelve in verstands- en zielsvermogens.
De hooge onwaarschijnlijkheid, dat menschelijke schepsels ooit in eenen eenzamen staat zouden bestaan hebben, is menigmalen door Zedeschrijvers aangedrongen; en de bewijzen, gegrond op den zwakken staat der kindschheid en de verdediglooze natuur der menschen, zijn algemeen bekend. Ik wil er alleen bijvoegen, dat de uitgebreider vatbaarheid der menschelijke vermogens zoo wel eene grootere verscheidenheid als meer duurzame driften en genegenheden toelaat, dan eenig ander wezen op aarde verondersteld kan worden te bezitten. Gedurende de vroegste kindschheid wordt er eene onderlinge genegenheid geboren tusschen de ouders en het kind, welke doorgaans een band van vereeniginge blijft voor het overige huns levens. Intusschen worden er andere genegenheden voortgebragt tusschen de leden van hetzelfde gezin, en er ontstaat eene kleine maatschappij, vóór dat zij in staat kunnen zijn zich van elkander af te scheiden.
Oude Schrijvers stemmen overeen in den eersten staat der maatschappije af te beelden, als slechts zeer weinige graden verheven boven den staat van louter dierlijke aandrift. Zij berigten ons, dat de eerste men-
{==404==} {>>pagina-aanduiding<<}
schen een wild en ongeregeld leven leidden, in de velden verstrooid, het leven houdende bij kruiden en van zelfs groeijende boomvruchten, naakt, zonder kennis van vuur of kunsten, zonder iets bij voorzorge op te leggen; de klanken, welke zij vormden, waren verward en onbepaald; alleen door vrees voor dieren, nog woester dan zij zelven, vonden zij zich gedrongen tot zamenwoning (*). 't Zij deze beschrijving uit waarneming ontleend is, of enkel eene schilderij der verbeeldinge, vast gaat het, dat de berigten van hedendaagsche Reizigers ons tafereelen ophangen van menschen, wier leven omtrent even onbeschaafd en woest is. Forster stelt de inboorlingen van Mallicolo voor, als zeer nabij grenzende aan het Apengeslacht (†). Dezelfde Reiziger ontmoette, in het zuiden van de Straat van Magellan, een Volk, mismaakt en naakt, uitgenomen dat een stuk dierenhuid van hunne heupen afhing; het voorkomen dezer menschen kundigde niets anders dan hunne diepste ellende aan (‡). - Latere verhalen onderrigten ons, dat de inwoners van van Diemens Land mede naakt gaan, beide mannen en vrouwen; alleen zag men, dat vrouwen met kinderen een beestenvel hadden, waarschijnlijk om dezelve in te dragen (§).
Indien wij onder de wilde Volken zoeken naar de gulden eeuw van rust en geluk, door eenige Schrijvers opgehemeld als de staat der Nature, geloof ik dat wij verkeerd zullen doen met dezelve te plaatsen in de volstrekte onaandoenlijkheid van dezen staat der Maatschappije, welke geheel ontbloot is van alle de meest

{==405==} {>>pagina-aanduiding<<}
wenschelijke genoegens. Het Volk, waarvan ik laatst gewaagde, nam elke zaak, hun gegeven, aan; doch scheen op niets eenigen prijs te
    stellen (*). In Terra del Fuego zagen zij het Schip, en alle de deelen van 't zelve, met stompheid en ongevoeligheid aan; zij toonden geene teekens van vreugde of geluk, en schenen ongevoelig voor alle zedelijke, natuurlijke of gezellige aandoeningen en genot (†). Capitein cook vond te Dusky Baai, in Nieuw Zeeland, drie of vier Familien op den laagsten graad van redelijk bestaan. Hij beschrijft hen, als geheel van nieuwsgierigheid ontbloot, zonder eenigen lust tot onderzoek, en buiten staat om hunne aandacht op iets gevestigd te houden. De muzijk maakte geen den minsten indruk op hun; zij waren volstrekt doof voor het geluid der welklinkendste muzijk; de trom alleen scheen hunne aandacht een weinig te doen ontwaken (‡). Niet alleen zijn de maatschappelijke banden van liefde en vriendschap, op dezen trap der menschelijke nature, zwak; maar ook schijnen zelfs, 't geen men natuurlijke genegenheden noemt, er naauwelijks te bestaan; zij dragen weinig zorg voor hunne kinderen, en de onverschilligheid van de seksen tot elkander heeft sommige Schrijvers bewogen, om eene gemeenschap der vrouwen te vermoeden. De Ouden verzekeren voluit, dat dit dadelijk het geval was bij de Massageten (§), bij de Garamantes (**), bij verscheidene Asrikaansche
    Volken (††), en zelfs bij de Britten (‡‡); doch ik vind geen zeker blijk van gemeenschap der vrouwen, onder de naauwkeuriger waarnemingen der hedendaagschen. Een mijner vrienden, een zeer verstandig man, die Kapitein cook op diens laatste reize vergezelde, verzeker-
{==406==} {>>pagina-aanduiding<<}
de mij, dat hij nergens sporen van zulk eene gewoonte had kunnen ontdekken. De mannen en ouders, in verscheidene streken van Zuid-Amerika, gaven hunne vrouwen en dochters voor eene benzeling aan elk ten beste. Deze omstandigheid, en een volslagen gemis van schaamte en zedigheid, kan aanleiding gegeven hebben tot deze misvatting (*). Ik hel over om te denken, dat de menschen, in dezen staat, over 't algemeen, geene menscheneters zijn. Zij worden in 't algemeen beschreven als min woest en wild, dan in den volgenden stand der maatschappije.
Daar kan naauwelijks een staatsbestuur bestaan, en mogelijk is er geen noodig, onder menschen, die zeer zwakke snoeren van verbindtenis hebben, en weinige voorwerpen, die de driften aanvuren. De Heer, van wien ik zoo even melding maakte, betuigde mij, dat hij, onder verscheidene ruwe Volksstammen, niets, 't geen naar ondergeschiktheid zweemde, kon bespeuren, dan alleen eene mate van ontzag, toegedragen aan den raad der oude lieden (†). De Heer bougainville merkt op, dat het bij de Patagoniërs even zoo gesteld was.
Noodwendig moeten de godsdienstbegrippen van menschen, zoo weinig in staat tot opmerking, zeer ruw en onvolkomen wezen. Indien
    ik het mij wel herinnere, heeft bayle eenige voorbeelden aangevoerd van maatschappijen geheel zonder Godsdienst; en een kundig Schrijver verzekert ons, in zijn verhaal van Porto de la Trinidad, dat hij alle reden had om te gelooven, dat de Indianen aldaar volslagene Atheïsten waren (‡). 't Zelfde wordt vermeld van de inboorlingen op zekere kleine eilanden ten oosten van Kamschatka (§).
De kunsten zijn, bij menschen in den boven beschreven staat, zeer eenvoudig, en teffens zeer weinig. De inboorlingen der eilanden ten oosten van Kamschatka,

{==407==} {>>pagina-aanduiding<<}
waarvan ik zoo even sprak, wenen in holen, in den grond gedolven, waar zij, zelfs in den winter, geen vuur ontsteken. Hunne kleederen zijn als hemden, gemaakt van vellen van beesten, die zij in strikken vangen; over deze dragen zij, bij regenachtig weêr, een opperkleed, vervaardigd van in traan gedoopte blazen en andere ingewanden van halfslachtige zeedieren. Hun voedsel bestaat uit raauwe visch; zij leggen geen levensvoorraad op, en lijden dus veel hongers, wanneer stormweêr het visschen belet. Indien zij den nacht van huis moeten doorbrengen, graven zij een hol in den grond, en bedekken zich daarin met hunne kleederen en ruigte, hier en daar opgezameld (*). Het schijnt alleen de ruwheid der luchtstreke, welke dit zeer dom volk heeft aangedreven om gebruik van kleederen te maken. In van Diemens Land gaat een volk, ten naastenbij zoo bestaande, als wij beschreven hebben, naakt; en heeft het nogtans eenig denkbeeld van opschik, daar zij armen en borst met strepen in onderscheidene rigtingen bedekken en het hoofdhaar tot een engen cirkel afscheren (†). De hutten op Terra del Fuego worden vervaardigd door het zamenvlechten van digt bijeengegroeide boomtakken, vormende eene soort van luifel door eenige onderstuttende staken; zij overdekken het geheel met zoden van gedroogd gras, hier en daar eenige stukken van zeedieren-huiden er tusschen vlechtende. In van Diemens Land wonen zij in dergelijke hutten, of in boomstammen, waarschijnlijk door vuur te dien einde uitgehoold (§).
Men zou zich bezwaarlijk kunnen verbeelden, dat de menschelijke natuur eenige lengte van tijd in eenen zoo behoeftigen staat kon bestaan, indien wij de stelligste baarblijkelijkheid niet bezaten van de waarheid dezer berigten. Mijns oordeels dienen eenige weinige toevallige uitvindingen, om de krachten van 's menschen geest op te wekken, door hem te leeren, dat er gemakken en genietingen kunnen verkregen worden, boven en behalve de vervulling der volstrekt onontbeerlijke levensnoodwendigheden. Diodorus siculus vermeldt, dat

{==408==} {>>pagina-aanduiding<<}
het Vuur eerst bekend werd door een' boom, van den bliksem getroffen (*). 't Zij wij deze overlevering als fabelachtig, of niet, beschouwen, vast gaat het, dat menig eene nuttige uitvinding even toevallig bekend werd. De natuurlijke bogen in de bosschen, en de holen, gevormd in de spleten der rotsen, deden het denkbeeld van hutten en overdekte woningen ontstaan. De vroegste bedrijven waren de jagt en de visscherij; en de allereenvoudigste wijze, om het wild te belagen, was, kuilen in den grond te delven, en die met stokken en bladen te bedekken: eene wijze van dierenvangst, nog bij vele woeste Volken in zwang.
De tot sieraad strekkende kunsten volgden de nutte met langzamen tred. De eerste bepaalden zich tot den Persoon, en schijnen alleen door een' trek tot verscheidenheid voorgeschreven. Twee omstandigheden, dadelijk op het zedelijk karakter werkende, vergezelden het invoeren der kunsten. Eene mate van uitmuntendheid wordt verkregen door de zoodanigen, die anderen overtreffen; hieruit ontstaat iet gezagvoerends; - het hebzuchtig beginsel werd tot werkzaamheid opgeroepen, en dit deed oorlogen en staatsbestuur ontstaan. - De eerste krijgen ontrezen waarschijnlijk uit bijzondere oneenigheden, welke den Volksstam in onderscheidene partijen verdeelden. De overwinnende partij vond zich opgewekt om hare kracht te beproeven op een naburigen Volksstam, en de begeerte tot elkanders bezittingen was eene genoegzaam sterke drijsveer, om de menschen aan te zetten tot het plegen van roof.
De tweede staat des menschdoms mag, uit dezen hoofde, de Staat van Oorlog genaamd worden. Zonder eenig vast verblijf, hing in dezen staat het bestaan der menschen af van de jagt ten dagelijkschen levensonderhoud: de vrouwen deelen met de mannen in hunne jagtbedrijven, moeijelijkheden en uitspanningen; zij dragen luttel zorgs voor hare kinderen, latende dezelve, zonder vrees voor straffe, aan het geval over, terwijl zij in de

{==409==} {>>pagina-aanduiding<<}
bezigheden of vermaaknemingen deelen (*). Zij zijn
    stoutmoedig en wreed, ter oorzake van de onwisse wijze van bestaan; hun voedsel en hunne genietingen de uitwerksels zijnde van hunnen moed, houden
    zij dezen voor de éénige hoedanigheid, der aankweekinge waardig (†). Schoon gehard, en met eene
    heldhaftige stoutmoedigheid de vermoeijenissen des krijgs verdurende, schoon honger en de ongenade der jaarsaizoenen met eene mate van beestelijke ongevoeligheid verdurende, - bezwijken zij onder den arbeid (‡); aan het werk des landbouws kunnen zij zich niet onderwerpen, en de geduldige afwachting des landbouwers versmaden zij (§). Hunne luiheid is verbazend, uitgenomen wanneer zij door noodzakelijkheid gedrongen of door wraakzucht geprikkeld worden (**). Het grootste gedeelte van hunnen tijd schikken zij tot feestvieren en slaap (††). Hunne gulzigheid in 't eten is verbazend; doch zij gevoelen weinig liefdedrift. De koelheid en onverschilligheid jegens de sekse, welke zich ook zien laat bij de Amerikaansche Indianen, en welke een vernuftig Geschiedboeker (‡‡) toeschrijft aan de luchtsgesteltenisse, is een algemeene karaktertrek van dezen ruwen staat der zamenlevinge.
Hunne opperhoofden, geloof ik, werden slechts voor een' tijd en bij gelegenheid gekozen; men lette op derzelver gestalte en werkzaamheid (§§); na den krijgstogt daalden zij weder tot gelijken rang met de overigen van den Stam. - Zelfs in eenen meer gevorderden staat van beschavinge leeren wij uit tacitus, dat er geen onderscheid van rang was onder de Jongelingen der Germaansche Volken; zij staken in geenerlei opzigt boven de knechten uit, en zelfs weinig boven het vee (***). - On-
{==410==} {>>pagina-aanduiding<<}
bekwaam voor eene aaneengeschakelde redenering, zijn de uitzigten der menschen, in dezen staat, tot het tegenwoordig oogenblik bepaald; zij zijn zelfs onbestendig in hunne driften, of, indien eenige drift stand houde, het is die der wrake alleen. - De gronden van wet en regt rusten op wraak. Wanneer er een moord gepleegd was, hielden zich de bloedverwanten des vermoorden verpligt, den moordenaar op te offeren; maar toen eigendom iet begeerlijks begon te worden, vonden zij het best, dat het voorwerp hunner gevoeligheid zijne bevrijding kocht: dus werd onder de Germanen, als bij de meeste onbeschaafde Volken, doodslag door eene boete afgedaan (*). Bij een der woeste Volken in Siberië houdt men het voor misdadig, in den stam, waartoe men behoort, een' moord te begaan; doch een moord, elders gepleegd, gaat niet alleen strafseloos door, maar is eene soort van eer (†).
De oorspronkelijke overlevering van den godsdienst werd zeker, in eene mate van zuiverheid, enkel bij één Volk bewaard; en ik
    kan het, als zeer mogelijk, begrijpen, dat, bij de verspreiding des menschdoms, dezelve bij sommige stammen verloren ging. In dit geval konden de meest treffende verschijnsels der Nature dienen, om eenige weinige beginsels van godsdienstig geloof op te roepen, gemengd met dwalingen, en verdonkerd door ongegronde redekavelingen. Wij zien beneden ons een aantal van mindere wezens, wier bestaan van onzen wil afhangt, en over welke wij, als 't ware, Goden zijn. Eigenaardig is, overzulks, de veronderstelling, dat de groote omwentelingen in de Natuur, welke zoo gedurig ons bestaan dreigen, en zoo dikwijls verwoesting aanbrengen, het werk zijn van wezens van een hoogeren rang. - De Altyan-Tartaren beschrijven de Godheid als een oud man, die een prachtig hof houdt. Het geraas zijner ruiterij, zeggen zij, is 't geen wij donder noemen, en de bliksem wordt veroorzaakt door het stooten van de pooten der paarden (‡). Ruwe denkbeelden van Godsdienst, of bij overlevering aangenomen en misvormd door bijgeloof, of natuurlijk

{==411==} {>>pagina-aanduiding<<}
en uit overeenkomst afgeleid, treft men steeds aan onder menschen, in den staat, welken ik nu beschreven heb: de vrees, de verbeelding, de staatkunde van eenigen maakten er vervolgens een stelsel van.
In dit tweede tijdperk der Maatschappije heeft de Geschiedenis gehandeld over vele Stammen van Griekenland (*), van Germanië (†), van Brittanje (‡). De echtste bescheiden wegens het Chineesche Rijk onderrigten ons, dat er, niet meer dan 1000 jaren vóór onze Christelijke jaartelling, geene steden warén in dat uitgestrekte Land; dat het bevolkt was door verscheidene stammen van zwervende Barbaren, en dat er verscheidene kleine Koningrijken werden opgerigt omtrent het einde der negende eeuwe (§).
In een algemeen overzigt van de vorderingen der menschelijke nature, kunnen wij alleen de sterke en beslissende karaktertrekken opmerken: de veranderingen zijn veelvuldig en klein, welke plaats grijpen in de aannaderingen tot beschaafdheid; en deze krijgen wederom hare bijzondere kleur van plaatselijke en toevallige omstandigheden.

(Het vervolg hierna.)




Verslag van het leven en de schriften van Gotthold Ephraim Lessing.

(Vervolg van bl 379)

In October 1750 ondernamen lessing en mylius een Tijdschrift, 't welk te Stutgard zou worden uitgegeven, onder den titel van Bijdragen tot de Geschiedenis en de Verbetering van het Tooneel. Het plan hield in, herziening te doen van de Tooneelletterkunde van geheel Europa; narigten te verzamelen aangaande de voornaamste kunstenaars en tooneelen, en oorspronkelijke

{==412==} {>>pagina-aanduiding<<}
beoordeelingen te leveren van de onderscheidene takken der Tooneelkunst. Mylius was niet de beste man om als medehelper tot een werk van dezen aard te dienen; ook was het Duitsche publiek zoo bezorgd niet als het Parijsche omtrent de verbetering der tooneelvertooningen. Vier nummers kwamen er in 't licht, waarna het werk gestaakt werd, misschien bij gebrek van aftrek. Bij den zelfden Boekverkooper liet lessing eene verzameling van zijne vroegste Dichtstukken drukken, die gunstiger ontvangen werden. Men deed hem den voorslag tot het uitgeven van eene Latijnsche vertaling van herbelot's Bibliothêque Orientale, die overal verbetering noodig had; wijsselijk, echter, wees hij die onderneming van de hand, zich eener onbestendigheid bewust, die hem het werk zou hebben laten steken (zoo als hij nederig bekende), of te hoogmoedig om zich te laten gebruiken tot eene kleine eere gevende overzetting van een zoo uitgebreid werk.
Omtrent dezen tijd begon hij het Spaansch te leeren, in de verwachting van er eene mijn van tooneelspelen te zullen vinden, die weinig bewerkt was. In zijne Dramaturgie vermeldt hij de Virginia van montiano, en de daarvoor geplaatste Verhandeling over het Spaansch Treurspel; doch hij schijnt niets vertalenswaardigs ontdekt te hebben. Mylius wedijverde met hem in die taaloefening. Maar op zekeren dag, als zij te zamen Spaansch trachtten te spreken, kwam een Spanjaard, die eenige woorden van zijne moedertale hoorde, hun op zijde, en overtuigde hen welhaast, dat zij den landeigenen tongval des gewests niet verstonden.
Te Berlijn maakte lessing kennis met zekeren richier, een Leuvenaar, met wien hij de verdiensten der Fransche Treurspeldichters vrijmoedig beoordeelde, en wien hij niet weinig deed verbaasd staan, toen hij hem corneille beneden racine, en beiden beneden shakespear hoorde plaatsen. Richier diende nu en dan voltaire tot handlanger. Hij sprak over den onregtzinnigen, doch beschaafden smaak van het letter kundig Duitschland. Voltaire verlangde hem te zien, en ontving hem verscheiden malen aan zijne tafel. Hij zocht lessing te bewegen, om voor hem eene Memorie te vertalen over zijn pleidooi met den Jood hirsch. Lessing keurde de zaak af, en bedankte voor de karwei; zelfs schreef hij een Puntdicht op het geval, 't welk

{==413==} {>>pagina-aanduiding<<}
voltaire in handen viel, en een einde aan hunne verkeering maakte. Lessing merkte aan, dat voltaire de Autheuren als zijne minderen behandelde, en de Grooten als zijns gelijken; 't welk eene omkeering van lettereere was.
Voltaire's Siecle de Louis XIV werd thans te Berlijn gedrukt, en richier had last om vierëntwintig groot papieren exemplaren uit te zoeken, om voor de Koninklijke familie tot geschenken te dienen: groote voorzorge werd er gebruikt, dat het werk niet wierd uitgegeven, voor dat de geschenken waren afgeleverd. Lessing kwam richier bezoeken, terwijl hij met uitzoeken bezig was. Een exemplaar, waarvan een blad gescheurd was, had hij, als ten bedoelden oogmerke ongeschikt, ter zijde gelegd. Lessing's nieuwsgierigheid deed het hem ter leen vragen, waarin richier bewilligde. Een van lessing's vrienden vond er hem in zitten lezen, liep met de eerste twee bladen heen, en bragt ze in zegepraal bij Mevrouw bentinck, eene vermaarde geleerde dame. Bij ongeluk had zij voltaire om een kijkje verzocht, en stelde er haar vermaak in, zijne onwellevendheid te strasfen, door de aanhaling van eenige plaatsen. Voltaire gaat in arren moede naar richier, hoort het geval, misschien eenigzins verdraaid, en dicteert hem een beschuldigend briefje aan lessing, die niet in de stad was, toen hij het ontving. Het antwoord verdient opmerking, als ter proeve van lessing's Fransch dienende.
‘Vons me croyez donc capable, Monsieur, d'un tour des plus traitres; et je vous parais assez meprisable, pour me traiter comme un voleur, qui est hors d'atteinte? On ne lui parle raison que parceque la force n'est pas de mise.
Voila l'exemplaire dont il s'agit. Je n'ai jamais eu le dessein de le garder. Je vous l'aurais même renvoyé sans votre lettre, qui est la plus singuliere du monde. Vous m'y donnez des vues que je n'ai pas. Vous vous imaginez que je m'etois mis à traduire un livre, dont M. henning a annoncé il y a longtemps la traduction comme étant deja sous presse. Sachez, mon ami, qu'en fait des occupations litteraires je n'aime pas à me rencontrer avec qui que se soit. Au reste j'ai la folle envie de bien traduire, et pour bien traduire M. de voltai-
{==414==} {>>pagina-aanduiding<<}
re je sais qu'il se faudroit donner au diable. C'est ce que je ne veux pas faire. - C'est un bon mot que je viens de dire: trouvez le admirable, je vous prie; il n'est pas de moi.
Mais au fait. Vous vous attendez à des excuses: et les voila. J'ai pri sans votre permission avec moi, ce que vous ne m'aviez preté qu'en cachette. J'ai abusé de votre confiance, j'en conviens; mais est ce ma faute, si contre ma curiosité ma bonne foi n'a pas eté la plus forte? En partant de Berlin j'avais encore à lire quatre feuilles. Mettez vous à ma place, avant que de prononcer contre moi. M. de voltaire pourquoi ne serait il pas un limiers, ou un autre compilateur, les ouvrages des quels on peut finir partout, parce qu'ils nous ennuyent partout.
Vous ditez dans votre lettre, M. de voltaire ne manquera pas de reconnaitre ce service qu'il attend de votre probité. Par ma foi, voila autant pour le brodeur! Ce service est si mince, et je m'en glorifierai si peu, que M. de voltaire sera assez reconnaissant s'il veut bien avoir la bonté de l'oublier. Il vous a fait beaucoup de reproches que vous ne meritez pas. J'en suis au desespoir. Ditez lui donc que nous sommes amis, et que ce n'est qu'un excès d'amitié, qui vous a fait faire cette faute, si c'en est une de votre part. Ce sera bien assez pour obtenir le pardon d'un philosophe. Je suis,’ &c. (*)

{==415==} {>>pagina-aanduiding<<}

Voltaire, echter, kon niet vergeven; hij liet richier gaan, die in dienst van Prins hendrik van Pruissen trad, met den titel van Bibliothekaris, en naderhand van Raad. Evenwel behield richier zijnen ijver voor voltaire, en was hoogst misnoegd over de beoordeelingen van de Meropé, die in de Dramaturgie geplaatst, en door dit voorval, misschien, te sterker werden aangezet.
Van het voorval van het gestolen Exemplaar was aan het Hof van Berlijn gesproken, en door voltaire beschreven, als een aanslag om hem van de voordeelen eener geoorlofde vertalinge te berooven. Lessing's naam had er bij den Koning door geleden, en de hoop, om eenen post van Boekbewaarder, of een Hoogleeraarambt te verkrijgen, in de Pruissische heerschappijen verdonkerd. Kort na dit voorval vertrok lessing naar Wittenberg, (alwaar zijn jonger Broeder in de Theologie studeerde) waarschijnlijk met oogmerk om er zich te la-
{==416==} {>>pagina-aanduiding<<}
ten promoveeren, en zich alzoo bevoegd te maken (verdere voorbereiding had hij daartoe niet noodig) tot den post, om welken zijn Vader voor hem te Göttingen verzocht. Diensvolgens werd hij Artium Liberalium Magister, doch was er tegen om zulks in zijne brieven of in gezelschappen te vermelden, zoo als bij de Duitschers gebruikelijk is. Men had de onderteekening van eenige geloofsartikelen van hem gevorderd; en over deze bewilliging schaamde hij zich.
Te Wittenberg vertaalde hij, uit het Spaansch, een Geneeskundig Werk, over het beoordeelen der Hoofden, in den jare 1566 gedrukt, 't welk van eenige hedendaagsche denkbeelden over de Schedelleere den grond schijnt gelegd te hebben. Ook ondernam hij eene Latijnsche vertaling van klopstock's Messiade, van welke de vijf eerste boeken omtrent dezen tijd het licht zagen, met oogmerk om zijnen jonger Broeder aan te zetten tot het afwerken van eene taak, naar zijn beroep zoo wel berekend. Voorts arbeidde hij aan verbeteringen en bijvoegsels op jöcher's Woordenboek van Geleerde Mannen; met het werk eenigzins gevorderd zijnde, schreef hij aan jöcher, dat hij de verzamelde bouwstoffen voor eene zekere somme aan hem wilde overdoen, of anders dezelve, onder de gedaante van vijandelijke beoordeelingen, in 't licht geven. Meer deed de bedreiging af, dan verlangen naar hulp, en jöcher kocht het handschrift. Intusschen kan deze handelwijze van letterdwang niet worden vrijgesproken; het is aan eene zekere mate van armoede eigen, die gemeenlijk de kieschheid verliest.
In 1753 keerde lessing naar Berlijn terug, en trad in de plaats van mylius, om mede te werken aan een Staat- en Letterkundig Journaal, voor voss gedrukt. Ook gaf hij in 't licht een derde en vierde deel van zijne kleiner werken, inhoudende dichtstukken, letterkundige beoordeelende brieven, en nasporingen, Apologie genoemd, die de dooden verdedigden en de levenden aantastten, met eene vrijheid, nutter voor zijne vermaardheid dan voor zijne rust. Verscheidene zijner Blijspelen werden insgelijks, in zindelijke uitgaven, bijeenverzameld, en maakten een zoo gunstigen indruk, dat zijns Vaders vijandschap tegen het Tooneel merkelijk gelenigd werd: voortaan had hij het op het oude losbandige Tooneel alleen geladen.

{==417==} {>>pagina-aanduiding<<}

Eene vertaling van marigny's Historie der Arabieren werd door lessing vervaardigd; de vier Fransche deelen deed hij tot drie slinken. Voor het werk schreef hij eene oordeelkundige Voorrede, met verdichte naamvoorletters onderteekend, en maakte toebereidsels tot een vervolg, zijnde de Kronijk der Arabische Dynastien in Spanje; doch hiervan kwam niets.
In 't Hoogduitsch vertaalde hij drie brieven des Konings van Pruissen. Hij gaf de werken, althans de laatste beste werken van zijnen Vriend mylius in 't licht, die te Londen overleed, op het punt staande van scheep te gaan naar Amerika, werwaarts hij, op kosten van haller en anderen, zou vertrekken, onder voorgeven van er kundigheden, de Natuurlijke Historie betreffende, in te winnen, doch, inderdaad, zoo als lessing dacht, om het Ongeloof van een ijverigen Apostel te berooven: In 1754 liet hij de twee eerste stukken der Tooneelbibliotheek drukken.
Omtrent dezen tijd was hij vol van letterkundige ontwerpen; hij bood eene uitgave aan van bekker's betooverde Wereld, met bijvoegsels; wilde een Weekblad ondernemen, onder den titel van de Blinde Man; zijne Portefeuille laten drukken; korte Verhalen en Romances verzamelen of schrijven; maandelijksche Bijdragen bezorgen voor Mengelwerkschrijvers, van gemengden inhoud; en, te zamen met mendelsohn, het beste uit slechte Boeken uittrekken. Ten laatstgemelden oogmerke werden vele toebereidsels gemaakt, en de schriften van jordanus brunus, hieronymus cardanus, en thomas campanella, gelezen en geplonderd. Geene letterwerkzaamheid is nutter, dan die de omslagtige Schrijvers van vroegere eeuwen nutteloos maakt, door 't geen zij leerzaams behelzen bijeen te zamelen, hunnen inhoud te bekorten, en hunne merkwaardige plaatsen bijeen te voegen. Legimus aliqua ne legantur was zijne zinspreuk, uit ambrosius overgenomen.
Door dit alles verbeterden lessing's omstandigheden, en hij noodigde den Broeder, met wien hij te Wittenberg had zamengewoond, om zijn gast te zijn te Berlijn. De Vader voorkwam dit bezoek, opdat deze Zoon van den Godgeleerden stand niet zou worden afgetroond, doch eenen nog jonger Broeder liet hij derwaarts gaan, een knaapje, te jong voor eene hoofdstad en voor het vrije onderwijs der wijsbegeerte. Vermaak was, vol-
{==418==} {>>pagina-aanduiding<<}
gens lessing's Geloof, een pligt, om met geene andere bepalingen te worden genoten, dan welke de natuur, tijdelijke middelen en het publiek gevoelen eener voorzigtige lustvoldoening voorschrijven. Doch hebbelijke naarstigheid wordt zelden verkregen zonder opzettelijk bedwang, terwijl de middelen tot vermaakgenietende ledigheid voorhanden zijn.
Lessing's bedrevenheid in het schaakfpel had hem in kennis gebragt met mozes mendelsohn, die hem bekend maakte met nicolai, een geleerd drukker en boekverkooper, wiens Verhandeling over de Tempeliers en Sebaldus Nothanker nog heden hunne waarde bezitten. Dit verstandig driemanschap werd zeer gemeenzaam. Ongevoelig hadden hunne wederzijdsche gevoelens invloed op elkander; te zamen zijnde, praatten zij, en afwezig, schreven zij brieven; met elkander goten zij menig een brok van vernuft en smaak in een geregelden vorm. De beschouwing van pope als Overnatuurkundige was een van hunne vroegste zamengepaarde voortbrengsels. Mendelsohn was uit de school van leibnitz, en had, even als zijn meester, gebrek aan duidelijkheid; doch de verdraagzame toegevendheid zijner geaardheid was iets, 't welk der ziele van lessing nog moest worden ingeplant. Nicolai was met het Spinozismus niet onbekend; hij was een eerlijk koopman, goedaardig en rijkelijk van aard.
Ramler, de Lierdichter, verkeerde veel ten huize van nicolai, en werd er bekend met lessing, die de systematische kieschheid van zijnen smaak en de vlugheid zijner penne hoogschatte, en dikwijls zijne keurige verbeteringen verzocht en zich ten nutte maakte. Sulzer, Schrijver van een voortreffelijk Woordenboek, Beschouwing der Fraaije Kunsten, werd insgelijks met dit Gezelschap bekend, gelijk ook suszmilch, en nog andere beroemde mannen. Van hunne gesprekken wordt veel goeds verhaald.
In de verkeering der opregte vriendschap leerde lessing zichzelven kennen; met alle de vatbaarheid voor vernuft geboren, geloofde hij dat alles binnen het bereik zijner pogingen viel; met vuur zou hij een nieuw ontwerp ontwikkelen, en in zijne verbeelding al den voorraad van boeken en gedachten zamenhalen, die tot deszelfs volvoering vereischt wierden; maar verbeelding heeft de viervoudige vleugels van een vliegenden draak, en nijverheid slechts den langzamen tred van eene mier: zijne ontwerpen hadden tot nu opgehouden van te be-
{==419==} {>>pagina-aanduiding<<}
hagen, eer het werk ten halve was volvoerd. Volgens een vast ontwerp werd hij nu te rade, elke onderneming, die eene omslagtige en geduldig volhardende werkzaamheid vorderde, uit te monsteren. De bescheidener ontwerpen zijner bespiegelende vindinge werden van nieuws getoetst, binnen omzigtige grenzen beperkt, en van voren af aan bewerkt. De meest bewerkbare waren tooneelstukken. Hij had eene schikking ontworpen van de tooneelen voor een Treurspel uit het dagelijksche leven, welk hij Sara Sampson noemde. Daarmede begaf hij zich naar Potsdam, zonder boeken, en wandelde en werkte, tot dat hij het stuk had afgewerkt. Toen zette hij zich op den postwagen naar Frankfort aan den Oder, en had het geluk, dat het met de gehoopte toejuiching werd gespeeld. Te Leipzig, Berlijn en Weenen maakte het insgelijks opgang. Het werd in 't Italiaansch, Deensch en Fransch vertaald; doch, hoewel te St. Germain ten tooneele gebragt, konde het te Parijs zich niet staande houden. Diderot's smaak, of dankbaarheid, juichte luidruftig toe, en vertroostte den Vertaler van de Pere de famille (de Huisvader) over de onverschilligheid der overige Parijzenaren.
Lessing was een lief hebber zoo wel van verandering van plaats, als van beroep. In 1755 vertrok hij naar Leipzig, met Tooneelproeven in zijn' zak, begon de Erede Fortunata van goldoni om te werken, vernieuwde zijne kennis met den beminnelijken weisse, en werd door hem in kennis gebragt met eenen Heer winkler, een vermogend man, die eenen medgezel (hij was niet jong genoeg om eenen leermeester te behoeven) op zijne voorgenomene reize door Europa noodig had. Lessing verbond zich daartoe; hij zou geheel kosteloos gehouden worden, en, daarenboven, een jaargeld van 200 dollars genieten.
Eer lessing die groote reize ondernam, ging hij in het ouderlijk huis een bezoek afleggen; de volkomenste harmonie en hartelijkheid werd tusschen hem en elk lid der familie hersteld. Op den 10 Mei 1756 vertrok hij, met den Heer winkler, uit Leipzig; op den 29 Julij kwamen zij te Amsterdam; zonder vele uitstappen waren zij langzaam gereisd; hun plan was, vervolgens naar Engeland over te steken. Maar te Amsterdam kwam berigt, dat de Pruissische troepen binnen Leipzig waren

{==420==} {>>pagina-aanduiding<<}
getrokken, en dat de Bevelhebber, de Generaal von hausen, zonder eenige pligtpleging, zijn hoofdkwartier in het huis van den Heere winkler had genomen. Vele huisselijke bekommernissen waren het gevolg daarvan, en de Heer winkler verkoos terug te keeren. Vervolgens zocht hij, zeer onbetamelijk, zich van lessing te ontdoen, zonder eenige schaêvergoeding. Het laten gaan geschiedde plotseling; het voorwendsel was, dat lessing gemeenschap hield met kleist en andere Pruissische Officieren, en tegen de inwoners van Leipzig aanspande. Lessing eischte zijn geld, en beriep zich op het kontrakt; hij beweerde voor het geregt (want hij was genoodzaakt, de zaak in regten te betrekken) dat hij aan de toerustingen tot de reize veel gelds had moeten besteden; dat hij aan uitgevers en boekverkoopers kontrakten had moeten opzeggen, 't welk de bronnen van zijn bestaan stopte; dat hij de maanden, welke hij bij den Heer winkler was geweest, noodeloos onnut had doorgebragt, zonder de vergoeding, die hij uit de kennis aan vreemde Natiën had te gemoet gezien, en dat hij tegen dit om niet weggegeven tijdverlies niet bestand was. In 1765 werd het regtsgeding ten voordeele van lessing uitgesproken, wien de 800 dollars, voor zijne vierjarige bezoldiging, werden toegewezen. Meer vereerende zou het geweest zijn, vergoeding, door uitspraak der Wet, te versmaden, en den rijken man zijn' schuldenaar te laten blijven. Doch de Heer winkler moet zekerlijk blijde geweest zijn, een voorwendsel gevonden te hebben, om alle de 800 dollars in ééns tot lessing's beschikking te stellen, in omstandigheden, die al den trots der weldadigheid zouden ten toon gesteld, en aan een wezenlijken dienst de eenvoudige gedaante van eene
afbetaalde schuld gegeven hebben. Aan deze reize, hoe kort zij ook ware, was lessing het bezigtigen van verscheidene zoo openbare als bijzondere kunstverzamelingen verschuldigd, en had een aanvang gemaakt met het verzamelen van bouwstoffen tot eene geschiedenis der Graveerkunde.
In den jare 1754 vertaalde lessing, op mendelsohn's aanraden, hutcheson's Zedelijke Wijsbegeerte in 't Hoogduitsch, en, op het verzoek van zijn Boekverkooper, richardson's Uitgelezene Fabelen van aesopus. Hiervan kwamen vier uitgaven, en dezelve gaven aanleiding tot het schrijven van dat fraai boekdeeltje van oorspronkelijke fabelen, welke de Heer richardson in 't Engelsch

{==421==} {>>pagina-aanduiding<<}
vertaalde, en te York uitgaf. Een ander besteld werk, 't welk hij ondernam, doch door eenen vriend voltooid werd, was eene overzetting van law's Vermaningen.
In den jare 1751 ondernamen nicolai, mendelsohn en lessing gezamenlijk de Bibliotheek van Fraaije Letterkunde. Het was eene herziening, waarin het geschilvoerende geschrijf over Godgeleerdheid en Staatkunde opzettelijk werd uitgelaten. Uit de voordeelen van dit Werk moest jaarlijks een prijs aan het beste Tooneelstuk gegeven worden: nicolai hoopte, dat lessing hier mede door zijne medewerking het overschot zou trekken van 't geen het boven de kosten der vervaardiginge zou opbrengen. Veel briefwisseling, gelijk ook opzettelijke boekbeoordeeling, werd er ingelascht, en de medeärbeiders oefenden over en weder aan hunne artikelen eene strengheid van berispinge, die vreemdelingen zelden van hnn ondervonden. Zeer voorspoedig slaagde deze beoordeeling, en wordt nog voortgezet door een ander geslacht van Schrijvers. Eene grooter verdeeling van werkzaamheid is zekerlijk wenschelijk bij boekbeschouwingen: sommigen behooren Wetenschappen en Wijsbegeerte voor hunne rekening te nemen, en met het stoute oog der geleerdheid gewapend te zijn; anderen zich te bepalen bij werken van beschaafd vermaak en onderrigt, en voor den versijnden en kieschen smaak van vrouwelijke en beschaafde Lezers berekend te zijn; anderen wederom met het werkdadig leven zich te bemoeijen, en ter hunner take te nemen de Godgeleerdheid, Regtsgeleerdheid, Krijgskunde, Historiekunde en Staatkunde; onderwerpen, die op de Kerk en den Staat, en op het gedrag der werkzame wereld invloed hebben.
De eerste twee Tooneelprijzen werden behaald door kronegk, met zijnen Codrus, een Treurspel, en door brane, met zijnen Vrijdenker, een Blijspel; lessing's smaak bekroonde hen, zoo niet door regtvaardigheid, immers door belangeloosheid. Lessing had ter prijsbehalinge voorgesteld een Treurspel in drie Bedrijven, en in onrijm, over de historie van virginia; naderhand verbruikte hij die brokken van hetzelve, die met de Romeinsche Historie niet in verband stonden, en

{==422==} {>>pagina-aanduiding<<}
behoudenswaardig schenen, in zijn Treurspel Emilie Galotti.
De verkeering met kleist, en met de Pruissische Officieren, moet veel hebben toegebragt om hem te Leipzig te doen vertoeven: want toen kleist bevel ontving om zich naar het leger van Prins hendrik te begeven, in de Lente van 1759, keerde lessing terug naar Berlijn, alwaar hij zich van nieuws bij zijne oude gezellen voegde, met welke voss, de Herdersdichter, nu gemeenzaam was geworden. Mendelsohn had, in de Bibliotheek, eenige verzen des Konings van Pruissen beoordeeld, en die met dergelijke van lucretius vergeleken; dit was zoo veel als derzelver uitvoering te prijzen, en hunne strekking aan te toonen. Doch in de wending van het artikel was een zeker iets, 't welk geoordeeld werd, de zedelijkheid der Koninklijke belijdenisse van de hatelijke zijde te doen kennen. De gedienstigheid van ondergeschikte ijveraren dreigde de uitgave te stremmen; en er verliepen vier jaren, eer er werd bekend gemaakt, dat het in andere handen was gekomen; waarschijnlijk is het, echter, dat er slechts geringe verandering, behalve in het gevoelen, dat Koninklijke en Hooggeborene Schrijvers met inschikkelijkheid moeten behandeld worden, in het werkdadig beleid der onderneminge gemaakt werd. Philotas, een Treurspel in één Bedrijf, een van lessing's beste stukken, werd in 1759 afgewerkt en uitgegeven; het is zeer wel tot eene schoolvertooning ingerigt, door het weglaten van vrouwenrollen, en de verhevene zuiverheid der gevoelens. Men heeft ondersteld, dat het op kleist's aanraden werd geschreven, om door eenige Officieren van de Pruissische Bezetting te Leipzig ten tooneele gevoerd te worden, ten wier behoeve lessing insgelijks een Blijspel zonder vrouwenrollen
schreef, de Joden getiteld. Dit stuk slaagde niet.

(Het slot ter eerste gelegenheid.)





{==423==} {>>pagina-aanduiding<<}

Schilderkunstige beschrijving van het panorama, voorstellende de stad Boulogne aan zee, door den beroemden franschen kunstschilder Prevost.

(Medegedeeld door a. fokke, simonsz.)

Meermalen hebben wij reeds het genoegen gehad om den, naar 't schijnt, tot heden onnavolgbaren kunstgeest van den Heere prevost, in eene Pittoresque Beschrijving van deszelfs Panoramische Tafereelen, te bewonderen; meermalen dachten wij reeds: na dit Tafereel zal er, zonder telkens het reeds gezegde weder te herhalen, geene stoffe meer te vinden zijn, om een volgend Tafereel van dien Meester, van de zijde der Schilderkunst, anders te kunnen beschouwen, dan wij de vorige reeds beschouwd hebben. 's Mans alles vermogend penseel heeft ons reeds het bevallige en zinstreelende, in de Stad parijs, - het grootsche en antieke, in rome, - het natuurlijke en begoochelende, in londen, - het eigenaardige en bijzondere, in het besneeuwd amsterdam, - het vreemde en verhevene, in napels en den verwoestenden vesuvius, op eene, hem alleen eigene, schilderkunstige wijze doen kennen. Wij hebben reeds, bij alle die gelegenheden, de schoonheid aangewezen van zijne grootsche gedachte, van zijn schilderen van lucht en water, zijne verschieten, dagen, slagschaduwen, onderscheid van toon des lichts, naar vereisch der afstanden, zijne veld- en boomkleur, zijne keuze van stoffaadje, naar het saizoen, den stond van den dag, en de gewoonten der onderscheidene Natiën, wier Hoofdsteden hij ons heeft voorgesteld, alsmede den fikschen omtrek en
uitvoering van dit alles; zijne uitmuntende naauwkeurigheid in het schilderen van kleinigheden, en wat verder voor den geest eens Schilders zweeft, - door den Schilder alleen gekend en gevoeld wordt. Wat, zoude men met regt kunnen zeggen, wat kan er in een Gezigt of Landschap voorkomen, dat niet onder deze opgenoemde schoonheden vervat is? Immers, zoo ons voorkomt, niets! En echter bezit dit Panoramisch tafereel van boulogne alle deze opgenoemde vereischten en schoonheden, en nog iets daarbij, dat wij bij de vorige Panoramische Schilderijen niet hebben kun-
{==424==} {>>pagina-aanduiding<<}
nen opmerken, wijl de natuur der voorgestelde plaatsen geene gelegenheid daartoe gaf. Dat iets bestaat hierin, dat zich thans voor den Schilder, staande op een heuvel, of Vlieberg, van welken hij dit gezigt geteekend heeft, hoegenoemd geen voorgrond, geene kloeke partij opdeed, om in de schaduw te kunnen stellen, ten einde daardoor een tweeden en derden grond te bekomen; en dat hij echter dit groot gemis heeft hersteld, door van het éénigste voorwerp, dat daartoe nog eenigzins konde dienen, namelijk de op strand staande Signaalmasten des Admiraals, een uitmuntend, vernuftig gebruik te maken, met, op verschillende hoogten daarvan, wimpels en vlaggen te doen afgolven, waardoor die kloeke masten, door zijne hand op dat strand geplaatst, het geheele gemis van eenige andere kloeke partij volkomen vergoeden.
Wij kunnen dus in dit Tafereel geenen eigenlijken voorgrond, of op den eersten grond geplaatste kloeke massa, beschrijven; en niettemin vinden wij dien in deze masten, nadat de kunstrijke prevost er de vlaggen, op de door zijn kunstgenie noodig geoordeelde hoogten, heeft doen ophijschen.
De tweede grond, welke in dit Tafereel overal elders, waar men, staande voor de masten, dezelve achter zich heeft, voor voorgrond dienen moet, (gelijk zulks zich ook niet anders in de Natuur voordoet, wanneer men op een' heuvel eenen wijden horizon overziet) doet dien dienst zoo bij uitnemendheid schoon, dat het Landschap daardoor ten hoogste bevallig voorkomt, en alle de verdere verschieten, op den derden of achtergrond, derzelver diepte en afstanden verkrijgen; daar eene, door den grooten Schildergeest, tegenover het Zonlicht geplaatste afdrijvende Donderwolk dit heerlijk uitwerksel te wege brengt.
Immers, wanneer men slechts langs die zoo verstandig als oogbegoochelend gemaalde vlaggen naar de Tour d'ordre (*) ziet, en de Legertenten des Keizers met op-
{==425==} {>>pagina-aanduiding<<}
lettendheid beschouwt, welk eene natuur en naauwkeurigheid, welk eene juiste en verstandige waarneming der werking van het zonnelicht op deze tenten, en derzelver slagschaduwen als op het glas der lantarens, die voor dezelve staan! Van daar het oog ter regter zijde latende afweiden over den gedeeltelijk met heidegroen en gedeeltelijk met zand bedekten grond, ziet men, behalve eene menigte geestig uitgedachte, welgeplaatste en
siks geteekende stoffaadje, de stille Stad Boulogne op hare heuvelen liggen; gaat bij de benedenstad, op eene zeer zachte en onmerkbare wijze, in meerder drukte over, en de stoffaadje wordt hoe langer hoe levendiger, tot dat men met het oog de haven bereikt; hier woelt alles ondereen, en men wordt bijna duizelig op het zien van zoo vele onder elkander wemelende menschen, bij het onnoemelijk getal van schepen der naar Engeland bestemde Landingsvloot, derzelver tuigaadje en equipaadje. Verder de haven uit en in zee ziende, rust het gezigt, uit hoofde der helderheid van de door de zon verlichte baren, niet uit; maar alweder regts vervolgende, tot voorbij de vlaggemasten, gevoelt men, aan de rust, welke ons oog aldaar weder op de Tour d'ordre en 's Keizers tenten geniet, de zeer verstandige eenheid, die de Schilder bij zoo vele verscheidenheid in acht genomen heeft. Kortom, teekening, perspectief, licht, schaduw en kleur, werken bij uitnemendheid zamen, om ons te overtuigen, dat deze Kunstenaar niet bloot kopieert, maar door zijn voortreffelijk genie zijne Tafereelen veredelt, het oog verrukt, de verbeelding ontvlamt, en het doode doek ten leven wekt.





{==426==} {>>pagina-aanduiding<<}

Beschouwing van Zweden. (*)

Zweden, als Landschap beschouwd.

Mijne reis door Zweden heeft over het geheel mijne verwachting grootelijks overtroffen. Ik heb er genietingen in de natuur gesmaakt, waarop ik geene hoop had, en die ik, eenige streken aan de Noordzee uitzonderende, schier in alle deelen van dit Land heb gevonden.
Zweden is, schilderkundig beschouwd, een zeer schoon Land, ja een der schoonste van Europa, zoo ik in aanmerking neme den omvang van meer dan driehonderd Duitsche mijlen, die ik ben doorgetrokken. Groote natuurtooneelen ziet men niet in de deelen, die ik doorwandeld heb; maar wel eene onophoudelijke afwisseling van berg en dal, van woeste stroomen en stille kronkelende rivieren, van bebouwd land en naakte rotsen, van ontzaggelijke bosschen en eindelooze meren.
Deze laatste maken eenen hoofdtrek uit van het Zweedsch landschap; de oevers der meeste zijn berg- en boschachtig. Zij bezitten alle te zamen nog eene andere schoonheid, die ik in geene meren van eenig ander land gevonden heb. Gelijk de Zweedsche stranden overal gebroken worden door de zoogenaamde Scheren, dat is, door de inhammen of deelen der zee, die, onder menigerlei krommingen, dikwijls vele mijlen ver landwaarts in loopen, en zich onder vijftig verschillende gedaanten vertoonen; eveneens zijn ook de oevers der meren gebroken. Zelden kan het oog eene regte of cirkelvormige lijn een vierde mijls volgen; het land schiet met tallooze punten, nu scherper, dan stomper, in de meren, en vormt hierdoor in het klein even zoo vele voorgebergten. Hierdoor vertoont hetzelfde meer onophoudelijk een nieuw beeld, terwijl de vorm van deszelfs oevers verandert. 't Is mij dikwijls gebeurd, dat ik, mij onderwege een half kwartier uurs met iet anders

{==427==} {>>pagina-aanduiding<<}
bezig gehouden hebbende, een geheel ander meer dacht te aanschouwen, zoo te eenemaal waren deszelfs oevers veranderd.
Aan vele dezer meren liggen adelijke plaatsen, die ik schier geheel bevonden heb, gelijk ons de Heer coxe dezelve beschrijft. Een adelhof bestaat meestal uit zoo vele kleine gebouwen, dat hij het voorkomen heeft van een klein dorp. Deze gebouwen zijn van hout, netter aangestreken en beter onderhouden dan een gewoon dorp.

Lapland en Finland voor het Zweedsche Rijk van weinig belang.

Van Zweden sprekende, is men steeds geneigd, aan het groot en uitgebreid land te denken, 't geen zich van Ystad tot aan de Noordelijkste grenzen van Lapland, en van hier weder tot aan de Finsche Golf en Rusland uitstrekt. Dit is echter in zoo verre een verkeerd denkbeeld, als het grootste gedeelte dier verbazend groote landstreek, in hare statistieke betrekking, bijna als niets te achten is. Eene lijn trekkende van Geffle op Fahlun, en verder Noordwestwaarts uitstrekkende, zoodat men het beste gedeelte van Dalecarlië er mede insluite, bekomt men ten Zuiden van deze lijn het eigenlijk Rijk, waarop de kracht van Zweden berust. Al wat Noordwaarts van deze linie ligt, is, met uitzondering welligt van eenige bergwerken, hoogst onbeduidend voor de Regering. In alle, tusschen deze lijn en Tornea liggende Steden te zamen, vindt men geene tienduizend zielen; het land zelve is in den hoogsten graad onbewoond en veronachtzaamd. Naar mate men verder Noordwaarts komt, wordt het land bestendig woester en de menschen schaarscher, tot dat men eindelijk eenige Laplandsche streken genaakt, waar men niet boven twee of drie derzelven op eene vierkante mijl kan rekenen. De Laplanders betalen een' kleinen tol aan de Regering; en dit is ongeveer al, wat men van hun heeft. Zij laten zich niet civiliseren, dat is, zij willen zich niet buigen onder het gewoon juk der Burgerlijke Maatschappij, en zijn noch voor de Armée, noch voor iet anders bruikbaar. Het grootst gedeelte der eigenlijke echte Laplanders verlaat des zomers het land, en trekt met zijne Rendieren zeewaarts, dat is naar Noorwegen, waar het tegen het

{==428==} {>>pagina-aanduiding<<}
eind van den zomer, alvorens naar Zweden terug te gaan, mede een kleinen tol betaalt. 't Geen deze menschen voortbrengen, is bijna voor niets te rekenen; want ze zijn slechts met zichzelven bezig, ter aanschaffing der noodzakelijkste levensbehoeften, en brengen hunnen overigen tijd door in luiheid en werkeloosheid. Zij verkoopen, wel is waar, die weinige dingen, welke zij kunnen ontberen, als rendierhuiden en andere, eenige visch en zeehonden, en schaffen zich hiervoor aan, 't geen zij zelve niet weten te maken; maar, als een tak van 's Lands handel beschouwd, is dit van zeer weinig aanbelang.
Daalt men nu af van deze Noordelijke grenzen langs de Oostzijde van de Bothnische Golf, zoo vindt men Uleaburg, de eenige aanmerkelijke Koopstad in de Noorder Finmark. Zij heeft eenige duizend zielen, en heet voor de luchtstreek, waarin ze gelegen is, aanmerkelijk, maar moet voor het middelslag der Duitsche Landsteden onderdoen. - Verder Zuidwaarts vindt men wat meer bevolking en landbewerking, terwijl Abo van sommigen voor de derde Stad van het Zweedsch gebied wordt gehouden. De Regering trekt uit dit groot land eenige belastingen, maar wint hierbij weinig aan innerlijke kracht en vermogen, wijl dit gewest niet alleen in zichzelve arm, zwak en onbeduidend is, maar tevens te ver van de Hoofdstad als middelpunt verwijderd ligt. Men kan Finland aanzien als een Eiland, veertig Zweedsche mijlen van Stokholm af gelegen; dit is de afstand van den weg, dien de briefpost neemt; over Tornea gaat men alleen des winters, wanneer de zee onbereisbaar is. Om troepen of andere dingen uit Finland over Tornea naar het Zuider gedeelte van Zweden te zenden, zal wel niemand invallen, ten ware de uiterste nood hiertoe aanporre; zoo dat men wel zeggen kan, dat Finland vijf maanden in een jaar van Zweden zoo goed als gansch afgescheiden, en dat het gedurende den overigen tijd door eene veertig Zweedsche mijlen lange zee van hetzelve verwijderd is. Ik beschouw Finland en de Lapmarken als de uiterste deelen van een zwak en ziekelijk ligchaam, die wel te zamen hangen met de betere gedeelten dezes ligchaams, maar deszelfs kracht en bestaan slechts in geringe mate vermeerderen.


{==429==} {>>pagina-aanduiding<<}

Natuurlijke gesteldheid en bewerking des lands in de verschillende betere Zweedsche provincien.

Hoe zeer men dan Zuidwaarts van bovengemelde lijn de hoofdzakelijkste bewerking des lands, de meeste en aanzienlijkste Steden, en ten minste twee derde gedeelten der geheele bevolking te zoeken hebbe, moest ik mij echter zeer vergissen, zoo niet ook van dit land bijna de helft door meren, bosschen en naakte rotsen wordt ingenomen; de andere helft is vruchtbaar gemaakt, of geschikt om het nog te worden.
In de geheele treek van meer dan twintig Zweedsche mijlen tusschen Helsingborg en Gothenborg is niet ééne Stad, die vierduizend zielen telt, niet een enkel dorp, dat men in Saxen voor een van den tweeden rang zou aanmerken. De meeste bestaan uit weinige kleine hutten, en dikwijls ben ik eene mijl of nog verder voortgegaan, zonder zelfs zoo een aan te treffen. Het land is, zoo ver ik langs deze geheele streek regts en links afzien konde, schoon op sommige plaatsen zeer zandig, echter grootendeels geschikt ter bebouwing. Doch het wordt zeer armelijk beärbeid, en ik zag overal zeer groote streken lands, op welke het vee gras afweidde, 't geen er zonder hulp van menschenhanden op gegroeid was.
Schier alles, wat ik van de landstreek tusschen Helsingborg en Gothenborg zeide, past ook op de streek, die tusschen Gothenborg, Wennersborg en Lidköping ligt. Ja om Trolhätta, Wennersborg en Lidköping heen heb ik de armzaligste dorpen en ellendigste hutten van gansch Zweden gezien.
Tusschen Wennersborg en Uddewalla is het land ten deele vruchtdragend, maar toch ook op de meeste plaatsen zeer rotsachtig; van Uddewalla tot aan de Swinsund, dat is tot aan de grenzen van Noorwegen, vindt men weinig korenvelden, maar naakte rotsen, weigrond, hooge bergen en verbazende bosschen. Het bovengedeelte van Wermeland bestaat schier geheel uit meren, hooge woest liggende bergen, kale rotsen en bosschen. Menschen vindt men hier uitermate weinig; deze weinige nogtans schijnen in betere omstandigheden te zijn, dan de bewoners der Westelijke kust aan de Noordzee.
Naarmate men verder van Wermeland, en nader aan het Wennermeer komt, wordt het land allengs beter,

{==430==} {>>pagina-aanduiding<<}
meer bebouwd en bevolkt, tot dat het eindelijk uitloopt in eene streek, die onder de rijkste en beste van Zweden behoort. Ik kwam nu door de provincien Westmanland, Nerige en Södermanland, die voor de meest bebouwde, volkrijkste en rijkste van Zweden bekend zijn. Hier zag ik overal korenvelden, vrij goede dorpen, eene menigte afzonderlijke huizen, wier netheid en goed uitwendig vertoon innerlijke welvaart aanduidde, en een landvolk, welks kleeding eenen dragelijken toestand scheen aan te kondigen. Hiertoe behooren dan ook de meerendeels vrij goede en ten deele aanmerkelijke Steden, Carlstad, Christineham, Oerebro, Arboga, Eskilstuna en Mariefred, die ik gezien, en Philipstad, Westeräs en andere, die ik niet gezien heb.
Met deze goede en bebouwde provincien hangt Upland, van de eene zijde, onmiddellijk te zamen; doch hierbij is op te merken, dat de Oostelijke kant van Upland, zoo wel als Södermanland, ten uiterste woest, rots- en boschachtig, kortom even zoo gesteld is, als de omstreken van Stokholm, 't geen midden in hetzelve ligt. Uplands gedeelte, daarentegen, 't welk Upsala het naast omringt, is zoo goed bebouwd, als een der beste deelen van Zweden.
Verder op wordt het land woester; ondertusschen heb ik in Gestrikland en de lagere deelen van Dalecarlië nog eene menigte korenvelden gezien. Zelfs de ruwere en bergachtige streken van Dalecarlië zijn meer bewoond en bebouwd, dan de meeste andere van dezelfde natuur in sommige Zuidelijker landen:
De landstreek van Zweden, tusschen Stokholm, Carlcrona en Ystad, beäntwoordde op verre na niet aan mijne verwachting; ik dacht in de Zuidelijke provincien van Oost- en Zuid-Gothland geenszins zoo veel bosch, rotsen en woest land, en zoo weinig bevolking te zullen vinden, als met het grootste gedeelte dezer landen het geval is. In de landhoofdmanschappen, echter, van Christianstad en Malmohüs groeit veel graan. Inzonderheid nam ik veel boekweit waar.

Natuurlijke en kunstmatige voortbrengselen des gronds. - Paarden, Rund- en ander vee.

Vau woudboomen en wilde vruchten heb ik in Zweden bijna alles gevonden, wat in Duitschland wast. Nergens

{==431==} {>>pagina-aanduiding<<}
neb ik schoonere en grootere kwalsterbeziëboomen gezien, dan hier, en wel vrij eenparig in alle gedeelten van het land. De olm is niet zoo groot en schoon als in Engeland en ten deele in Duitschland; maar eiken, beuken, esschen en elzen heb ik zoo goed gevonden als in eenig ander land. De sorbenboom groeit op eenige plaatsen zeer schoon, en draagt eene verbazende menigte beziën, die thans (*) hare rijpheid naderen, dus ten minste zoo vroeg als in Boheme, waar men dezen boom veelvuldig aantreft. Dat mij schier geene larixboomen zijn voorgekomen, heeft mij verwonderd. Alle soorten van populieren zijn ook uiterst zeldzaam. Jeneverbeziën vindt men in verbazende menigte, en wel in alle deelen des lands, door mij bezigtigd. Een groot gedeelte derzelven is thans juist rijp, en op sommige plaatsen was men reeds met de inzameling bezig. Even gemeen zijn, het geheele land door, de roode kraakbeziën, die ik schier overal in onbeschrijfbare menigte heb aangetroffen. Deze vrucht schijnt mij toe met eene lange opeenvolging rijp te worden, zoo dat ik vrees eene verkeerde gevolgtrekking te hebben gemaakt, toen ik in Dalecarlië onrijpe vruchten van deze soort aantrof, terwijl ik dezelve, verscheidene weken te voren, te Christiania bijna rijp gevonden had. Sedert heb ik bijna veertien dagen later, en in veel Zuidelijker provincien, dan Dalecarlië, nog steeds onrijpe beziën aangetroffen. Het schijnt er dus even eens mede gelegen, als met de Jeneverbeziën, die thans gedeeltelijk rijp zijn, terwijl men andere op denzelfden stam nog groen ziet. De
lindenboom schijnt in Zweden niet allerbest te slagen, ten minste is hij er zeer zeldzaam. De ahorn of esdoorn integendeel groeit in groote volkomenheid. In de middelgedeelten van Schonen heeft men zints geruimen tijd, met een gelukkigen uitslag, vele moerbeziëboomen geplant. Men heeft ook eenige zijdeteelt. Tabak groeit schier overal, en ik weet bijkans geen land, waar ik dit gewas zoo veelvuldig aangetroffen heb. Die, welken men in de ommestreek van Ekesiö teelt, wordt zeer gewaardeerd en uitgevoerd.

{==432==} {>>pagina-aanduiding<<}

In het algemeen schijnt in Zweden alles wel te willen groeijen, wat het Noorden van Duitschland voortbrengt, schoon sommige vruchten niet altijd tot rijpheid geraken. De nu ten einde loopende zomer (die van 1798) was van een' buitengewonen aard, en sommige vruchten waren omtrent zoo rijp, als ze doorgaans in eenige deelen van het Noordelijk Duitschland zijn. Dat ik in vele streken van Zweden bijna volstrekt geene vruchtboomen zag, als b.v. aan de Noordzee, is niet zoo zeer aan de barre luchtstreek, als wel aan de traagen nalatigheid der inwoners te wijten. - Vlas, hennep en nachtschade heb ik van tijd tot tijd gezien; echter schijnen mij deze voortbrengselen voor de behoeften des lands naauwelijks voldoende,
Wanneer ik bedenk, dat Zweden sedert het jaar 1718 geenen oorlog van belang gevoerd heeft, dan bevreemdt het mij, dat het gedeelte voor 't minst, 't geen ik zelf gezien heb, niet meer bebouwd, bevolkt, en in allen opzigte meer voorwaarts gekomen is, dan ik hetzelve bevonden heb. Hoe vele andere oorzaken hiervan ook zijn mogen, gewisselijk is zulks eenigermate te wijten aan het Noordelijk klimaat, waar noch bezintuigde schepselen noch planten tot die kracht geraken, welke zij in mildere gewesten verkrijgen. Zoo zijn b.v. de huwelijken geenszins zeer vruchtbaar voor een zoo eenvoudig en onschuldig volk, als de Zweedsche landlieden zijn. Het overmatig gebruik van brandewijn mag hun nadeelig zijn; doch het is reeds lang vóór mij opgemerkt geworden, dat de zenuwen in het Noorden verstijven, en min geschikt zijn ter voortteling.
Zoo is ook het vee veel kleiner, dan in de Zuidelijker deelen van Europa. Paarden en koeijen zijn in de meeste provincien kleiner, dan ik ze ergens gezien heb. Intusschen ben ik vast overtuigd, dat men de soorten verbeteren kon, zoo men hiertoe meer en aanhoudender moeite wilde aanwenden. Dat Zweden en Noorwegen in staat zijn, groote paarden voort te brengen, bewijzen alle, welke ik in de Koninklijke stallen zag, alsmede de koetspaarden der vermogenden, die bijna alle groot zijn. In de stallen der Gebroeders anker, te Christiania, heb ik groote, schoone, en in alle opzigten uitmuntende dieren gezien; en deze waren schier alle in Noorwegen voortgeteeld. Ja zelfs zijn in sommige Zweedsche provincien, b.v. in Schonen en Blekingen, paarden,

{==433==} {>>pagina-aanduiding<<}
koeijen en ossen veel grooter, dan in de meeste andere. Ik meen over het geheel opgemerkt te hebben, dat de paarden in alle de bergachtige streken beter, grooter en schooner waren, dan in de meer effene landen, waar zes paarden vaak werks genoeg hadden, onzen wagen tegen eene kleine hoogte op te trekken. - Wanneer men de vele onbebouwde grasvelden in Zweden ziet, en de inrigting van het postwezen in deze landen kent, hetwelk een buitengewoon bezwaar voor den landman is, wijl hij er zijne paarden voor leveren moet, dan verwondert men zich, waarom hij, alleen uit dezen hoofde, niet meer paarden houdt; en men is in den beginne geneigd te denken, dat die druk des postwezens niet zoo bijzonder zwaar voor hem zijn kan. Want, zeide ik, dan behoeft hij immers slechts een of twee paarden meer aan te fokken, die hem weinig of niets kosten, en die hij op op eene weide jaagt, aan welke de mensch nimmer moeite besteedt. Maar hierbij bedacht ik niet, dat, daar het vee in deze luchtstreek geenszins den winter door op het veld leven kan, hetzelve van den voorraad moet gevoed worden, dien de boer in den zomer inoogst. Dan deze voorraad ontbreekt hem, wijl zijne koornvelden niet zoo veel opleveren, als in gelukkiger gewesten. De veldbouw vereischt hier meer arbeid en oppassing, zoodat het hem aan tijd en geld ontbreekt, om zijne weiden te verbeteren, en eenen toereikenden voorraad van hooi enz. op te leggen. Wilde iemand dus meer paarden houden, dan hij noodig heeft, zoo zou hij die des winters moeten slagten of weggeven, wijl paarden om dezen tijd geene waarde hebben.
't Geen ik hier zegge, past ook gedeeltelijk op het rundvee. Zweden heeft voor zijnen omvang op verre na geen vee genoeg. Maar de oorzaak is almede, dat de landman er des winters geen voeder voor heeft. Zoo lang het hem dus aan geld hapert tot eene kunstmatige bemesting, en ter aanwending van andere middelen, om de opbrengst zijner velden te vermeerderen, is hem een grooter aantal van rundvee even schadelijk, als ik dit met betrekking tot de paarden heb aangewezen.
De paarden der Zweedsche landlieden krijgen in den zomer zelden iet anders, dan eene magere weide, of een weinig afgesneden gras; des winters hooi en stroo, ook somtijds alleen het laatste. Men hebbe zich dus te verwonde-
{==434==} {>>pagina-aanduiding<<}
ren, dat deze dieren zoo werkzaam en zoo tierig zijn. Het meest bevreemdde mij in het eerst hun fnelle loop (doorgaans anderhalve Duitsche mijlen in een uur) wijl de boerenpaarden in andere landen hiertoe niet aangezet worden. Maar deze verwondering week weldra, wanneer ik merkte, dat de boer zelf nooit langzaam rijdt. Het gaat alles in vollen ren, en ik heb ons menige boerenkar zien voorbij jagen. Deze karren of wagens zijn ongemeen ligt en klein, doorgaans ook weinig beladen. De groote wagen en de langzame logge rid van den Duitschen boer zijn hier geheel onbekend.
In 't algemeen genomen, gebruikt men in Zweden geene andere trekdieren dan paarden. Op mijne reis van Helsingborg naar Stokholm kan ik mij niet herinneren iet anders gezien te hebben. Eerst in Gestrikland en Dalecarlië ontdekte ik eenige trek-ossen. Zuidwaarts van Stokholm zag ik weder niet dan paarden, tot dat ik in de provincien Kroneborg en Blekingen kwam, waar ik een groot aantal trek-ossen ontmoette, zijnde tevens de grootste en schoonste, die mij in Zweden voorgekomen zijn. Over het geheel is het rundvee in deze twee gewesten grooter en fraaijer, dan ik zulks elders heb waargenomen.
Ezels heb ik in Zweden even min ontmoet, als muilezels. 't Kan echter wel zijn, dat ze er gevonden worden. De varkens schenen mij over het geheel goed; maar het schapenras heeft groote verbeteringen noodig. Men heeft wel hier en daar en op onderscheidene tijden vreemde rammen ingevoerd; maar dit was altoos maar voor zekeren tijd, werd in het vervolg veronachtzaamd, en had geenen invloed op het geheel. De boer kan op zich zelf daartoe niets doen, wijl 't hem aan geld ontbreekt.

(Het slot hierna.)





Tafereel van Parijs, onder Lodewijk den XIV, door eenen Siciliaan, in den jare 1692.

Ongeveer tien jaren lang (zoo schrijft onze Siciliaan) heb ik mij te Parijs onthouden, en nog ken ik deze groote stad niet volkomen. De vreemdelingen worden er zeer wel

{==435==} {>>pagina-aanduiding<<}
ontvangen, mits zij om niets verzoeken; niets anders hebben zij er te doen, dan zich lustig te vermaken. Nu eens speel ik den wijze, en dan den zot; dit is geen klein geheim om van iedereen bemind te worden. Ik maak verzen en complimenten; de grooten geven er mij goede woorden voor, en de geleerden vereeren mij met hunne genegenheid.
De grooten onderscheiden zich door niets te doen gelijk andere menschen, en zich te doen verzellen door een groot getal tweevoetige dieren, wanneer zij in hunne koetsen rijden.
De Koning alleen wordt gehoorzaamd; geen groot heer is hier, die eenen minderen durft dreigen, wanneer deze zijnen pligt heeft gedaan. Voor het overige kunt gij op zijn Turksch of op zijn Grieksch leven, zoo als het u belieft.
Even talrijk zijn hier de geletterde lieden, als de botmuilen en de ongeletterden te Konstantinopel. Hier zijn vele Akademien, alwaar zij gaan redevoeren of zich vervelen. Zij, die over ernstige en belangrijke zaken schrijven, blijven arm en onbekend. De boekverkoopers worden rijk ten koste der Auteuren, door het verkoopen van boeken, welke zij niet verstaan, en welke zij nimmer lezen.
De Parijsche Vrouwen brengen geene anderen dan dapperen ter wereld, en gebieden meer dan de mannen; zij zijn het fraaiste sieraad van deze stad, hoewel zij over het geheel niet schoon zijn; maar in bevalligheden en in levendigheid overtreffen zij alle vrouwen van de wereld. Doorgaans zijn zij vlug, geestig, welsprekend. Men vindt er geleerde vrouwen; deze zijn niet de beminnelijkste, noch die meest gezocht worden. Er zijn er, die alles, wat zij bezitten, aan haar ligchaam dragen; er zijn er, die alle dagen van kleederen, en elk oogenblik van gelaat veranderen. Even gemakkelijk verwekken, ontvangen en vergeten zij indruksels van liefde.
De huwelijken, die voormaals voor het leven waren, zijn tegenwoordig slechts voor eenen tijd. De vrijwillige echtscheiding is ongevoelig in alle groote huizen ingeslopen. De man leeft gerust op het land, terwijl zijne vrouw zich te Parijs vermaakt.
De kleermakers hebben meer werk om nieuwe modes uit te vinden, dan om een kleed te naaijen; en wanneer een rok langer dan het leven eener bloeme duurt, is hij oud.
Nergens zijn de Parijzenaars gierig op. Hunne tafels zijn lekker en overvloedig; nimmer eten zij alleen, gelijk de Duitschers en Italianen. Er is geen vernuftiger en werkzamer en tevens minder rijk volk: want het besteedt alles aan zijne maag of aan zijne trotsheid; en evenwel is het altijd weltevrede en vrolijk.
De tongval der Franschen is aangenaam, wanneer dezelve

{==436==} {>>pagina-aanduiding<<}
wel gesproken wordt; maar de Parijzenaars eten de helft hunner woorden op; zij schrijven niet zoo als zij spreken: men zonde zeggen, dat zij er vermaak in stellen te spreken om niet verstaan te worden.
Men kent een Franschman aan vier dingen: wanneer de klok slaat, wanneer hij iemand iets vraagt, wanneer hij iets belooft, en wanneer hij van zijn goed geluk spreekt.
Men vindt te Parijs alles, wat men kan verlangen. Maar hoe groot ook de overvloed zij, van alwat of tot het leven, of tot vermaak noodig is, die niets heeft, zal niets hebben. Misschien is er geen verschrikkelijker hel, dan te parijs arm te zijn.
Hetgene men te Parijs het meest ontmoet, zijn woorden, die niet gehouden worden, weldaden, die genoten en vergeten worden, tafelschuimers en complimentmakers. Hetgene men er minst aantreft, zijn matige grijsaards, artsen, die niets te doen hebben, onbaatzuchtige advokaten, bescheidene jonge lieden, en zedige vrouwen. Hetgene men er nooit ziet, zijn getrouwe echtgenooten, eerlijke kooplieden, verpligtende sinanciers en opregte vrienden.

Parijs 20 Augustus 1692.

Huisselijk geluk op het land.

Een Tafereel uit de Groote Wereld.

Mag men eene Dame aan hare belofte herinneren? vroeg de jeugdige Baron van hallen, en stond minzaam voor zijne jonge Vrouw. - Heb ik niet alles gehouden, wat ik beloofde? zeide zij, en zag glimlagchende naar hem op. - Nu ja, mijn lieve kind, wij zijn vier weken gehuwd, en het zou er slecht uitzien, zoo ons geheugen nu reeds ongetrouw wierd aan ons woord! Maar de Lente is gekomen, wij hebben alle bezoeken ontvangen en wedergegeven, willen wij nu ook ons Landgoed niet bezoeken, waar ons Natuur met bloeijende armen wacht? - Lieve vriend, hernam de Barones, wij hebben nog eene groote schuld af te doen: gij hebt nog niets voor uwe Familie gedaan. - Ik laat drie Neven te mijnen koste opvoeden, is dat niets? riep de Baron. - Maar men kan toch de gansche Familie niet in eene School opsluiten! zeide zij eenigzins gemelijk: herinner u dan ook het overig deel der Familie, dat reeds opgevoed is. Thans is de beurt aan mij, u aan uwe belofte te herinneren. - Aan het Feest, dat ik vóór veertien dagen beloofde? hernam de Baron en fronste het voorhoofd: nu ja, gij zult dansen, alsof ge van de Tarentula gesteken waart;

{==437==} {>>pagina-aanduiding<<}
en zoo Overvloed Vreugde medebrengt, zal ook deze niet ontbreken. Maar dan...., voer hij met geöpende armen voort. - Dan brengt ons mijne belofte op het Land! zeide zij lagchende, en wierp zich in dezelve; zijne lippen drukten de hare, en zij lag gloeijende, als de Lente, aan zijne borst. Gij hebt alle mijne wenschen vervuld! riep de Baron, en zag dankbaar ten Hemel; want Gij schonkt mij Huisselijk Geluk.
De Dans vloog door de rijen; Haat en Liefde reikten elkander in deszelfs omarming de hand; veelkleurige lampions schitterden van uit het donker der tuinbosschaadje; honderd vuurkolommen verhieven zich, en het geluk der Liefde vonkeide en verdween met groote letteren in de lucht. Het morgenrood ontwikkeide de ineengestrengelde armen, en de Baron, vermoeid van het huisselijk geluk van dezen dag, wierp zich in de armen van den Slaap.
't Was drie uur na den middag, toen hij geeuwende in de kamer zijner Echtgenoote trad. Zij wreef zich den slaap uit de oogen, en wenkte hem vriendelijk toe. - Lieve kind, zeide hij zacht, haar bij de hand vattende, mijne schuld is voldaan.... - En ik zal mijner belofte gestand doen, hernam zij glimlagchende. - Alles is gereed! riep hij; nog dezen avond kunnen wij er zijn. - Dat gaat wel schielijk, zeide zij een weinig gemelijk; maar gij hebt gelijk, geneesmiddelen moeten spoedig ingenomen worden, en ik beschouw het Land als een stil staapvertrek, waar men uitrust van de wintervermaken. Geeuwende rees zij ten bedde uit, het eten werd opgedischt, de wagen gepakt, waar zij zich slaperig inwierp, en binnen drie uren bereikten zij de plaats hunner bestemming. Op de heuvelen ruischten veelverwige heesterbosschen, bijen vlogen door de bloesems, en de vlinder hing met gloeijende wieken aan de schors der boomen. Louize! zeide de Baron, uit ieder knopje stuipt leven, en uit elke grasplant dringt de bloemenspraak der Lente, die ons geluk verkondigt! Haar oog vloog met de bij den oord in 't rond; haar boezem verhief zich sneller. Hoe schoon is de Natuur! fluisterde zij, en zonk in zijne armen op het bloemtapijt. De avondster spreidde haar zilverlicht door de takken, toen zij zich zijnen arm onttrok. Langzaam keerden zij huiswaarts; haar oog hing kwijnend aan het zijne, en op hare wangen gloeide de welsprekende blos des geluks.
Ik moet de Natuur zien! riep zij 's anderen morgens, en trok haastig de glasgordijnen op. Onstuimig sloeg de regen tegen het venster, graauwe wolken daalden van de bergen, en de storm verdeelde het wolkgevaarte in honderd donkere gestalten. Verschrikt zag zij in den tuin, alwaar verstrooide rozenbladeren, gelijk de sporen van eene ontvloden Lente, lagen. Vreesachtig opende zij het venster; wind en regen drongen gierend door de opening, en angstig trachtte zij het venster

{==438==} {>>pagina-aanduiding<<}
weer te sluiten, om het beeld der verwoesting, als 't ware, achter de glazen te verbergen. - Welk een afschuwelijk weder! riep de Baron, terwijl hij in de kamer trad. - Zie daar nu uwe Natuur! zeide zij, verdrietig naar het venster wijzende. er is niets akeliger, dan eene Natuur, die 't zoo laat regezen! - Maar, lieve kind, ook in de Stad heeft men slecht weder. - Wel, riep zij, zijt gij ooit in schouwburg of gezelschap nat geworden? Maar hier staat het gansche schouwtooneel onzer vreugde onder water, en in dien Zondvloed vergingen tevens onze hoop en onze wenschen! - Geenszins, zeide de Baron; ons blijven nog zoo menige verborgene geneugten over, die ons zullen vervrolijken, en steeg met vier lijvige banden eene boekenladder af: de Wijsbegeerte verschuilt zich in de eenzaamheid, en geen storm kan het Leerstelsel van buffon vernietigen. - De Barones sloeg onverschillig een boekdeel open, en de bloedzuiger en koningsslange schenen haar aan te staren. Lieve vriend, dat zijn afschuwelijke dieren! Die mogen wel alle op het Land huizen, daar men ze in de Stad nooit te zien krijgt. - Maar, hernam hij lagchende, daarvoor worden ook die Insekten, die zich, als bloedzuigers, aan onzen tijd en ons vermogen hechten, in de Stad uitgebroed! - Een zonnestraal drong door de wolken, en zij vloog van haren Man en de Koningsslang naar het venster. De blaauwe hemel blonk door de verspreide wolken, die langzaam achter het gebergte verdwenen. De leeuwrik verhief zich zingend in de lucht, bijen zweesden, als donkere stippen, over de spiegelende
oppervlakte der glimmende bladeren, en de lentezangers ontwaakten in het geboomte. Haar oog verhelderde gelijk de hemel boven haar, en minzaam trok zij den Baron aan hare zijde. Lieve vriend, zeide zij, thans ontbreekt niets anders aan ons huisselijk geluk, dan een paar wieken, als de lecuwrik. Anders zie ik niet, hoe wij een voet buiten deur kunnen zetten. - Binnen een paar uren is de tuin droog, hernam de Baron, en de tooverkracht der ontbering zal denzelven verfraaijen. Maar het naburig woud wekt bij mij eene oude drift. - Voedt gij nog eene drift? vroeg zij, en zag hem teeder aan. - Jagt en beweging verschaffen moed en kracht, voer hij voort; de Jager legt de schatting des wouds aan de voeten der Liefde, die haar teederlijk ontvangt. Louize! niets overtreft het bekoorlijke eener Jagt-idylle, waarin het Verlangen den Geliefden verwacht, die den schrik in het bosch verspreidt en met een hart vol liefde te huis aan haren boezem rust. De Baron was met geestdrift opgesprongen, en het geweer lag op zijne schouder. - Maar, hernam zij, zoo ik wél gehoord heb, dan blijft het Verlangen al dien tijd alleen te huis, en dat is juist niet het bevalligste gedeelte der Idylle. - Lieve vrouw, gij hebt immers uwe boeken en uw klavier; de gansche toonreeks des gevoels ontwaakt onder uwe handen. - Maar niemand antwoordt, riep zij gemelijk; zelfs

{==439==} {>>pagina-aanduiding<<}
geen Echo is er in geheel het huis te vinden. - Laten wij het bekoorlijke des wederziens smaken, zeide de Baron; daarin is een betooverend geluk geiegen. - Nu dan, ook dit willen wij beproeven, zuchtte zij; maar de bekoring des wederziens stelt die der scheidinge vooruit: neem u in acht, dat wij niet de eene met de andere verwisselen! - Zoo verre zal 't niet komen! riep de Baron, en kuste den eersten rimpel weg van het voorhoofd zijner Vrouwe. Hij ging boschwaarts, en zij plaatste zich nadenkend voor het klavier. Hare vingers liepen langzaam over de toetsen, en de snaren schenen allengs het Verlangen uit te drukken. Ongeduldig zag zij om; niemand luisterde naar dien zoeten klaagtoon, en hare handen zonken ongevoelig van het klavier op haren schoot. Zij trad voor den spiegel; hare gestalte trad haar met een gesronst voorhoofd tegen, en de eenzaamheid heerschte ook in den spiegel allerwegen. Mismoedig ging zij aan het venster; een zwerm van kevers herleefde in de natte bladeren, en snorde vrolijk haar voorbij. Hare oogen werden helder. Ik wil mij gezelschap halen! riep zij eensklaps, en sprong, ondanks den overstroomden grond, in den tuin. Met de nedervallende droppels stortte een gansche wolk van kevers en rupsen uit den geschudden boom. Alwat leven had, wikkelde zij in een papier, en even snel was zij weder op hare kamer. De kerker opende zich, en de kevers vlogen gonzend langs den wand, terwijl de rupsen tegen alle de stoelen opkropen. Men moet het gezelschap nemen zoo als men het vindt, zeide zij lagchende; de levenswijsheid is gelegen in het verbeteren van zijnen toestand, al zou men ook de eenzaamheid met kevers verdrijven! Zij liet zich aankleeden, en offerde der begeerte om te behagen twee uren voor haren spiegel. Zij keerde naar haar klavier terug; het gonzend leven uit den tuin vormde,
als 't ware, eene donkere wolk rondom haar; een nieuw leven ruischte door de snaren, en de schemering rustte alreede op het veld, toen haar Man vermoeid ter kamer intrad. Zij sprong op. Hij reikte haar de hand, en wierp zich afgemat op een' stoel. - Gij hebt lang op u doen wachten, zeide zij zacht, en omvatte hem met haren arm. - Zonder verre gekomen te zijn, riep de Baton; de wegen zijn zoo glad, dat men telkens een paar schreden achteruit gaat, als men er één voorwaarts heeft gedaan, en strekte zich slaperig op de sofa. Het eten werd opgedaan; zwijgend zat zij tegen hem over; hij zag geeuwend voor zich heen. - Gij moet toch erkennen, ving zij na eene pauze aan, niets is bekoorlijker, dan eene Jagt-idylle! De Jager valt te huis het Verlangen in de armen, dat hem met ongeduld verbeidde! - Dat zal op eene volgende keer ook vast zoo zijn, zeide de Baron, en reikte haar de hand; ik heb als door een moeras gewaad; en wie heeft nog ooit het tooneel

{==440==} {>>pagina-aanduiding<<}
eener Idylle in een moeras verplaatst? - Het eten maakte weder eene pauze, en er werd licht gebragt. Alle de kevers ontwaakten, en vlogen der zonne tegen, die op de tafel was opgegaan. Wat hebt gij daar voor verd..... gasten? riep de Baron, en rukte een paar kevers van zijne wang, die zich daar aangeklemd hadden. - Dat is gezelschap, welk mijne eenzaamheid gedeeld heeft, hernam zij lagchende. - Maar, riep de Baron, en sprong door de wolk naar het venster, gij hebt hier alle Insekten uit het gansche land bijeengehaald! Hij opende het venster, en de wolk stortte zich ruischend in de lucht. - Dat zijn kinders der Natuur, zeide de Barones; ik heb de origineelen willen verzamelen van de prenten, die mijne eenzaamheid zullen vervrolijken! - Ach, dat is het lastigste gezelschap, dat ik ken! riep de Baron, en wierp den ontvlogenen een rupsennest van zijnen halsdoek na. - Ziet gij, lieve vriend, wat uwe vrouw niet vermag, dat kan een kever doen; hij heeft u wakker gemaakt. - Ja, kindlief, ik wil ook van mijn leven niet weer alleen het bosch doorkruisen; ik heb reeds plan gemaakt, om een paar Nimrods uit de Stad te verzoeken mij te vergezellen. - En meent gij, dat het heel aangenaam is, alleen t'huis te zitten? vroeg de Barones. - Maar, louize, de voorwerpen, die u vriendelijk omringen, verzinken niet, gelijk de grond onder mijne voeten in het woud. Uw klavier heeft eene spraak, die elke vraag des gevoels beantwoordt. Uw... - Vertelt het klavier ook iet nieuws? viel
zij hem in de rede: in al de vijf octaven is geen toon, die eene mode of een tooneelspel beschrijft. De knecht kan nog heden in de Stad zijn; ik wil kleine muhme hier vragen; anders haal ik, op mijne eer, al het ongedierte van de wereld hier in deze kamer.... - Nu dan, zij kome! zeide de Baron lagchende, en beiden zetteden zich tot schrijven. Zie daar, voer hij voort, haar zijnen brief overreikende, nu kunt gij zien, of ik bij mijne uitnoodiging ook uw genoegen niet hebbe in 't oog gehouden. - Voortreffelijk! riep de Barones, de een speelt de fluit, en beiden dansen. Hier is mijn brief; als nu ook de kleine muhme komt, dan hebben wij een klein Bal.... - En ook eene kleine Whistpartij, hernam de Baron opgeruimd. - Op het spel volgt een klein Concert, voer de Barones voort, vervolgens eene kleine wandeling, dan een klein bezoek in de ommestreken - zoo wordt onze eenzaamheid met den tijd allerliefst. - De knecht werd afgevaardigd. Teeder lag zij in de armen des Barons, die slaperig zijnen mond op haar voorhoofd drukte. Goeden nacht, Jager! zeide zij lagchende: beken 't slechts, een land zonder kevers is het graf des huisselijken geluks. Zonder hen hadt gij heden niet den grond tot eene gelukkige toekomst gelegd. Als ik weder de Godin der Liefde male, dan laat ik

{==441==} {>>pagina-aanduiding<<}
de Duiven weg, en span een Kever en een Rups voor haren Wagen. - De Baron lachte, en waggelde den Slaap in de armen, die hen met droomen van eene vrolijke toekomst ontving.

(Het slot hierna.)

Zonderlinge anecdote van een Afrikaanschen vorst.

(Verhaald door een Engelschen Zeekapitein.)

In de maand April des jaars 1788 deed ik eene reis naar Podor, met oogmerk om de kust te verkondschappen, den loop der riviere te bepalen, en aan eenige schikkingen rakende den Gomhandel de laatste hand te leggen. Eenige mijlen landwaarts op het eiland Toddi zag ik aan den linker oever eene talrijke bende ruiterij, en verstond, dat de Koning brack bevel had gegeven om hem eenige schuiten te bezorgen, die hem bij mij moesten aan boord brengen. Straks zond ik twee Kanoes af, die spoedig terug kwamen, medebrengende den Koning, verzeld van vijf Staatsdienaren en vier Muzijkanten. Zoo dra de Vorst in het vaartuig was gestapt, groette ik hem met negen kanonschoten, en toen hij bij mij aan boord was gekomen, betoonde ik hem allerlei beleefdheden, die ik dacht, hem aangenaam te zullen wezen.
De kleeding van zijne Majesteit bestond uit een wit hemd, hetwelk tot aan de knieën hing, met een rooden gordel omwonden. Over het hemd droeg hij eene soort van gelen tabberd, zeer wijd en openhangende. Het hoofd en de beenen waren bloot; alleenlijk had hij aan de laatste een paar gele muilen. Zijn gevolg was naar landswijze gekleed.
Ik leidde den Koning onder eene kleine zonnetent op den overloop; na ons te hebben nedergezet, deden wij over en weder betuigingen van vriendschap. Ik bood hem eenige ververschingen aan, die hij aannam. Men schonk hem een glas rooden Franschen wijn, doch hij wees dien van de hand, maar verzocht mij om brandewijn. Straks gaf ik bevel, om eenige flesschen voor hem neder te zetten. Binnen weinig tijds dronk hij vier groote kelken uit, zonder er bijkans eenige spijze bij te gebruiken. Na het gebruik van het vijfde glas verloor hij de spraak; het zesde deed hem in een diepen slaap vallen. Zijne Staatsdienaars en Muzijkanten dronken weinig, en werden niet beschonken.
Eenigen van zijn gevolg, om hem eene zuivere lucht te doen inademen, zwaaiden over zijn hoofd een lap katoen. Zeer

{==442==} {>>pagina-aanduiding<<}
gebruikelijk is hier te lande deze manier om versche lucht aan te brengen. Anderen hielden zich onledig met het verjagen van de vliegen van het ligchaam des Konings, uit vrees dat zij den slaap zouden hinderen.
Terwijl ik mij met het beschouwen van dit belagchelijk tooneel vermaakte, werd mij berigt, dat het middagmaal gereed was. Ik verzocht de Staatsdienaars van zijne Majesteit mij aan tafel te volgen; doch zij wilden hunnen Meester niet verlaten. Ik ging dan alleen aan tafel. Allengskens ontwaakte de Koning en vraagde naar mij. Toen hem gezegd werd dat ik aan het middagmaal zat: ‘Wel zoo! en dat zonder mij!’ riep de Vorst: ‘die Blanke behandeit mij wel onvriendelijk!’ Hij rees op, kwam in de kajuit, alwaar de tafel gedekt stond, stapte op eenen stoel, en sprong aldus in het venster, alwaar hij ging zitten, zijne voeten op de tafel zettende.
In deze houding zittende, waarover ik, hem aanziende, mij niet van lagchen kon bedwingen, werd de Koning verzocht, te zeggen, waarvan hij wilde gediend zijn; doch hij wilde niets anders hebben dan brandewijn. Diensvolgens beval ik, dat men hem zoo veel zoude geven als hij begeerde. Hij dronk even zoo veel als de eerste maal, waardoor hij stomdronken op den grond viel.
Zijne Staatsdienaars rigtten hem op, en trachten hem op het dek te brengen; maar zijne Majesteit was genoeg ontwaakt, om te kennen te geven, dat hij niet gaarne van daar wilde gebragt worden; en voordat hij er toe besloot, vatte hij een haas bij den kop, die binnen zijn bereik stond. Terwijl ik dit schrijf, verbeeld ik mij, dien Monarch nog te zien, houdende den haas bij wijze van schepter in de hand.
Nadat mijn middagmaal was geëindigd, niet zonder telkens hartelijk gelagchen te hebben, ging ik op het dek, om naar den toestand van zijne Majesteit te vernemen, welken ik meer bedaard vond. Thans begonnen wij over onze zaken van Koophandel te spreken. Niets merkwaardigs viel er voor, tot op het oogenblik dat wij zouden scheiden. Ik deed aan dezen Koning de gewone geschenken; hij scheen over dezelve voldaan te zijn. Ik vergat niet de gift brandewijn te herhalen, alsmede om aan de Staatsdienaars en Muzijkanten te geven hetgene zij van mijne mildheid konden verwachten. Dit geheele Afrikaansche gezelschap overlaadde mij met dankbetuigingen, en wij scheidden als de beste vrienden in de wereld. Toen de Koning den oever naderde, groette ik hem andermaal met negen kanonschoten. Aan land gestapt zijnde, zag ik hem te paard klimmen, zich aan het hoofd van zijne bende plaatsen, en naar zijn dorp rijden.
In den avond hield hij een gesprek met zijne Staatsdienaren, en wilde weten, wat ik aan ieder hunner had gegeven. Allen voldeden aan die vraag, en bekenden, een zeer goe-
{==443==} {>>pagina-aanduiding<<}
den voorraad van brandewijn te hebben ontvangen. Zijne Majesteit vond goed, een vrij groot gedeelte daarvan hun te ontnemen, om er zijnen eigen voorraad mede te vergrooten. Slechts een der Staatsdienaren weigerde aan dat bevel te gehoorzamen; waarom hij in verzekering werd genomen. Hij bood eenigen tegenstand, en ontving daarop eenen slag met eene sabel, die hem eene aanmerkelijke wonde veroorzaakte. 's Anderendaags werd deze gewezen Staatsdienaar, zijnde een Neger van fraaije gestalte, groot en kloek, in ketenen geboeid bij mij aan boord gebragt, en voor houderd staven verkocht.
Diep medelijden had ik met het lot diens ongelukkigen; ik liet hem naar het eiland St. Louis brengen, alwaar zijne wonden verbonden werden, en hij spoedig herstelde. Na verloop van eenige dagen kwamen eenigen zijner vrienden bij mij, om hem te lossen, en ik had het genoegen, hem tot zijn gezin te zien wederkeeren.

Anecdote van den heere Beaumarchais en eenen ezel.

Eenige dagen vóór den (Franschen) opstand van 3 September zag de Heer beaumarchais voor zijn huis een mageren Ezel, met groente beladen, welke een arm boerinnetje verkocht. Het dier liet de ooren hangen, was doodmager, waggelde op zijne beenen, en zocht, van tijd tot tijd, het stroo te plukken uit de holsblokken zijner geleidster, die hem dapper afroste, zonder dat zij hem te eten gaf. Beaumarchais had medelijden met het arme dier; hij zendt een' zijner bedienden om van het boerinnetje een weinig groente te koopen, doet den Ezel in zijnen eigen stal brengen, en legt hem een bos hooi voor. Eenige oogenblikken daarna komt een zijner buren hem waarschuwen, dat er huiszoeking zal geschieden, dat hij voor verdacht wordt gehouden, en, indien hij niet in verzekering wilde genomen worden, op staanden voet de vlugt moest nemen. Beaumarchais aarzelt, raadpleegt zich zelven, overlegt, en laat eindelijk den tijd aan de huiszoekers om zijne woning te bezetten. Hij verschuilt zich in eene kast. Men treedt binnen; men zoekt overal; men nadert zijne schuilplaats, doch hij blijft verborgen voor het naauwlettende oog der huiszoekers; één man opent de kast en herkent hem. Niet anders dacht hij, of hij was verloren; bij geluk was die man zijn beste vriend, die, in de hoop hem van dienst te zullen kunnen wezen, zich onder de revolutionaire bende had begeven. ‘Men zal heden avond wederkomen,’ luisterde

{==444==} {>>pagina-aanduiding<<}
hij hem in het oor; ‘draag zorge dat gij hen niet afwacht.’ Beaumarchais bedient zich van dien raad, en zoodra de lieden zijn huis hebben verlaten, ontvlugt hij door den tuin. Maar het was nacht; de straten krielden van patrouilles; hoe zoude hij hun ontkomen? Het veiligste middel was, Parijs te verlaten; dit gelukte hem, door zich te laten afsullen over eene slecht bewaakte Barriere. Thans zwerft hij in het veld, door een zwaren stortregen, zonder eene legplaats te kunnen vinden; vergeefs klopt hij aan meer dan ééne deur; eindelijk ontdekt hij licht in eene vervallene hut; hij roept en verzoekt om herberging. ‘Wel zeker!’ zegt een persoon, die zich aan het venster vertoont: ‘zoo laat als het nu is! Zoek uw pakje elders neder te leggen.’ Beaumarchais houdt aan, bidt, en belooft goede betaling. ‘Ga uws weegs!’ was het antwoord. Hij was op het punt van henen te gaan, toen hij een meisjesstem hoorde roepen: ‘Ach, vader! doe schielijk open! het is de goede Heer, die onzen Ezel hooi heeft gegeven!’ Straks gaat de deur open; hij wordt binnengelaten en minzaam ontvangen; hij openbaart zich aan deze dankbare menschen, en bedient zich van hunnen raad, om 's anderendaags eene gemakkelijker en veiliger schuilplaats te vinden. Hij verliet zijne gastvrienden niet, zonder alvorens een bezoek te hebben afgelegd bij het arme dier, welk hem een zoo minzaam onthaal had bezorgd.

Kloekzinnigheid van den heere De Malseigne.

De Generaal de malseigne, bekend door trekken van krijgshaftige koelbloedigheid en vernuft, bevond zich, in het begin der Omwentelinge, op zijn Landgoed in Franche-Comté. Verwittigd dat zijne Boeren zijn Gestoelte in de Kerk wilden omverre halen, begaf hij zich naar de groote Mis, en zag de gisting, die reeds tot bedreigingen oversloeg. Hij hield zich stil, tot op het oogenblik der opheffing van het Hoogwaardige. Thans rees hij op, blikte om zich heen, en, zijne sabel trekkende, riep hij met eene sterke stemme: ‘Vergeving, ô God! voor al het bloed, welk ik ga storten!’ Op deze woorden, op deze daad van den Man van zes voeten (want die lengte had hem dien bijnaam verworven) vlugtte alwat rondom hem was ter Kerke uit, en hij werd, om zoo te spreken, alleen gelaten.


{==445==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Proeve, over den voortgang der zeden en der maatschappije.

(Vervolg van bl. 411.)

Het derde tijdperk der maatschappije onderscheidt zich van de voorgaande door de bezorgdheid in het voorzien van aanstaande behoeften; van waar vaste woonplaatsen, eigendom en wetten ontstonden. Op de genoegens des levens wordt bestendiger acht geslagen - de toorts der liefde in 's menschen boezem ontstoken; schoon, volgens de begrippen der barbaarsche Volken, geweld en bezitneming regt geven, en de vrouwelijke sekse een weinig geachte eigendom gemaakt wordt door hare ruwe mishandelaars. Der menschen zinnen worden opgewekt tot genot; de zucht tot optooi wint veld. De eerste schemering van die begeerte blijkt in de gloeijende kleuren, waarmede de Wilden verscheidene gedeelten hunner ligchamen beschilderen; dit breidt zich welhaast uit tot het omhangen van sieraadjen, en binnen korten tijd wordt elk kleedingstuk aan deze drift dienstbaar gemaakt.
Het invoeren van kunsten, heb ik reeds aangemerkt, dient tot het opwekken van een eigenbatig beginsel, en tot vernietiging van de natuurlijke gelijkheid der menschen; vlijtbetoon, vernuft, toeval, en vaderlijk gezag, komen te hulpe, en brengen het, door eene spoedige opeenvolging, tot onderwerping en slavernij. In dit Tijdperk der Maatschappije treden er personen te voorschijn, die rijk zijn en magtig, en, ingevolge hiervan, eene menigte van afhangelingen en huisgenooten hebben; schoon elk gezin of huishouding op zichzelve eene onderscheidene maatschappij uitmake, en elk voor

{==446==} {>>pagina-aanduiding<<}
zichzelven de kunsten en bedrijven, tot zijn bestaan noodig, uitoefene. De Koningin van Macedonie kookte, ten tijde van
    xerxes, voor haars Echtgenoots schaapherders (*); in zijn vee bestond zijn rijkdom (†); dit was ook de rijkdom der diep landwaarts in wonende Britten, bij caesar's inval (‡). De Helden bij homerus houden zich met zeer gemeene bezigheden onledig: niet alleen verzorgen zij het eten, maar bereiden het met eigen hand (§). Vorstelijke vrouwen zijn niet boven den arbeid van het weefgetouw verheven; maar zij deelen ook in werkzamer en slaafscher bezigheden, als het wasschen der kleederen (**). Doch men hebbe daaruit niet te besluiten, dat armoede, of mangel aan hulpe, dezelve tot deze bezigheden noodzaakte: de pracht der hoven, hun krijgsvermogen en rijkdom bewijzen genoegzaam het tegendeel. De waarheid der zake is, dat nuttige kunsten die der weelde voorgingen; en daar verstandsbetoon altoos loffelijk is, strekt het tot aanbeveling, uit te munten in de bekende kunsten. Vóór dat de letteren uitgevonden, de afgetrokkene wetenschappen beoefend, en de kansspelen in zwang waren, hadden de menschen niets te doen dan krijgs- of huishoudelijke bezigheid; en wanneer de eerstgemelde geen werk verschaften, oordeelde men het geene schande, zich met de
laatstgenoemde onledig te houden.
Het Regt van Bezitneming boezemde het denkbeeld in, dat meerderheid van magt aan den bezitter een Regt verschafte. Indien een mensch een regtmatigen eisch had op alles, wat de aarde aanbood, veronderstelde hij ook regt te hebben om daarover met een ander te vechten; indien hij de bezittingen, of zelfs het leven, van een ander persoon mogt bemagtigen, verbeeldde hij zich ligt, ook regt te hebben op eens anders persoonlijken dienst. De Vader, die een kind verwekte en groot bragt, maakte zich diets, regt te hebben, om met dat kind te doen, wat hem goeddacht. Uit dezen

{==447==} {>>pagina-aanduiding<<}
hoofde is het vaderlijk gezag zeer uitgestrekt geweest in de eerste tijdperken der Maatschappije. Hieruit ontstond slavernij en de onderwerping der vrouwelijke sekse. Wanneer de vrouwen aangemerkt worden als een eigendom, zullen de mannen trachten een meerder aantal van dezelve te verkrijgen, zoo wel als andere middelen van weelde te vermenigvuldigen: van hier is de Veelwijverij, voor allen, die vrouwen kunnen koopen en onderhouden, eene algemeene gewoonte in dit Tijdperk der Maatschappije; en de vrouwen zijn even zeer de voorwerpen van plundering en roof, als andere roerende goederen.
Ik heb reeds aangemerkt, dat de eerste Oorlogen waarschijnlijk uit bijzondere geschillen ontstonden. Elk der strijdenden vond een aantal medestanders, die, in 't midden van den strijd, uit verwantschap, vriendschap, of opvatting, zich aan hem verbonden. Bezat hij moed en schranderheid, hij werd natuurlijk de heeraanvoerder; indien niet, een ander van de partij, met deze vereischten begaafd, nam een werkzaam en dus het uitvoerend deel: dus ontstond er eene oppermagt voor een bepaalden tijd. - Later werd de oorlog aangevangen om buit te behalen (*). De kleine Grieksche eilanden roofden op elkander. Eene omkooping kon een leger op de been brengen, en een voorwendsel, hoe gering, was genoeg om eenen oorlog aan te vangen. En het is openbaar, dat, wanneer krijgsbenden een Opperhoofd volgen, enkel door hebzucht gedreven, zij aan hem gehecht zullen blijven, zoo lang hij aan hunne begeerte voldoening kan schenken (†).
Een sterk bewijs tegen het Aartsvaderlijk stelsel van Staatsbestuur is, dat bij de meeste Volken, van welke wij bescheiden bezitten, een staat van regeringloosheid eene soort van bondgenootschappelijke vereeniging schijnt voorafgegaan te zijn; welke bondgenootschappelijke vereeniging doorgaans in overheersching eindigde. De Scythen vatten eene erfelijke verachting

{==448==} {>>pagina-aanduiding<<}
op tegen de Ioniërs, omdat zij darius in Scythia niet verraden hadden en vrij
    geworden waren (*). De vroegste Grieken worden door thucydides vertoond als een aantal kleine verbondene Staten. Bij homerus vinden wij de Koningen alleen volstrekt oppermagtig in den oorlog (†), en de voornaamste Medekrijgers bijkans met de Koningen in magt gelijk. Livius vertoont den Romeinschen Adel, als bijkans met den Prins op éénen voet staande (‡); maar zij daalden allengskens in achting, tot den tijd der tarquinen. Ik zou hier het voorbeeld der Germanen (§) en andere Noordsche Volken kunnen aanvoeren. - Hier hebben wij voor oogen de Geschiedenis der Oppermogendheid. De Volken zijn oorspronkelijk vrij en zonder Staatsbestuur; doch bij trappen worden zij onderworpen aan de zoodanigen, die hen in een dapper bedrijf ondersteunden, of hunne aandacht trokken door wondervolle krijgsverrigtingen. Deze Opperhoofden worden, om dezelfde reden, afhankelijk van andere Opperhoofden; en eindelijk geraakt de onderscheiding tusschen deze kleine Heeren en het Volk verloren in den vollen glans van Monarchalen luister.
In de meeste Staatsbesturen begon de Volksmenigte welhaast de zwaardrukkende hand der Oppermagt te gevoelen. De zedelijke denkbeelden werden bedorven door het verondersteide regt van bezitneming en geweld. Het volslagen gezag der Ouderen brengt hebbelijkheden van vrees en onderwerping voort, welke de zielen voorbereiden tot het bukken onder het juk der slavernije. De vermeesteringen, door een magtig Opperhoofd op zijne naburen bevochten, schenen hem een regt op hun te schenken, als op eene soort van eigendom. Zulks verdeelt de geheele gemeente in twee partijen, Overwinnaars en Overwonnenen - gelijkstaande met de benamingen van Heeren en Slaven. Hesiodus onderscheidt de Monarchen van zijnen tijd door eene bijzondere bijvoegelijke benaming, zoo veel beduidende als Geschenk-verslin-
{==449==} {>>pagina-aanduiding<<}
ders (*). - Caesar onderrigt ons, dat het gemeene volk in Gaule, door schulden overladen, door schattingen en de magt der Edelen onderdrukt, in een' staat van de ondragelijkste afhankelijkheid leefde, en dat de Adel over 't zelve bijkans het eigenste gezag oefende als Heeren over Slaven (†). - Op de Vriendelijke Eilanden was attaha, een der mindere Volkshoofden, verpligt, alle de geschenken, welke hij ontvangen had, over te geven aan hunnen Latoo-Niporoo. Zulks deden desgelijks alle de andere Opperhoofden. De Priester is de éénige man des geheelen volks, die zich ontslagen vindt van dit vernederend betoon der afhankelijkheid. Schoon op Otaheite een schijn van volksonafhankelijkheid plaats hebbe, eigende nogtans het Opperhoofd, wanneer iemand van de lagere klassen goederen van eenige waarde gestolen
had, den geheelen buit, of deelde denzelven met den wegnemer; en, schoon de Opperhoofden de bijzondere personen niet beroofden van de goederen, welke
    zij bij ruiling ontvangen hadden, bevond men, na eenig tijdsverloop, dat alles, wat zij verkregen hadden als geschenken, kwam in de bewaarplaatsen van de onderscheidene Opperhoofden, die, zoo het schijnt, de éénige bezitters waren van bijlen en spaden, en het gebruik daarvan, bij gelegenheid, vergunden aan de onderdanen, waarschijnlijk er eenige erkentenis voor ontvangende (‡).
Eene andere bespiegeling wegens het Staatsbestuur omhelst cicero, die veronderstelt, dat hetzelve enkel is ingesteld ter zake van de gelijke uitdeeling der Regtvaardigheid. De menigte, zegt hij, zuchtende onder de verdrukking der rijken, vervoegde zich tot eenigen van voorbeeldelijke braafheid, die de zwakken tegen beleediging mogten beschermen, en de magtigen bedwingen door de gezette regelen van billijkheid en regtmatigheid (§). Hij heldert zijn gevoelen op door de merk-
{==450==} {>>pagina-aanduiding<<}
waardige geschiedenis van den oorsprong des Staatsbestuurs onder de Meders, gelijk dezelve wordt opgegeven door herodotus (*), en bevestigt het ten opzigte van zijn eigen volk. - Ik wenschte wel, ter eere van de menschelijke rede, deze bespiegeling te kunnen onderschrijven.
Aristoteles zegt stellig, dat het Koninklijk Bestuur allen anderen Regeringsvorm voorging (†). Dit was ook het heerschend gevoelen der Ouden. Dan, schoon wij gewoon zijn het denkbeeld van Erfregt te verbinden aan dat van een Monarchaal Bewind, vind ik niet, dat de vroegste Landsbesturen eenparig erfelijk waren. Het denkbeeld van Regt, aan Magt verbonden, strekt zich zelfs uit tot het verkrijgen van het Oppergezag. Weinige Vorsten beklommen deswegen den troon, in hunne jeugd, zonder geweld en bloedstorting onder de twistende bloedverwanten of afhangelingen van den afgetreden Monarch.
Hoewel wij gezien hebben, dat de vroegste Staatsbesturen eene zeer groote mate van magt betoonden in de onderdrukking der onderdanen, werd dezelfde
    magt geenszins beroond in de Handhaving des Regts. De kundige Reiziger, aan wien ik zeer veel mondeling onderrigts verschuidigd ben, verzekerde mij, dat hij in de meeste landen der Wilden, door hem met Kapitein cook op diens laatste Reize bezocht, geene voetsporen van vastgestelde wetten of regterlijk gezag had kunnen ontdekken (‡). Iedereen scheen de wreker van het hem aangedaan ongelijk; en de opperhoofden namen er geen ander werkzaam deel in, dan in zoo verre zij poogden de rust te herstellen, wanneer bijzondere vijandschappen tot eene ontzettende hoogte opklommen. Bij deze

{==451==} {>>pagina-aanduiding<<}
wilde volken scheen het Staatsbestuur enkel eene krijgsinstelling.
't Is bekend, dat, in de vroegste tijden, de verpligting, om moord te straffen, op den naasten bloedverwant rustte. Doch men bevond, dat zulks oneindige vijandschappen baarde: wie den laatsten man gedood had, stond even zeer schuldig aan het gezin van de andere partij. Eene der eerste wetten van Griekenland bepaalde daarom het vonnis eens moordenaars tot ballingschap.
Ik hel over om te denken, dat burgerlijke wetten zullen hervoortgekomen zijn uit bijzondere verbindtenissen, gemaakt tusschen weinigen, om de personen en eigendommen van elkander, volgens zekere regelen, te beschermen: deze regelen werden, in vervolg van tijd, algemeen aangenomen. Het onderwerp uit dit oogpunt beschouwende, zullen wij mogelijk de reden ontdekken, waarom de Wijsgeeren van ouden tijd zich voornamelijk bevlijtigden op de wet- en staatkunde; en misschien verspreidt zulks eenig licht over den aard der Regtsgeleerdheid bij de Noordsche Volken, bij welke alle geregtelijke onderzoekingen volkswijze toegingen; te weten, door eene vergadering of een bestemd getal personen, van gelijken rang als de misdadiger.
Men berigt ons, dat, op Otaheite, de dieven ten dood gebragt worden, door een' steen om den hals te binden, en ze in zee te werpen; en de inboorlingen verzekeren, dat op overspel de doodstraf staat. Het is jammer, dat de reizigers ons geen berigt gegeven hebben, wie de regters waren, die de misdrijven onderzochten en straften; dewijl het niet blijkt, dat, bij ruwe volken, de bediening des regts altijd verknocht is aan den post des Opperhoofds (*). - Onder de Gaulen beslisten de Druiden alle geschillen, zoo openbare als bijzondere; zij onderzochten en straften de schuldigen (†). - De openbare raad der Germanen nam kennis van de misdrijven; verraders en overloopers hing men aan boomen op; de luijaards, de ongebondenen, de bloodaards en mis-
{==452==} {>>pagina-aanduiding<<}
vormden verdronken zij in moerassen, en overdekten hen met takken. De straf nam, schrijft tacitus, de gedaante aan, naar de natuur des misdrijfs, alsof men de schelmstukken in het straffen behoordeten toon te stellen, de lasterstukken te verbergen; maar in ligte misdaden ook boetten de overtuigden, naar de mate der straffen, met zeker getal van paarden of klein vee; een gedeelte der boete kwam aan den Staat, en een gedeelte aan de beleedigde partij of diens familie (*).
Naar mijn gevoelen is er in de openbaring eene blijkbare opklimming, geschikt naar de bekwaam- en vatbaarheden des menschdoms in onderscheidene eeuwen. De eerste wetten der Joden waren ruw, wreed, statelijk, en overladen met plegtigheden; de voorschriften der latere Profeten zachter, afgetrokkener en van geestelijker aard; het Evangelie is de volmaking der Zedekunde. Indien dan de Geopenbaarde Godsdienst geschikt zij naar de vatbaarheden, en, om zoo te spreken, eene kleur krijge naar de zeden der zoodanigen, aan welken dezelve werd geschonken, mag men veilig veronderstellen, dat de Natuurlijke Godsdienst door veelvuldige bijgeloovigheden zal verbasterd geworden zijn.
Wilde Volken vereenigen altoos denkbeelden van geweld en schrik met het denkbeeld van magt:
    hunne Godheden zijn altoos voorwerpen van vreeze; gelijk wij uit de afgodsbeelden mogen opmaken: zij worden verondersteld vermaak in wreedheid te scheppen, en als alleen te verzoenen door opoffering van het dierbaarste. Het is eene buiten alle tegenspraak gestelde daadzaak, dat Menschen-offers algemeen geweest zijn in 't geen ik het Derde Tijdperk der Maatschappije noemde. Wij hebben ons onderrigt van een ooggetuige dezer schrikkelijke plegtigheid op een der Zuidzee-eilanden (†). Menschen-offers waren algemeen in Mexico, en zelfs in Peru; bij den dood van een' der Mexicaansche Vorsten, werden niet minder dan duizend zijner huisgenooten opgeöfferd (‡). De berigten wegens de Menschen-offers der Druiden zijn onlangs wedersproken door een' Schrijver over de Gallische Oudheden (§), die beweert, dat, hetgene men ge-
{==453==} {>>pagina-aanduiding<<}
nomen had voor eene Offerande, niets anders was, dan de strafoefening, aan een' misdadiger volbragt. Ik vind een blijk van waarschijnlijkheid voor dit gevoelen in eene reeds gemelde omstandigheid; namelijk, dat de geheele bediening des regts bij de Druiden t'huis hoorde (*); en het was een gedeelte hunner leere, dat de strafoefening, dieven en moordenaars aangedaan, alsmede wegens alle
burgerlijke misdaden, der Godheid aangenaam ware (†).
    Indien wij, echter, de geschiedenis der Menfchen-offeranden, als bij andere Volken in zwang, nagaan, zullen wij ontwaren, dat jonge maagden, de zuiverste en onschuldigste personen, werden uitgekozen, als den Goden het aangenaamst (‡).
De Gallische Druiden omhelsden de leer van de Onsterfelijkheid der Ziele en der Zielsverhuizing, en wisten hierdoor den volke eene verregaande verachting des doods in te boezemen (§). De bewoners van de Zuidzee-eilanden erkennen een Wezen in hunne ligchamen, 't welk ziet, hoort, smaakt en voelt, 't geen zij den naam van Eteehee geven; en zij gelooven, dat het, na de ontbinding des ligchaams, rondsom het lijk zweeft, en eindelijk zich plaatst in de afbeeldingen van menschen-ligchamen, nabij hunne begraafplaatsen opgerigt. De Gaulen werpen elk stuk, 't geen de afgestorvene in waarde hield, op de houtmijt, zelfs dieren, slaven, enz. even alsof hij deze, in eene andere wereld, zou behoeven. Waaruit wij zien, dat de leer van de Onsterfelijkheid der Ziele niet geheel en al van Griekschen oorsprong is, gelijk some mige hedendaagsche Ongeloovigen beweren. De Priesters verkregen onder wilde Volken zeer groot gezag. Wij hebben reeds gezien, hoe zij alleen, op de Zuidzeeeilanden, uitgezonderd waren van de dwingelandij der Opperhoofden. Aan de Gallische Druiden was de opvoeding der kinderen geheel toevertrouwd; zij beslisten alle geschillen; zij hadden de magt om een Opperdruid te verkiezen, en geheel het bestuur hunner Societeit stond aan hunzelven.

{==454==} {>>pagina-aanduiding<<}

Eenige der nutte kunsten maakten, in dit Tijdperk der Maatschappije, grooten opgang. Bij de Tartaren werd het paardrijden tot eene hooge volkomenheid gebragt. - Vele der Indiaansche Volken, aan den oceaan wonende, waren zeer bedreven in de scheepvaart, in zoo verre dezelve niet afhing van wiskundige wetenschappen (*). - De beschrijving van den krijgstoestel der Volken, die xerxes vergezelden, dient, om de trapswijze vordering der kunsten te toonen; en het is opmerkenswaardig, hoe zeer de beschrijving van eenige dezer overeenstemt met die der toerustingen op de Amerikaansche Eilanden. Eenigen kenden het gebruik van ijzer, en droegen gemalide kolders, als de Meders en de Perzianen; anderen hadden pijlen met steenen punten, en dierenhuiden om 't lijf geslagen; genen droegen werpspietsen, met geitenhoorns gepunt; sommigen bedienden zich van houten, in 't vuur gehard; terwijl men er zag, die de huid van een paardenkop, met opsiekende ooren, als een helm droegen (†).
De smaak, om zich op te schikken, begon, in dit Tijdperk, zeer verre te loopen. De Inwoners van de Vossen-eilanden, digt bij Kamschatka, staken eene pen van been, vier duimen lang, door de neusgaten, doorsneden de onderlip, voegden in die snede koralen, parlemoerschulpen, in de gedaante van tanden (‡). Oorsieraden en in den neus ziet men algemeen op de Zuidzeeeilanden (§). In Mallicolo prangen zij den buik, door een koord, dermate, dat geen Europeaan zulks, zonder den grootsten hinder, zou kunnen verdragen (**).
De verfijnder kunsten begonnen nu voor den dag te treden. De bedrijven van eenige der Amerikaansche Vol-
{==455==} {>>pagina-aanduiding<<}
ken werden door schilderijen bewaard (*). Ruwe dichtstukken, eene eenvoudige soort van muzijk kwamen in dit Tijdperk te voorschijn. Liefde en Oorlog waren steeds de onderwerpen der eerstgemelde (†).
Wij beschouwen de menschelijke natuur, op elken trap van beschaving, met toenemend genoegen. Ook kunnen wij niet nalaten de schikking der
    Voorzienigheid te bewonderen, die zelfs de ondengden der menschen dienstbaar maakt aan de einden der beschaving. Gierigheid en eerzucht, en de woelingen des krijgs, dienen, om 's menschen geest uit den kwijnenden en loggen staat, waarin wij denzelven in 't eerst beschouwden, op te wekken. De dwingelandij en gierigheid van een onverzadelijk Opperhoofd zette hem aan, om zijn' onmagtigen en verdedigloozen nabuur aan te tasten, diens bezittingen, vrouwen, kinderen en onderhoorigen weg te voeren: dan menigmaal vlugtte de zwakkere, diens gevaars bewust, naar een onbewoonden oord, stichtte er eene volkplanting, kweekte daar nieuwe kunsten, en bragt het zijne toe tot de bevolking der wereld. De vrees voor invallen dreef de menschen zamen in steden: en wederzijdsche gemeenschap, met elkander opvolgende verbeteringen, bragt de kunsten des levens tot volmaaktheid. - De Oorlog, schoon een vijand van beschaving na een zeker Tijdperk, is daarvoor gunstig in den beginne, door naijver te verwekken, en de strijdende partijen aan te zetten tot wedijveren in vinding. - De Zeevaart, bij voorbeeld, werd onder de Grieken zeer bevorderd door de zeeroovende oorlogen, welke zij onder elkander en met de zeeschuimers voerden. De heerschzucht, en de trek om vermeesteringen te maken, bevorderde de beschaving: want tot den tijd toe, dat er uitgestrekte vermeesteringen gemaakt waren, was er weinig gezellige gemeenschap onder de menschen. Koningin nitocris lag meer schats en arbeids te koste om de vaart op den Euphraat bezwaarlijk te maken, dan eenig hedendaagsch verbeteraar besteed

{==456==} {>>pagina-aanduiding<<}
heeft om den handel gemakkelijker te maken (*). De ongezellige aard der Joden was een spreekwoord geworden; en de Egyptenaars wilden geen ding gebruiken, 't welk door een Griek was aangeroerd (†). De snel opeenvolgende vermeesteringen der oude Helden bragten eene vereeniging der kunsten te wege, en leerden elk volk voordeel doen met de uitvindingen der overige.
(Het slot hierna.)




Berigt, aangaande de werking der digitalis.

Door Dr. Zugenbuhler, te Glarus.

Wanneer de Geneeskunde van de algemeene leerstellingen tot de bijzondere aanwending der Geneesmiddelen afdaalt, gelijkt zij dikwijls naar een Dobbelspel. Nu neemt men zijne toevlugt tot het een, dan tot het ander eigendommelijk middel, en wordt het werk eindelijk moede, dewijl men zelden treft; hetgeen veelal daaruit ontstaat, dat men meer ziet op den hoofdvorm der ziekte, dan op derzelver bijzondere hoedanigheden. Zoodanig is onder andere veelmalen het geval met de Digitalis. Men beproeft het daarmede in Waterzuchten en Teringen; men slaagt niet, en nu legt men dit middel weder aan kant. Ondertusschen kan ik een geval opgeven, waarin mij de Digitalis waarlijk eigendommelijke diensten deed. De toevallen, waarin zulks plaats greep, bestonden in de twee volgende: eene opstopping der Maandstonden en sterk gezwollene pijnlijke voeten. Twee zoodanige gevallen zal ik thans beschrijven: zijnde de overige, die ik heb waargenomen, van hetzelfde slag geweest.
Een Meisje verloor, door een schrik, hare stonden, en werd vervolgens aangevallen door een uitterenden hoest. Twee jaren lang pleegde zij raad met verscheidene Geneesheeren, hoewel zonder eenig gevolg. Eerlang kwam de ziekte tot het uiterste. De hoest werd verschrikkelijk, en eene uitgedroogde lederen huid be-
{==457==} {>>pagina-aanduiding<<}
dekte het gebeente. Hierbij voegde zich nachtzweeten, met eene hectische koorts, loop en een ontstoken roosachtige uitslag aan de pijnlijk opgezwollene beenen. - Na verschillende geneesmiddelen te vergeefs gebruikt te hebben, schreef ik haar de Digitalis voor, die, met eene onbegrijpelijke snelheid, ten goede werkte, zoodat zij, na verloop van drie weken, een half uur ver kwam wandelen, om haren Geneesheer te bedanken.
Eene andere jonge Vrouw verloor insgelijks hare stonden en werd ziek, komende hare kwaal voor onder de gedaante van eene slepende Zenuwkoorts. Na lang met een anderen Geneesheer geraadpleegd te hebben, werd ik in consult geroepen, en vond de Lijderesse als uitgeteerd, verschrikkelijk hoestende, en zeer opgezet van voeten en beenen. Dit verschijnsel bragt mij op het denkbeeld, om de Digitalis te gebruiken. Mijn Vriend, de eerst gevraagde Geneesheer, lachte hiermede, vooral toen ik hem zeide, dat ik maar twee drachmen van het kruid van de Digitalis, in anderhalf pond heet water, wilde doen aftrekken, om daarvan om de drie uren van een tot twee lepels vol te laten innemen, met bijvoeging van een weinig kaneelwater. Ondertusschen geef ik de Digitalis nooit anders, en zelfs deze gifte verwekt nog wel eens overprikkeling. Met het gebruiken van dit middel zag men oogenblikkelijk beterschap, zoodat de Lijderes, die zich voorheen naauwelijks bewegen kon, na verloop van drie dagen, zelve wederom uit en in het bed kon komen. Na verloop van twaalf dagen deed zij, schoon nog niet ten volle hersteld, reeds eene reis van elf uren. De verdere genezing volgde, door middel van IJzervijlsel.

Bijvoegsel van den Mededeeler dezer Waarneming.

Hoewel men niet in staat is, alle voorkomende waterzuchtige gevallen door middel van de Digitalis te genezen, zoo strekt hare nuttigheid zich toch veel verder uit, dan hier wordt opgegeven. Nog onlangs werd ik bij een Meisje geroepen, hetwelk door voorafgaande tusschenpoozende koortsen tot een volkomen cachectischen staat was gebragt, en dat, onder andere, een met water opgevulden buik had, van welken ik, van wegede zwakte der Lijderes, de doorboring niet durfde aanra-
{==458==} {>>pagina-aanduiding<<}
den. Ik schreef haar de Digitalis voor, in greinspoedertjes, met suiker, om twee of drie malen 's daags een in te geven, met dit gevolg, dat zij eerlang volkomen herstelde.

adolphus ypey,

Hoogleeraar in de Geneeskunde, vooral in de Ziektekunde en in de Practijk, aan de Universiteit te Franeker.




Verslag van het leven en de schriften van Gotthold Ephraim Lessing.

(Vervolg en slot van bl. 422.)

Lessing leende ramler de hand in zijne uitgave van logan, een Gnomologisch' en Puntdichter van de vijftiende eeuw. In 1760 schreef hij insgelijks het Leven van sophocles, en werd tot Lid der Akademie van Berlijn verkozen. Süszmilch stelde hem voor; sulzer bragt in, dat hij niet tot eene bepaalde klasse van Geleerden behoorde, en stelde een anderen Kandidaat voor, zijnen goeden bekende en landgenoot, een Zwitser. Lessing werd verkozen, en wreekte zich nooit, zelfs niet in een Puntdicht, over den tegenstand.
Kort na zijne intrede werd hij tot Geheimschrijver van den Generaal tauenzien aangesteld, wien hij naar Breslau verzelde. Waarschijnlijk was hij deze bevordering verschuldigd aan den gunstigen indruk, welken hij op de Pruissische Officieren te Leipzig had gemaakt, en mogelijk aan de onmiddellijke voorspraak van kleist. Tauenzien was Bestuurder van het Pruissische muntwezen: de behoeften des zevenjarigen oorlogs bragten den Koning telkens in de verzoeking om eene verandering van de geldmunt te bevelen; het blijkt niet, dat lessing de schriftelijke verdediging van deze knevelarijen was opgedragen. 't Was eene gewoonte in het Pruissisch leger, grof te spelen; lessing speelde zoo als alle de overigen, en was bijzonderlijk op Faro gesteld; hij liet van zich gaan, dat hij de verstandelijke prikkeling van groote hoop en vreeze hoogschatte; het ware verachtelijk, zeide hij, in deze kinderachtige tijdkortingen en geschil-
{==459==} {>>pagina-aanduiding<<}
derde papieren vermaak te scheppen, ten zij wij aan dezelve eenen invloed toekenden op ons geluk en ruim bestaan voor eene week of eene maand. Spelen is eene slechte gewoonte in de bedrijvige wereld, alwaar het verkwisting leert, en de natuurlijke vergelding van vooruitzigt in den weg staat; doch het staat met krijgsdeugden in verband, en leert zelfbeheering, onverschilligheid omtrent den dag van morgen, onafhankelijkheid van de toevallen der fortuin, eere, vernuft en hope. Aan den Generaal, die lessing over zijn grof spelen berispte, gaf hij tot antwoord, dat hij, over 't geheel, won noch verloor. - ‘Hadde ik laag gespeeld,’ voegde hij er nevens, ‘zoude ik minder oplettend geweest zijn, en daarom, waarschijnlijk, verloren hebben; 't is best koop, grof te spelen.’
De oorlog had aanleiding gegeven tot de verstrooijing en openbare verkooping van vele bijzondere en openbare Boekerijen; lessing kocht een aanzienlijk getal, en zond ze naar Berlijn. De Bibliotheek was het eenig duurzaam voordeel, welk hij van zijn verblijf te Breslau ontleende, nevens zijnen post van Secretaris. Zijn inkomen, of jaarwedde, 't welk ruim was, gebruikt hij zeer onbekrompen, hielp elk lid zijner familie, die iets wilde aannemen, leende gereedelijk aan zijne beste vrienden, gaf rijkelijk aan de behoeftigen, en nam dikmaals ter leen ten dienste van anderen.
Te Breslau las hij aandachtig de Werken van spinoza, en had veel te zeggen op bayle's oppervlakkige ontleding en uitlegging. Ook maakte hij eenige oudheidkundige aanmerkingen rakende andreas scultetus; zond met ijver aan ramler de zeldzame oorspronkelijke uitgave van logan; bezocht arletius, en de geleerden in de nabuurschap; ontwierp zijnen Faustus, en las eenige oude Romans; doch, in 't algemeen, moest letterwerk voor verstrooijing wijken; hij hield heiligendag, maakte zich met doortrekkende krijgslieden vrolijk, en werd van eene ernstige, indien niet gevaarlijke, krankte overvallen. Terwijl hij op het ergst was, vraagde hem een vriend, die voor zijn bed zat, op zijn gelaat eene veelbeteekenende, diepdenkende uitdrukking bespeurende, of hij hem iets hadde te zeggen: ‘Neen,’ zeide lessing, ‘maar ik was bezig met op te merken, welk eene verandering de ziel bij de aannadering des doods onderga; mij dunkt, dat de

{==460==} {>>pagina-aanduiding<<}
kunst van herinneringe meer dan het denkvermogen vervalt.’
In den jare 1762 moest lessing zijnen Generaal naar de blokkade van Schweidnitz verzellen; en in 1763, na het sluiten van den vrede, werd hij te Potsdam den Koning voorgesteld. Niets merkwaardigs vinden wij van deze zamenkomst vermeld; echter schijnt dezelve zijne hoop op bevordering gestremd te hebben: want hij zeide van den Koning: Dat paululum, ut multum faciant. (Hij geeft weinig, opdat men veel doe). Hij hervatte, in den jare 1765, zijn verblijf te Berlijn, en keerde, eenigzins langzaam, tot zijnen letterarbeid weder.
Minna van Barnheim, het beste zijner Blijspelen, gelukkig in 't Engelsch vertaald, onder den titel van Liefde en Eere, was de eerste in 't oog loopende poging zijner penne na deze lange tusschenpoozing. Het werd in den jare 1767 gedrukt, en in 1768 ten tooneele gevoerd; doch het werd opgesteld en in geschrift vertoond vóór zijnen Laocoon, eene Verhandeling over de palen der Dicht- en Schilderkunde, die in den jare 1766 het licht zag. Aan 't einde van dat jaar verzelde hij den Majoor brenkenhof naar Pyrmont, en reisde van daar naar Hamburg, op verzoek van een Gezelschap van Tooneel-dilettanti, 't welk den Schouwburg aldaar bij inteekening had gekocht, en, met lessing's raadgeving, denzelven in een klassiek Tooneel wenschte te herscheppen. 't Zij hij er een aandeel van eigendom in nam, 't zij zijne Pyrmontsche reize zijne middelen had verslonden, zeker is het, dat hij slechts een uitgelezen gedeelte zijner uitgestrekte boekerije naar Hamburg overzond, en alle de overigen, in de lente des jaars 1767, te Berlijn openlijk liet verkoopen; zoo lang noodig was, vertoefde hij in de laatstgemelde stad, om zijne huishouding op te breken, en de Minna in 't licht te geven. Bij zijne wederkomst te Hamburg waren de Tooneelen veranderd. De Virtuoso-bestuurders waren het niet volkomen eens, wie de werkdadige bestuurder zijn zou. Inwendige verdeeldheden ontstonden er aangaande de keuze van Treurspelen en Kluchten, en eerzuchtige naijver aangaande de begunstiging van acteurs en muzijkanten. Lessing aanvaardde zijn eigen vak met vernuft, en gaf een wekelijksch papier in 't licht, getiteld de Hamburger Dramaturgie, ieder Nummer van welk eene beoordeeling moest behelzen van de eene of
andere ver-

{==461==} {>>pagina-aanduiding<<}
tooning van de voorgaande week. Zijn plan was, de verdienste des Dichters te toetsen, ten aanzien van het plan en de bewerking van zijn Tooneelstuk, der Acteurs, in het uitvoeren van hetzelve, en der Bestuurders, ten aanzien van het costum en de decoratien; doch de laatste twee afdeelingen vielen weg, uit hoofde van het ongenoegen en de verbittering, die zij veroorzaakten. Dit papier werd tot in April 1768 voortgezet; het werd in twee boekdeelen bijeenverzameld, en bevat een' bundel van duurzaam waardige Tooneelbeoordeelingen.
Lessing, een man van onderneminge, liet zich overhalen om deel te nemen in eene Drukkerij, in gemeenschap met bode; doch deze gemeenschap werd, met onderlinge toestemming, verbroken in Februarij 1769. De post van eenen Autheur in eene Drukkerij is, eene Copij, die der perse wordt aangeboden, te beoordeelen; en voor dien post kon niemand beter berekend zijn, dan een zoo ervaren boekbeoordeelaar, zulk een belezen geleerde, en zulk een diep denker, als lessing. Doch nog ander toezigt schijnt men van hem verwacht te hebben, waartoe hij noch bekwaamheid, noch vlijt, noch genegenheid bezat.
Een Autheur, klotz genaamd, had den Laocoon scherp beoordeeld; lessing gaf daarop eene tegenbeoordeeling in 't licht, in welke hij den armen klotz eenigzins hard aantastte, die insgelijks een boek over de beoefening der Oudheden had laten drukken. Het geschil maakte in Duitschland veel geruchts; doch op deze autheurs-geschillen wordt naderhand, en elders weinig acht geslagen. Door zijn keffen tegen lessing wekte klotz de opmerking van 't gemeen, doch werd welhaast tot eenen staat van hulpeloosheid teruggezet.
Te Hamburg werd lessing Vrijmetselaar, waarschijnlijk omdat de Logie voor eene aangename Club werd gehouden. ‘Wel,’ zeide de Heer, die hem inleidde, ‘gij hebt niets in onze verkeering gevonden tegen de Kerk of den Staat; hebt gij wel?’ - Gave God, ‘dat ik het gevonden had!’ hernam lessing, ‘dan zou ik ten minste iets gevonden hebben.’ Misschien was deze inlijving eene voorbereiding tot eene reize, welke lessing naar Italie wenschte te ondernemen. Men zegt, dat reizigers hunne rekening vinden bij de Vrijmetselarij, en, door middel van

{==462==} {>>pagina-aanduiding<<}
heimelijke teekenen, onmiddellijken toegang verkrijgen tot fatsoenlijk gezelschap op vreemde plaatsen. De uitgelezene overblijfsels van lessing's boekerije werden te koop aangeslagen in 1769; hij had zijn besluit aangekondigd, om een jaar te Rome te vertoeven, en deszelfs Oudheden te beschrijven; doch, na afdoening zijner schulden, bleef er naauwelijks genoeg over, om een enkel jaar werkeloos te kunnen leven. In dusdanige oogenblikken herinnert men zich, met verschuldigde bewondering, het gedrag van Keizerin catharina van Rusland omtrent diderot. Zij kocht zijne boekerij voor een jaargeld, en stond hem het gebruik toe voor zijn leven. De vermoedelijke erfgenaam des Hertogs van Brunswijk, Prins leopold, had de eer van voor lessing een goed woord te doen, en, door den Hoogleeraar ebert, hem den post van Bibliothekaris te Wolfenbuttel aan te bieden, welke leibnitz voormaals vereerd had. De aanbieding geschiedde op de edelste wijze; het jaargeld mogt zijner opmerkinge onwaardig zijn, doch geene bepaling was daaraan verbonden. De Hoogleeraar ebert had last, lessing eene zekere somme ter hand te stellen, met verzoek om die te willen gebruiken, om, op de aanstaande Auctie, boeken voor de Wolfenbuttelsche boekerij te koopen.
Een der laatste brieven, welke lessing aan zijnen Vader schreef, behelst het volgende berigt wegens zijne aanstelling te Wolfenbuttel:
‘'t Was inderdaad de Erfprins, die mijne Bibliotheek kocht. Hij noodigde mij op de bevalligste wijze, en aan hem ben ik verschuldigd, dat de post van Bibliothekaris, die niet open was, ten mijnen behoeve daarvoor verklaard werd. De regerende Prins heeft mij met onderscheiding ontvangen; het geheele Huis onderscheidt zich door spraakzaamheid en hartelijkheid. Ik ben de man niet, die mij hun zal opdringen; ik zal mij van de hofgezelschappen spenen, en mij tot mijne boekerij bepalen.
De jaarwedde is juist zoodanig, als het welberaden overleg der vriendschap die voor mij zou bepaald hebben; zoo dat ik geene reden heb, om mij over het van de hand wijzen van soortgelijke aanbieding, voormaals gedaan, te beklagen. Het inkomen is toereikende tot een fatsoenlijk bestaan; en 't best van allen is, dat ik ter aller ure binnen het bereik eener

{==463==} {>>pagina-aanduiding<<}
verzamelinge van boeken zijn zal, reeds bij gerucht aan u bekend, doch boven het gerucht verre verheven. Mijnen eigen oorspronkelijken voorraad uit Breslau behoef ik niet te beklagen. Laat mij eens in uw leven het vermaak genieten om u dezelve hier te vertoonen, als wetende hoe groot een minnaar en kenner van boeken gij zijt.
Ambtspligten heb ik geene, dan die ik verkies mijzelven op te leggen. De Prins heeft meer verlangd, de boekerij nuttig voor mij, dan mij voor de boekerij nuttig te maken; nogtans zal ik trachten, beide te vereenigen, of liever, het een zal uit het ander voortvloeijen.’
Niet lang na deze aanstelling keerde lessing naar Hamburg, en deed aanzoek bij eene Weduw könig, wier kinderen hij voorheen afzonderlijk onderwijs had gegeven. Gedurende zijne vrijaadje, die een gewenscht einde nam, kwam herder uit Engeland terug, ontmoette lessing, en maakte kennis met hem, die bij voortgang tot eene warme vriendschap aangroeide.
Eene groote verzameling van handschriften, bijkans 6000 in getal, werd in de boekerij van Wolfenbuttel bewaard. Lessing ondernam eene periodieke uitgave van onzeker aanzien, onder den naam van Bijdragen tot de Letterkundige Historie, behelzende berigten en uittreksels van de voornaamste Handschriften, nevens zoodanige uitleggingen, als de Geleerden over de ontlede Werken zouden gezind zijn voor te dragen. Een der eerste stukken was een werk van berengarius van Tours, die, in de elfde eeuw, de vastgestelde leere der Transsubstantiatie met die der Consubstantiatie verwisselde, naderhand door luther, bij de Hervorming, van nieuws ingevoerd. Lanfranc had op dat boek, en wel, naar het voorgeven der Roomschgezinden, mondstoppende geantwoord; hier was het boek zelf, en de Lutherschen hielden het nu voor onwederlegbaar. Lessing behaalde bij het gemeen eene zekere mate van roem van regtzinnigheid, waarmede hij, in zijne briefwisseling, zich vrolijk maakt. Nogtans schatte hij, even als gibbon, den regtzinnigen boven den onregtzinnigen aanhang. De schaal van geleerdheid helde naar dien over, welke zijne achting lokte; en zoo deed ook de schaal der verknochtheid, die het hem als meer wenschelijk voor het burgerlijk bestuur deed beschouwen. Ligt evenwel

{==464==} {>>pagina-aanduiding<<}
kunnen Wijsgeeren zich verbeelden, dat, hoe onredelijker en ongerijmder de vastgestelde begrippen zijn, zij dies te meer zekerheids bezitten, opgang te zullen maken in de denkende wereld, en onaangename wanachting te ontgaan. De tijden zijn veranderd; de schaal der geleerdheid slaat nu naar de onregtzinnige zijde over, en de schaal der verkleefdheid ook, althans onder de welopgevoede klassen.
Lessing gaf, in 1771, eene nieuwe uitgave van zijne Mengelschriften; ramler las de proeven, en had onbepaalde magt om door te schrappen en te verbeteren; hij bediende er zich van met den moed der vriendschap, en de voorzigtigheid van den smaak. Vele kleine dichtstukken verdwenen voor altijd; vele nieuwe lezingen werden met uitgezochte vaardigheid ingevoerd.
Op 13 Maart 1772, verjaardag der Hertoginne Weduwe van Brunswijk, werd de Emilia Galotti voor 't eerst gespeeld. Maanden te voren was het stuk beloofd; doch de Dichter, die zeer langzaam was, kon het met zichzelven niet ééns worden. Onvoltooid zou het, waarschijnlijk, voor een langen tijd zijn gebleven, hadde niet de Tooneelbestuurder döbbelin hem doen weten, dat de Acteurs de eerste vier Bedrijven van buiten geleerd hadden, en dat hij, om er een slot aan te geven, een tooneel of twee van zijn eigen maaksel er zou nevens voegen. Zulk een aanhangsel kon lessing niet dulden; hij zond het vijfde Bedrijf, 't welk overhaasting aankondigt, en eindigt op eene wijze, een fraai begin onwaardig.
Een aloud vrouwelijk standbeeld, of liever de torso of romp van een standbeeld, had voormaals in de Brunswijksche Boekerij gestaan, 't welk naar Dresden overgevoerd, en aldaar met een hoofd uit Rome was voorzien, alsmede met twee nieuwe armen, naar het modél van eene agrippina te Parijs. Lessing plaatste in zijne Berigten wegens de Wolfenbuttelsche Merkwaardigheden eene verhandeling over dat standbeeld, die aanleiding tot twistredenen gaf. Ook schreef hij over de wijze, op welke de oude Beeldhouwers den Dood persoonlijk verbeeldden, door eenen Genius, die eene toorts uitdooft; alsmede over de oudheid van het schilderen met olieverf.
Hij raadpleegde den Erfprins, hoe verre het hem vrij

{==465==} {>>pagina-aanduiding<<}
stond, eenige uittreksels in 't licht te geven, tegen welke door de Opzieners van de Drukpers bedenkingen zouden kunnen worden ingebragt. De Prins gaf eenen wenk, dat hij met de klagten der Godgeleerden zich niet zou bemoeijen. Lessing wist, waar hij een Drukker konde vinden, en de Fragmenten eens ongenoemden Schrijvers, in de Wolfenbuttelsche Boekerij ontdekt, werden, van tot tijd tot tijd, in de Bijdragen geplaatst. Dit Anti-Christelijk werk maakte veel geruchts in Duitschland: men tracht daarin te bewijzen, dat de Stichter van het Christendom tijdelijke bedoelingen had; dat de Joden door het Koningrijk der Hemelen de wereldlijke heerschappij van den messias verstonden; dat de Zeventigen Apostels van muiterij en opstand waren, bestemd om de zeventig leden des Sanhedrins te vervangen; en dat de verdrijving der Wisselaars uit den Tempel de crisis van een mislukten toeleg op muiterij was. Een afzonderlijk en onvoltooid Fragment moest tot eenen aanval op de Opstanding dienen. Velen hebben aan lessing zelven deze loosselijk drogredenerende opstellen toegeschreven. Nog heden zijn zij in Duitschland het heilig boek der Ongeloovigen. In 't einde, doch niet voor 1778, gaven zij aanleiding tot het verbieden van de Bijdragen, in gevolge eens verzoeks door het Consistorie.
Lessing ondernam eene nieuwe rangschikking der boeken, over welke hij het opzigt had; 't welk den Kanselier von praun mishaagde, die in naam het oppertoezigt over de Bibliotheek had, en dien voorslag, waarschijnlijk, beschouwde als een voorbode van het vernietigen van zijnen post. Mendelsohn bezocht hem onder die omslagtige taak; kleine achting had hij voor de werkzaamheden der Oudheidkundigen, tot welke zijn Vriend zich hebbelijk vernederde, en zocht zijne aandacht van werken van vlijtbetoon tot werken van kunst af te leiden. Lessing, die van nature onbestendig was, begon zijn slaafsch werk en zijne eenzaamheid te verdrieten; en na mendelsohn's vertrek werd hij zwaarmoedig en miltzuchtig van gestel, waarvan hij voorheen eenige toevallen had vertoond, en waartegen de Natuur hem geleerd had, in wandelen een geneesmiddel te zoeken. De Zoon van maria theresia, naderhand Keizer josephus de II, verlangde thans, te Weenen eene Akademie te stichten, welke met die van Berlijn moest wedijveren; maar de

{==466==} {>>pagina-aanduiding<<}
staat van openbaar onderwijs in Oostenrijk wilde zulks nog niet gehengen. Hierom bragt hij zijner Moeder de welvoegelijkheid onder 't oog, om, onder verscheiden voorwendsels, eenige der voornaamste Geleerden naar Weenen te lokken; en, wanneer het getal en de soort toereikende zijn zouden om er vertooning mede te maken, zoude hij de oprigting zijner Akademie voorslaan. Dichters moesten voor de Schouwburgen, Taalgeleerden voor de Scholen, Wijsgeeren voor de Boekerijen, Historiekundigen voor de Archiven gebruikt worden; Professor sulzer moest tot Werfofsicier van zijn voorgenomen verstandelijk leger dienen. Van mendelsohn vernam hij lessing's rusteloosheid, en onderstond, of hij zijnen naam te Weenen mogt noemen. Lessing gaf zijne toestemming, te gereeder, omdat de Dame, met welke hij dacht in 't huwelijk te treden, huizen te Weenen had, en verlangde aldaar te gaan wonen. Dewijl er niets bepaald was, gaf hij geene kennis van dit aanzoek aan den Erfprins van Brunswijk. Volgens lessing's eigen gevoel was dit onbillijk; 's Prinsen kiesche edelmoedigheid, in het waarnemen van het tijdstip zijns tegenspoeds, om hem een bestaan aan te bieden, was tot volkomene openhartigheid geregtigd; en evenwel zou kennisgeving de houding van het verzoek om nog meer gehad hebben. De onderhandeling te Weenen liep te niet, waarschijnlijk omdat de godsvrucht der Keizerinne-Koninginne zwarigheid vond om hare bescherming te verleenen aan zulk eene bende Vrijdenkers, als door haren Zoon waren aangeprezen; doch de zaak zelve werd voortverteld, en kwam ter ooren, eerst van den Kanselier praun, en vervolgens van den Prins. Dit veroorzaakte een vermoeden van verkoelinge, zeer smartelijk voor lessing, en schijnbaar ongeneeslijk, juist omdat er niets
van de zaak kon gezegd worden.
Te meer werd lessing versterkt in het gevoelen, dat hij zijns weldoeners gunst had verbeurd door aan den voorslag om te verhuizen het oor te leenen, als zijnde er een plan beraamd, om hem tot de waardigheid van Historieschrijver te bevorderen, met vermeerdering van wedde, en den titel van Raad. Zelfs was hij gepolst, of hij zijne letteroefeningen wilde inrigten ter verheerlijkinge van het Huis van Brunswijk. De vermeerdering van wedde zou spoedig een aanvang nemen; vermeerdering van eer zon, als eene belooning, op

{==467==} {>>pagina-aanduiding<<}
den uitslag zijner werkzaamheden volgen. Doch deze schikkingen werden door den Kanselier achteruitgezet, op eene wijze, die lessing in het vermoeden versterkte, dat hij in den Prins niet meer een warm vriend had. In Maart 1775 deed hij eene reize, eerst naar Berlijn, alwaar eenige Officieren van rang hem voorgesteld, doch afgewezen werden, en vervolgens naar Weenen, alwaar hij met Mevrouw könig trouwde.
Prins leopold van brunswijk was geen onopmerkzaam waarnemer van lessing's gemoedsgesteldheid geweest; hij begreep, dat zijne letterbezigheden verpoozing vorderden; hij herinnerde zich lessing's dikmaals aangekondigd verlangen om Rome te zien, en waaraan, bij zijn jongste toeval van zwaarmoedigheid, het overschot zijner goederen zou opgeofferd zijn geworden; aan natuurlijke aandoeningen weet hij het onderzoek, te Weenen gedaan, en hij werd te rade, te doen zien, dat het hart aan de bescherming eens Hertogs van Brunswijk grooter waarde kan bijzetten, dan door den glans van Keizerlijke weldadigheid kan nagebootst worden. De Prins verwierf van zijnen Vader verlof om te reizen, kwam onverwacht te Weenen, en sloeg lessing den toer van Italie voor, veelligt niet bedenkende, dat huwelijksbedoeling zoo veel aandeels had in lessing's bezoek. Met blijdschap aanvaardde lessing den voorgeslagen uitstap; ten Keizerlijken hove werd het spoedig bekend; de Keizerin wenschte, dat hij, vóór zijn vertrek, ten hove zou verschijnen. Na hem gevraagd te hebben, wat hij over den staat der Geleerdheid in Oostenrijk dacht, en over de middelen ter aanmoediginge van dezelve, zeide zij tot hem: ‘Gij gaat naar Italie met den Prins van Brunswijk?’ - ‘Dat doe ik.’ - ‘Neemt gij uwen weg over Milaan?’ - ‘Ja.’ - ‘Zeg den Prins, dat ik hem brieven van aanbevelinge zal geven aan den Grave firmian; het kan hem van nut zijn.’ De Prins van Brunswijk was te Weenen gekomen, om van de Keizerin de eere te verwerven, om lessing aan zich te verbinden; en dit was hem gelukt. - Op 25
April 1775 gingen zij op reize naar Italie, en, na met eenige overhaasting de zetels der kunst bezocht te hebben, kwamen zij in het midden van December te Munchen, alwaar zij van elkander scheidden. In

{==468==} {>>pagina-aanduiding<<}
zijn afwezen overleed Mevrouw lessing aan eene miskraam.
Naauwelijks was het ruchtbaar, dat lessing zijn vast verblijf bij den Prins van Brunswijk had genomen, of verscheiden Duitsche Prinsen benijdden hem die overwinst. Lessing bezocht Dresden vroeg in 't jaar 1776; de Keurvorst verzocht een mondgesprek, en vraagde, waar hij geboren was. ‘Ik ben een geboren onderdaan van uwe Hoogheid,’ was het antwoord. - ‘Dat weet ik,’ hernam de Keurvorst, ‘en dat gij verkozen hebt, u buiten uw vaderland te vestigen; maar indien gij verkiest, derwaarts terug te keeren, zult gij er geen berouw van hebben, wanneer gij mij van uw besluit wilt verwittigen.’ Van elders werd hij onderrigt, dat de jaarwedde, welke hagedorn thans trok, en, van wege zijne zwakheid en hooge jaren, welhaast zou openvallen, tot lessing's beschikking zou staan.
Uit Manheim werden hem insgelijks uitlokkende voorslagen gedaan. In de eerste plaats werd hem voorgesteld, den post van Akademist te aanvaarden in eene nieuwe Stichting, wier leden honderd louizen jaarlijks zouden trekken. Eenige bijdragen tot de werkzaamheden van dit geleerd Genootschap waren de voorwaarden, die men verlangde, en een jaarlijksch verschijnen te Manheim, om de zittingen bij te wonen. Van den Staatsdienaar von hompesch ontving hij een afzonderlijken brief, berigtende, dat aldaar een Nationaal Tooneel zou geopend worden, waartoe men zijne onderhandsche hulp verwachtte. - Lessing gaf raad, en dadelijke hulp, in het kiezen van Acteurs, woonde de opening van het Tooneel bij, werd den Keurvorst voorgesteld, en ontving de aanbieding om Curator te worden van de Universiteit van Heidelberg, waaraan het begeven van eenige Hoogleeraarambten en eene wedde van 2000 dollars was verbonden. Hij wees de aanbieding van de hand, zich aan het Huis van Brunswijk verbonden achtende. Het Hof van Manheim wilde in zijn verblijf elders niet bewilligen: want, onder een vereerenden titel, zocht het alleenlijk eenen Opziener van deszelfs Tooneel in zijnen dienst te verbinden, die op verjaardagen iet nieuws en aangenaams kon leveren. Na lessing's vertrek wist von hompesch de wedde van

{==469==} {>>pagina-aanduiding<<}
honderd louizen, als lid der Akademie hem toegestaan, listig in te trekken.
In 1778 gaf een voorstel van het Consistorie aanleiding tot het eindigen van de uitgave der Bijdragen. De gramschap der Godgeleerden was losgebroken; de twistschriften waren vermenigvuldigd; en lessing kwam in de verzoeking door sommigen hunner, vooral door de hevige aanvallen van den Leeraar göge, om eenige aanmerkingen ter verdediginge te laten drukken. Met meer gematigdheids en oordeelkundiger had semler zich verdedigd. Het onuitgegeven gedeelte des handschrifts werd door dwang in de handen der Wethouderschap geleverd; eenige van de laatste bladen ontbraken er; lessing verklaarde, dat zij in handen van Prinse leopold waren, die verzocht had, dezelve te lezen. Lessing maakte een einde aan den twist, door zijne uitgave van Nathan de Wijze. 't Is het meesterstuk zijner Tooneelstukken, meer, misschien, voor de Studeerkamer dan voor het Tooneel geschreven; met dit al is het met luister ten tooneele gevoerd, zoo als het door schiller is verkort. Onder lessing's papieren heeft men de schets eener Voorrede gevonden, welke hij niet geplaatst heeft; zij behelst eene verklaring van vele Arabische woorden en gewoonten, waarop in het stuk gezinspeeld wordt. Aan den derden Roman in boccacio's Decameron wordt de eerste wenk van het plan toegeschreven. Voorts leest men er: ‘Nathan's verklaring tegen allen stelligen Godsdienst duidt aan, 't geen altijd mijn gevoelen was; doch 't is hier de plaats niet om het te verdedigen.’ Het slot behelst eene verdediging van de zedelijke strekking van het stuk. Nathan de Wijze werd terstond door de denkende wereld gunstig ontvangen, en heeft met toenemenden opgang zich gehandhaafd.
In den jare 1780 werd Prins leopold, door zijns Vaders overlijden, regerende Hertog. De Kanselier von praun bekwam zijn afscheid, en de vervolgde lessing, onlangs het Anti-Christensch gedrogt, de goddelooze Atheist, werd, toen men bemerkte dat hij invloed had op de bevordering der Geestelijkheid, herdoopt in eenen leeraar der verdraagzaamheid, een beschermer der billijkheid, en een apostel der weldadigheid.
Zelden gedoogde lessing's gezondheid het genot van

{==470==} {>>pagina-aanduiding<<}
den zonneschijn der Vorstelijke gunstbestralinge. Hij schreef den Monnik van Libanon, als een vervolg van Nathan de Wijze; maar de schilderij van den kranken saladin was eene te getrouwe afbeelding van persoonlijk gevoel.
Eene Verhandeling over de Opvoeding van het Menschelijk Geslacht, waarin de invoering van stelligen Godsdienst als een middel ter tucht wordt beschouwd, 't welk in den mannelijken ouderdom der zamenlevinge moet ter zijde geschoven worden, werd in openbaren druk verspreid, en zonder toorne gelezen.
Zoo luttel wantrouwens had lessing omtrent den spoed van zijn vlijtbetoon, dat hij, in Augustus 1780, met de Bestuurders van het Hamburger Tooneel, een verdrag aanging, om jaarlijks twee Tooneelstukken te vervaardigen, tegen vijftig louizen ieder; doch de gezette tijden verliepen, zonder dat hij er eenige acht op gaf.
Onder de bestendige boezemvrienden van lessing werden genoemd zijn ambtgenoot zacharia, de Consistoriaal-Raad schmidt, die door sommigen vermoed werd tot de Fragmenten te hebben bijgedragen, en aan wien lessing sterk verknocht was; ebert, zijn eerste patroon; de jonge jerusalem, wiens vroege dood een verlies voor de Wijsbegeerte was; eschenberg, de overzetter van shakespear; de Generaal warnstedt, de leermeester van den Prins van Brunswijk, en reisgenoot op den togt naar Italie; en leisewitz, de Schrijver van Julius van Tarente. Lessing's gewoonte was, te Wolfenbuttel te werken, en dikwijls twee of drie weken, om zich te verpoozen, te Brunswijk te vertoeven.
In 't laatst viel hij in eene slaapziekte. In 1781 reisde hij naar Hamburg; doch toen hij aldaar kwam, was hij zoo ziek, dat zijn Vriend leisewitz om artsen zond. Bij de verschijnselen dezer ziekte kwam een verval zijner stemme. Na eene ziekte van twaalf dagen, stierf hij den 15 Februarij. Bruckmann en sömmer bedienden hem als artsen; de laatste opende zijn lijk; hij deed een verslag van de ontledinge: ter wederzijde had hij acht ribben, en overal neiging tot beenwordinge; er was water in de borst, ontsteking in de linker kwab der longen, maar geene aanhech-
{==471==} {>>pagina-aanduiding<<}
ting, en een polypus in de regter holligheid van het hart. - ‘Hij laat geene afstammelingen na,’ zegt mendelsohn, in eenen brief, een verhaal van zijn overlijden behelzende, ‘maar eene meer bestendige nagedachtenis: hij schreef Nathan de Wijze, en stierf!’

Iets over onvoorzigtige uitdrukkingen bij staatkundige gesprekken.

Gij weegt uw Goud en Zilver; waarom weegt gij ook niet uwe Woorden op het Goudgewigt?



sirach.
Onder de verschillende onderwerpen, waarmede des menschen geest zich bezig houdt, is er gewis geen, waarover, zoo in bijzondere kringen, als in openbare bijeenkomsten, meer gesproken en getwist wordt, dan over het Staatkundige; een onderwerp, dat als algemeen belangrijk voor land en volk, ja voor ieder burger in 't bijzonder, mag beschouwd worden, en dus natuurlijk de algemeene aandacht tot zich trekt. In alle standen, in alle gezelschappen, voorname of geringe, al of niet talrijke, overal heerscht deze algemeen belangrijke toon; elk redeneert naar zijne denkwijze, naar zijn meer of min opgeklaard verstand, naar zijn oordeel en ondervinding, en schaars vindt men een man of jongeling, ja zelden eene Vaderlandsche vrouw, die niet, ten minste met een enkel woord, in dezen algemeenen toon instemt.
Dat er intusschen uit gesprekken van dien aard dikwijls woordenstrijd en oneenigheden, ja somtijds hevige twisten ontstaan, is een niet onnatuurlijk gevolg van 't belang der zaak zelve en de zoo zeer uiteenloo pende menschelijke denkbeelden, dan ook, en wel voornamelijk, van de onvoorzigtige redeneringen van sommige menschen, die in de daad, zoo als de dagelijksche ondervinding leert, hunne gedachten over deze of gene belangrijke zaak, over een of ander voorwerp, welk zij, volgens hun systema, een' onverzettelijken afkeer toedragen, niet anders schijnen te kun-
{==472==} {>>pagina-aanduiding<<}
nen mededeelen, dan in ongematigde, roekelooze en onvoorzigtige uitdrukkingen, verwenschingen, bespotting of lage scheldwoorden; terwijl zij hiertoe niet alleen elke gelegenheid gretig aangrijpen, maar zelfs, om die te doen ontstaan, met eene verwonderenswaardige schranderheid, door allerlei woordspelingen, de onschuldigste reden op hun zoogenaamd systema weten toepasselijk te maken.
Onrustige twistmakers, waanwijze heethoofden, nietswaardige gelukzoekers, maken er hun dagwerk van, om twist en tweedragt te verspreiden, den vreedzamen burger tot ontevredenheid met zijnen stand, tot afkeer en verachting tegen zijne overheid en regering, tot haat tegen zijnen andersdenkenden broeder op te zetten, om, ware het mogelijk, eene algemeene verwarring te doen ontstaan, en door deze, ten koste van de algemeene belangen, hunne eigen grootheid te bevorderen.
Baardelooze knapen en onbezonnen jongelingen, die 't belang van hun Vaderland niet kennen, veel min ter harte nemen, die slechts spreken zoo als zij hooren spreken, naklappen 't geen zij hier of daar uit eenig gesprek onthouden hebben, die, blindelings voort, schimpen, bespotten en verwenschen, zonder eigenlijk zelve te weten wat en waarom, zoeken door zoodanig gezwets bij hunne makkers eenig aanzien te verwerven, en zich als 't ware tot mannen te verheffen.
Beide gevallen zijn niet vreemd, en zoodanig gedrag met den aard en de bedoeling der personen zeer gemakkelijk overeen te brengen; - dan, wat moet men denken, wanneer men juist dit zelfde gedrag, deze zelfde roekelooze en onvoorzigtige redeneringen aantreft bij anders weldenkende, verstandige mannen, die om hunne deugden en hoedanigheden hunnen omgang wel waard zijn, op wier handel en daden niets te zeggen valt, en die, eindelijk, met opregte vaderlands- en menschenliefde bezield, niets vuriger wenschen, dan 't geluk hunner medeburgeren, dan de bloei en welvaart van hun Vaderland; - waaraan zal men bij dezulken deze verkeerde handelwijze toeschrijven, welke men evenwel in onze dagen bij zoo velen aantreft?
Hoe zeer het aan elk burger in 't bijzonder, en elk bewoner van een land, waar geen gewetensdwang plaats vindt, 't zij onder Koninklijk gezag, 't zij onder eene Republikeinsche regering, algemeen vrij staat en vrij

{==473==} {>>pagina-aanduiding<<}
staan moet, openhartig en onbeschroomd naar zijne overtuiging te spreken, en zijne gedachten over elk onderwerp zonder onderscheid, in bedaarde en voegzame bewoordingen, zonder benadeeling van de algemeene rust en welvaart, mede te deelen; even zoo laag, onwaardig en vernederend, is 't gebruiken van gemeene scheldwoorden, van spot en verwenschingen, in den mond van een vrij denkend wezen; - zoo zeer het eerste geoorlofd is, den weldenkenden tot eer verstrekt, en hem de achting en liefde zijner medeburgeren met regt verwerft, zoo schandelijk en nadeelig is het laatste, en, van welken aard dan ook de aanleidende oorzaken van dusdanig gedrag zijn mogen, het betere gedeelte des Volks ziet in deze roekelooze taal niet anders, dan 't kenmerk van een bekrompen oordeel en eene onbegrensde heerschappij van woeste en onbeteugelde hartstogten; - moge al eens het dom gemeen en eenige rustelooze wargeesten deze onbedachte en uitsporige redeneringen met gretigheid aanhooren, met verbazing op den vrijpostigen spreker staren, terwijl zij hem schier op de handen dragen en in hunne verrukking uitroepen: ‘zie, dat is een man, die spreken durft! dat is taal, die in 't hart dringt!’ op een' anderen tijd, als misschien dit zelfde gedrag zijnen val veroorzaakt heeft, zullen zij hem bespotten, met den vinger nawijzen, en zeggen: ‘zie daar ook al een van die schreeuwers!’ terwijl bedaarde, weldenkende lieden, de schouders ophalende, zijne dwaasheid zullen beklagen.
Laag en onedel is 't gedrag van zoo vele zwakke wezens, die als de weerhaan op den toren draaijen, den mantel naar den wind hangen, en altijd 't heerschend gevoelen zijn toegedaan: dan 't is dwaasheid, door ongematigde redenen, die even zeer een zwak en wankelend hart, door driften en woedende hartstogten geslingerd, verraden, een tegenovergesteld karakter te willen handhaven; - 't is dwaasheid, door dit gedrag de volgens onze denkwijze plaats hebbende verkeerdheden en wanorde te willen verbeteren en te keer gaan; - 't is dwaasheid, anders denkenden op deze wijze van hunne, gesteld ook verkeerde, begrippen te willen overtuigen en terug brengen; - 't is dwaasheid, langs dien weg vaderlandlievende gevoelens, grootheid van ziel, onverschrokken moed en edele standvastigheid

{==474==} {>>pagina-aanduiding<<}
te willen bewijzen; en eindelijk eene onbegrijpelijke verblindheid, indien men wezenlijk konde veronderstellen, door zoodanige handelwijze, liefde, achting en vertrouwen bij zijne medeburgers te verwerven.
Moge somtijds een belangelooze ijver voor de goede zaak, zucht voor 't welzijn van land en volk, een regtmatige wrok over, volgens zijne denkwijze, gepleegd wordende inbreuken op 's Volks regten en wetten, op de welvaart van 't algemeen, over eene roekelooze verguizing van den alouden Vaderlandschen roem en luister, den weldenkenden man, die, hoewel misschien te onregt, alles uit dit oogpunt beschouwt, een zucht, een traan, ja, in zijnen ijver, eene verwensching, een verachtelijk woord ontrukken, - in bedaarde oogenblikken, wanneer hij het onmagtige en gevaarlijke dezer handelwijze inziet, zal hem zulks berouwen; hij zal er zich geene gewoonte van maken, en veel liever zijne grimmigheid zoeken te bedwingen en zwijgen, dan, door zijne uitsporige taal, het onheil, dat hij meent te zien en niet vermag te weren, grooter en gevaarlijker te maken.
En hoe gevaarlijk zijn deze onvoorzigtige redeneringen en roekelooze uitdrukkingen in de daad, in alle opzigten! hoe ligt kunnen dezelve, zonder verderfelijke oogmerken, echter als zoodanig aan het altijd wakend oor van den zorgvuldigen Regter toeschijnen, en zij, die er zich onbedacht aan schuldig maken, blootstaan, om als oproermakers, wargeesten, twiststokers, en verstoorders van 's Volks rust en geluk, aangemerkt en behandeld te worden; en zoo dit al eens 't geval niet is, gesteld zij behouden, zelfs in hunne sterkste geestdrift, nog altijd bedachtzaamheids genoeg, om bij tijds terug te treden, en zoo 't dreigend gevaar af te wenden, hoe ligt hebben zij toevallig eens met een' even onberedeneerden zwetser van eene andere denkwijze te doen; geen van beiden kan iets toegeven, het eene woord verwekt het ander, men geraakt allengs in vuur, men schimpt, scheldt en verwenscht van beide zijden, en eindelijk is men zijne drift geheel niet meer meester, de hevigste woede staat vlammend op beider gelaat, en moord en doodslag is 't vreesselijk gevolg van deze onbedachte handelwijze! - Dan gesteld, ook dit, hoezeer geenszins onmogelijk, hebbe geene plaats, huune anderzins prijswaardige denkwijze bewaart hen voor dit uiterste, ook dan nog wordt dit gedrag een knagend vergif

{==475==} {>>pagina-aanduiding<<}
aan 't geluk der gezellige verkeering; de andersdenkende moge ook nog zoo bedaard, nog zoo edelmoedig, nog zoo geduldig zijn, eindelijk vindt hij zich toch, door deze herhaalde spotternijen en scheldwoorden, hoewel, gelijk echter ook al dikwijls 't geval is, eigenlijk niet persoonlijk, evenwel in zijne denkbeelden, die hij, in gemoede, op goede, eerlijke gronden meent te vestigen, bespot, gehoond en beleedigd, wordt deze onheusche beantwoording zijner bedaardste tegenwerpingen moede, en zwijgt liever geheel, dan, door verdere woordenwisseling, aanleiding tot twist en oneenigheden te geven; zeer natuurlijk dus, dat hieruit op den duur eene verwijdering, eene stremming in de gezellige verkeering ontsta, en alzoo dit voor den mensch onwaardeerbaar genoegen ondermijnd, ja niet zelden geheel den bodem worde ingeslagen.
Welke vreesselijke en onberekenbare gevolgen heeft dusdanig gedrag, te dikwerf, in 't algemeen, voor de welvaart van Land en Volk, voor 't geheel maatschappelijk geluk! - Gezellige vriendenkringen worden uiteengerukt, de banden van bloedverwantschap, van huisselijk geluk en eendragt verscheurd en vernield; het Volk wordt oplettende op vele bedrijven, welke het anders geenszins zou opmerken, deszelfs wantrouwen wordt gaande gemaakt, nietswaardige beuzelingen begint het als gewelddadige inbreuken op zijne regten en eigendommen, rust en geluk aan te zien; door deze roekelooze taal tot onrustige woelingen, oproerige gebaren en onbezuisde geestdrift aangespoord, miskent het weldra zelfs de beste pogingen zijner overheid, het begint te dreigen, te schimpen, te lasteren en te schelden, en nu ziet men zich eindelijk genoodzaakt, deze al meer en meer uitbrekende woede gewelddadig te keeren; dan ook hierdoor wordt de onstuimige drift des te grooter en gevaarlijker, en een volslagen Burgerkrijg is al ras het vreesselijk gevolg; burger tegen burger, vriend tegen vriend, broeder tegen broeder, kind tegen ouder, alles geeft zich onbeteugeld aan deze razende woede over; en wie, die nog eenig menschelijk gevoel heeft, beeft niet op 't denkbeeld van zoo vele rampzalige tooneelen, de gevolgen van toomelooze hartstogten en uitsporige redeneringen!
En zoo mij nu, na 't vorengezegde, nog iemand zou willen betwisten, dat zoodanig gedrag, dit roekeloos

{==476==} {>>pagina-aanduiding<<}
spotten, schelden en verwenschen, niet alleen onbedacht, maar hoogst lakenswaardig en van onberekenbare gevolgen zijn kan, en in de daad is, ô! dien laat ik gaarne zijne denkwijze, tot hij zich zelf overtuige. - Hun, daarentegen, die slechts eenigermate de gegrondheid mijner redenen inzien, die waarlijk goede gezindheden jegens hun Vaderland en Landgenooten koesteren, die hunne waarde als Mensch en Burger kennen, achten en wenschen te handhaven; hun, die uit overtuiging geneigd zijn en het standvastig besluit nemen, om met alle mogelijke zorgvuldigheid over hunne redeneringen te waken; hun, eindelijk, die op deze wijze niet alleen zelf geene aanleiding geven, maar ook het verderf, dat buitendien door kwalijkgezinden genoeg gezaaid wordt, krachtdadig wenschen te keer te gaan en uit te roeijen, - reik ik hier openlijk de hand, en God zegene hunne pogingen! - Dat dan deze gebrekkige schets iets tot deze overtuiging en tot dit besluit toebrenge, - iets, zoo gering het dan ook zijn moge, tot behoud der gezellige verkeering en de rust van mijn onder zoo vele rampen zuchtend Vaderland bijdrage, - ziet daar mijnen vurigsten wensch, en het dierbaarst loon voor deze mijne zwakke doch welmeenende poging!

S.

De koningin der mode.

Zeer begeerig zijnde, om de Koningin der Mode te zien, van welke ik, sints mijne vroegste jeugd, zoo veel had hooren spreken, verzocht ik mijnen Leidsman, terwijl wij ons toch in de nabuurschap van hare Residentie bevonden, dat hij de goedheid wilde hebben, mij derwaarts te vergezellen. - Zeer gaarne, was zijn antwoord; maar dan moet gij u van top tot teen in een ander gewaad steken. - Alhoewel de kosten, daartoe vereischt, aanmerkelijk waren, zoo was echter mijne nieuwsgierigheid, om deze zoo beruchte Vrouw met eigene oogen te aanschouwen, zoo groot, dat ik mij zulks liet welgevallen.
Des anderen daags, vroeg in den morgenstond, begaven wij ons, naar de wetten dezer Gebiederesse uitgedost, op reis. De weg liep door het bekoorlijk Dal van Rijkdom, en langs de Rivier van Overvloed. Tegen den middag traden

{==477==} {>>pagina-aanduiding<<}
wij ter Stads poorte in. Maar, hoe stond ik verwonderd over den Bloei en de Welvaart, die daar heerschten! Overal ontdekte ik eene menigte van Fabrijken en Handwerken, en bovendien Markten en Pleinen, omgeven door de prachtigste Winkels, opgevuld met allerlei schitterende en ontbeerlijke zaken.
Wij namen onzen intrek in het Logement, daar de Windwijzer uithing. Binnen getreden, ontvingen wij, tot onze blijdschap, het berigt, dat er nog dien zelfden namiddag gelegenheid zoude zijn, om de Koningin te aanschouwen, vermits er publieke Audientie zoude gegeven worden; doch tevens vernamen wij, tot onze droefheid, dat ons Gewaad, om ten Hove te verschijnen, veel te ouderwets was, aangezien de jongste Decreten, in de Draperie zoo wel der Mannen als der Vrouwen, eene aanmerkelijke verandering gemaakt hadden. Hoe kostbaar, wij besloten echter ons daaraan te onderwerpen, te meer daar mijne nieuwsgierigheid, hoe meer ik het Paleis der Koningin naderde, des te sterker ontbrandde. - Zoo werd ik dan andermaal verkleed; doch ontving, tot mijn genoegen, voor het Gewaad, dat ik afleide, nog omtrent een vierde van den prijs, dien ik er voor betaald had; dwijl ik daar gelegenheid vond, om het te verkoopen aan een Opkooper, die gewoon was zoodanige kleêren op speculatie te koopen, en te verzenden aan zijn Commissionair in nieuwe Modes, woonachtig in eene der Buitensteden.
Niets gegeten hebbende, aangezien ik de spijzen, die opgedischt werden, en naar de Mode toebereid waren, niet kende, en die ik proefde mij degouteerden, begaven wij ons in den achtermiddag naar het Paleis der Koningin.
Het Paleis was een nieuw Gebouw; desniettemin zag ik in de nabijheid eene groote menigte van Werklieden bezig, om een ander te vervaardigen, omdat het eerste, gelijk men zeide, in vele opzigten niet meer in den smaak was.
Boven in het Frontespies van den Voorgevel van het Paleis, daar wij moesten intreden, viel mijn oog op het Wapen der Koningin, 't welk bestond in een Kameleon, door vele kleine Kameleons, allen de oogen op den grooten Kameleon gevestigd, omgeven.
Eenige trappen opgegaan en in een ruim Voorportaal gekomen zijnde, wees men ons den toegang tot de Audientiezaal, daar men ons zeide dat de Koningin reeds verschenen was.
Wij wandelden door onderscheidene prachtig versierde en kostbaar gemeubeleerde Zalen, en ontdekten eindelijk in eene Zaal, die in pracht alles, 't geen wij gezien hadden, verre overtrof, de Koningin der Mode, gezeten op een elpenbeenen Troon, allerwegen met Goud en edele Gesteenten ingelegd, aan het boveneind omhangen met rood Fluweel, waar-
{==478==} {>>pagina-aanduiding<<}
in de schoonste gouden Bloemen geborduurd waren. - Zij was omringd door de Ministers en Magnaten van haar Rijk. Daar zagen wij den Minister van binnenlandsche Draperie, den Minister van buitenlandsche Draperie, den Minister der Ameublementen, den Minister der Bijouterien, enz. enz. enz., elk in zijn bijzonder Kostuum gekleed.
De Koningin zelve, dragende op haar zwart, afgesneden hoofdhaar een sierlijk Kroontje van Diamanten, was op dien dag en in dat uur in 't wit gekleed, en haar gewaad was omzoomd met eene Guirlande van Rozen; doch het bovenste gedeelte van harer Majesteits Persoon was tot beneden den boezem geheel naakt, en tot op dezelfde hoogte was ook haar ligchaam ('t welk ik ontdekte, toen ik haar vervolgens meer van nabij mogt beschouwen) van achteren ontbloot; behalve echter, dat het benedenste gedeelte van haar gewaad, ten einde hetzelve voor alle mogelijke toevallen te beveiligen, door twee karmozijnen banden, met groote strikken op hare beide schouders vastgehecht, bevallig werd opgehouden. - Dan, hoe bevallig ook opgesierd, zag zij er nogtans in mijne oogen afschuwelijk uit, niet alleen van wegen de geelheid van het vel hares ligchaams, maar inzonderheid van wegen de Dartelheid en Wellust, die als vlammen uit haar gezigt straalden, en die in haar lagchen, en in alle de deelen van haar gelaat en houding, duidelijk te lezen waren.
Men zeide mij, dat zij de Dochter was van een Pasteibakker uit Parijs, en dat zij aldaar, vóór hare tegenwoordige verheffing, verscheidene jaren
    verkeerd had onder de Nimfen, die dagelijks gewoon zijn in de Tuinen van het Patals Royal om te wandelen (*).
Boven den Troon, waarop zij zich had neêrgezet, was een Hemel, op welks voorzijde met gouden letteren dit Opschrift stond: Wetgeverin der geheele wereld.
Zoo veel de bescheidenheid toeliet, door de groote menigte van Mannen en Vrouwen, die den Troon omringden, heen dringende, hoorde ik hare Majesteit spreken over de Grondregels van hare Staatkunde, en duidelijk hoorde ik, dat zij

{==479==} {>>pagina-aanduiding<<}
haar gefprek eindigde met de volgende woorden: Zoo is dan Onbestendigheid en Veranderlijkheid de bestendige en onveranderlijke Maxime onzer Rêgering. - Op dat zeggen werd er door alle hare Aanbidders en Vleijers zulk eene luide toejuiching, en zulk een algemeen handgeklap aangeheven, dat ik gelegenheid vond, genoeg gezien en gehoord hebbende, om mij onder het gedruisch, ongemerkt, met mijnen Leidsman van daar te begeven, en weder naar ons Logement te keeren.
Mijn oogmerk was, nog dien zelfden avond te vertrekken, dewijl mij de honger begon te plagen, en dewijl ik vreesde voor een tweeden Maaltijd a la Mode: maar hoorende, dat er den volgenden dag een Feest zoude gevierd worden, onder den Titel van het Eeuwfeest der Mode, zoo besloot ik nog éénen dag te vertoeven, ten einde die Plegtigheid mede bij te wonen. Doch om in de Residentie-plaats van de Koningin der Mode niet van honger te sterven, liet ik den Kastelein boven komen, en stelde hem voor, of hij ons niet een anderen Maaltijd konde bezorgen, minder naar de Mode, en meer naar onzen Smaak? - Zeer wel, mijne Heeren! was zijn antwoord, mits gij de goedheid gelieft te hebben in eene andere kamer te eten, daar eenige ouderwetsche Hollanders gelogeerd zijn, die mij het zelfde verzoek gedaan hebben. - Wel! zeide ik, niets konde beter treffen: want dat zijn onze Landgenooten, en zeer waarschijnlijk onze Vrienden.
Nimmer, betuig ik, in mijn gansche leven een aangenamer avond doorgebragt te hebben, dan in 't gezelschap van deze onverwachte Vrienden; en nooit ook heb ik met meer smaak gegeten, dewijl ik nimmer meer honger gehad heb.
Hebt gij wel opgemerkt, zeide een van deze Vrienden, dat in deze Stad veel Ellende en Armoede heerscht? - Neen, was mijn antwoord, ik heb hier nog niets dan Bloei, Rijkdom en Overvloed gezien. - Dan zijt gij gewis, hernam onze Vriend, door het Dal van Rijkdom, langs de Rivier van Overvloed, en door de Poort van Welvaart binnen deze plaats getreden, en dan hebt gij alleen het voorste, en niet het achterste gedeelte van deze Stad bezigtigd. Maar wij zijn er geweest, en daar hebben wij, ter onzer verbazing, ontdekt eene menigte van menschen, die aan kwijnende en onherstelbare Ziekten, inzonderheid aan de Tering, laboreren, omdat zij voorheen hunne Koningin zoo getrouw gediend hebben; en nog meer anderen zagen wij daar, om dezelfde reden in de bitterste armoede gedompeld; zoo dat wij, uit hoofde van de groote menigte Bedelaars en Bedelaressen, genoodzaakt geweest zijn weêrom te keeren, voor dat wij het overig gedeelte der Ellende en Armoede, die daar heerschen, hebben kunnen aanschouwen. - Toen mijn Vriend uitgesproken had, zeide ik: in de daad, dat komt mij niet vreemd voor: want, behalve dat

{==480==} {>>pagina-aanduiding<<}
ik door het veranderen van mijne kleeding hier reeds eene verkoudheid heb opgedaan, is er door de toebereidselen tot deze reis, en door de vertering in de weinige uren, die ik hier geweest ben, zulk eene geweldige Eclips in mijne beurs gekomen, dat ik binnen kort in hetzelfde kwartier der Stad, daar gij van spreekt, zoude moeten verplaatst worden, bijaldien ik niet besloten had, op morgen reeds te vertrekken.
Op dat zeggen werd ik door mijne Landgenooten luidkeels uitgelagchen, en, doordien wij, al pratende, ongemerkt een ouderwetsch glaasje wijn dronken, werd ons gesprek hand over hand vrolijker, doch ook in dezelfde evenredigheid minder belangrijk. Weshalve ik hier alleen zal bijvoegen, dat wij, onderling afgesproken hebbende, om het Feest van den volgenden dag gezamenlijk bij te wonen, elkander een goeden nacht wenschten, en daarop ons te bed leiden.
Den volgenden morgen begaven wij ons in een Koffijhuis, gelegen aan de markt Wispelturig, daar de Optogt moest voorbij defileren. Niet op het bepaalde uur, maar omtrent twee uren later, kwam eindelijk de Trein te voorschijn, onderscheiden in vier Afdeelingen. Vooraan en in de eerste Afdeeling vertoonde zich eene menigte van Heeren en Dames, die zoo zonderling gekleed waren, dat ik er geene beschrijving van kan geven. Daarop volgde de Koningin der Mode, gezeten in een Palanquin, die gedragen werd door acht Jongelingen, allen geheel in 't wit gekleed, met roode zijden gordels om hun middel, aan de buitenzijde met afhangende koorden en kwasten. - In de tweede Afdeeling, die de Koningin zeer van nabij volgde en verre de talrijkste was, bevond zich een Trein van Vrouwen en Mannen, die gekleed waren gelijk de Koningin en gelijk de Grooten aan het Hof. - Daarop volgden in de derde Afdeeling eenige weinige Mannen en Vrouwen, die een zelfde gewaad droegen, als de Koningin en derzelver Hovelingen vóór eenige jaren gedragen hadden, wanneer zij het zedigst en voor hunne personen het gemakkelijkst te voorschijn traden. - En eindelijk volgden, in de laatste Afdeeling, eenige Mannen en Vrouwen, die gekleed gingen, gelijk de Koningin en hare Staatsdienaars zich pleegden te kleeden in 't begin der afgeloopene Eeuw, en die daarom, bij manier van spreken, door sommigen genoemd werden Petitsmaitres du Siecle précédent.
Wat denkt gij van die onderscheidene Afdeelingen? vroeg ik aan een mijner Vrienden, toen de Optogt ons voorbijgegaan was. - Ik denk, was zijn antwoord, dat die van de eerste Afdeeling het toppunt van ijdelheid bereikt hebben, dat de tweede Afdeeling uit gekken bestaat, dat die van de vierde zich bespottelijk maken, en dat eindelijk de wijzen alleen gevonden worden in de weinigen, die tot de derde Afdeeling behooren.

{==481==} {>>pagina-aanduiding<<}

Dat antwoord gehoord en ons gelag betaald hebbende, spoedden wij ons, om de Residentie-plaats van de Koningin der Mode te verlaten.
ichneutes.

Huisselijk geluk op het land.

Een Tafereel uit de Groote Wereld.

(Vervolg en slot van bl. 441.)

De Zon blikte in zijn venster, toen eene ruwe tong des Barons aangezigt lekte, en bij zich verschrikt oprigtte. Twee stemmen drongen ter geopende deure in, een Jagthond kroop voor zijne voeten, en de Kinderen van Diana trokken hem ten bedde uit. 't Kan nog naauwelijks middernacht zijn! riep de Baron, en wreef zich den slaap uit de oogen. De Jagers hielden, lagchende, het waggelende ligchaam in evenwigt, hetwelk meer nog den Slaap, dan het Leven toebehoorde. Geeuwend liet hij zich aankleeden. Hoe gelukkig zijt gij, lieve Vriend! zeide de een; gij hebt het Woud in uwe nabijheid, en de Vrijheid woont alleen in de Bosschen. - Ja, hernam de Baron, zich rekkende, men leeft zoo vrij, zoo ongedwongen op het Land; onze wil is onze wet. - De flesschen werden geledigd en gevuld, en de sterke arm van zijne Vrienden sleepte hem, zijns ondanks, naar het Woud.
Ook de kleine muhme trad met het ontbijt aan het bed van hare Vriendin. Een vloed van nieuwtjes stroomde haar ten monde uit; zij had de teekeningen der jongste Modes in hare hand. De Barones greep er gretig naar. Dat zijn toch beelden uit de wereld, die ons omringt! zeide zij opgeruimd; daar liggen vier banden met Ondieren, die mij gister met het slechte weêr tot gezelschap moesten dienen! Nieuwsgierig sloeg het Meisje den band op, die de Apen bevatte. Die hatelijke Dieren! riep zij verdrietig; hun ontbreekt slechts de spraak, om den Mensch geheel gelijk te zijn; alles apen zij na. - Juist dit bewijst de grens hunner bestemming, zeide de Barones; de Mensch handelt door zichzelven, en zijne daden worden de spiegel van den Aap. Maar kind, hebt gij dat kleed op den laatsten Geboortedag der Koningin ookeens naauwkeurig opgenomen? - Het heeft zeer bevallen, antwoordde de kleine. En denkt gij niet, dat mij die hooge kanten kraag goed zal staan? voer de Barones voort. Het heeft zeer bevallen, herhaalde de kleine, en er worden vast een paar zulke kleedjes bij ons besteld. - Dan moet ik terstond zorgen, dat mijn snijder klaar

{==482==} {>>pagina-aanduiding<<}
kome! riep de Barones, en sprong ten bedde uit naar den lessenaar: voorkomen zal mij niemand, en zoodra het gereed is, ga ik voor een paar dagen daarmede naar de Stad, en kwelle anderen een weinig met mijn bezoek. De Barones schreef haastig, en hare Vriendin las intusschen in het dikke boek, en ergerde zich over het Dier met menschelijke gebaren, dat alles naäapt, wat het ziet! -
De brief was voltooid, en zij vlogen arm aan arm in den Tuin. Witte bloesems vielen van donkere Kastanjeboomen, het Westewindje speelde met Mirten en Rozen, en de Nachtegaal zong in derzelver schaduw zijn kwijnend lied. Gij moet toch erkennen, zeide het Meisje, en bleef voor de bloemen en den Nachtegaal staan, al de zinnen zuigen hier, gelijk de hijen, honig uit de handen der Natuur. - Fraai gezegd! riep de Barones: maar kind, gij hebt hier nog geen' regen beleefd! Overal ziet dan de Natuur met een droevig gelaat door de vensters, en men leeft in de eenzaamheid, als in een graf. Maar willen wij het priëel in gereedheid brengen voor de ontvangst van onze Nimrods, die in het bosch zwerven? Hier zijn Kevers bij de hand, als de Heeren der Schepping slaperig worden.... Zij huppelde met de kleine muhme door den Tuin. Mirt en Roos omslingerden het priëel; dáár werd de disch gespreid, en de Lente strooide met milde handen hare bloesems, die zij als een veelverwig tapijt over hun had uitgespreid. Drie stemmen verheften zich op den heuvel voor den Tuin. Daar zijn ze! riep muhme, en werd rood tot aan het voorhoofd; de Barones trok haar met zich aan den ingang van den Tuin. Alles haastte zich naar het priëel; de voedende geur van twaalf schotels wasemde van tusschen de bloemen, en de vreugde straalde de kaauwende Gasten ten oogen uit. Het Voorwerp onzer Liefde! riep de Baron, en deed de Champagne in zijn glas schuimen. De kleine klonk blozende met dien, die naast haar zat. Nu uwe fluit, zoo als ginds in het bosch tusschen de rossen! zeide de Baron, en deze herhaalde den klaagtoon, die zacht, als de weêrgalm der vervlogene vreugde, verdween. De oogen
van het Meisje zochten schroomachtig de zijne, wiens gevoel in zijne toonen sprak, die nu de vrees en dan weder de hope uitdrukten. Vrolijker, vrolijker! riep de Baron; een klaagzang noodigt de Vreugde niet, en deze moet thans onze Gast zijn; en een Walser verdrong ruischend den vorigen toon. Eensklaps reikte de Baron aan het Meisje, de Barones den anderen Vriend de hand, en zij zweefden door de Kastanjelaan. De speler zag hen met een gefronst voorhoofd na, en zijne toonen verloren verband en maat. leder arm, die muhme omvatte, drukte, als 't ware, pijnlijk zijn hart. De paren wisselden; de kleine lag in des anderen arm, en hij was verpligt den lijkzang zijner hope te herhalen. Gloeijend slingerde de dans beide paren weder in het priëel. De lucht wordt

{==483==} {>>pagina-aanduiding<<}
te koel in den Tuin, zeide de Barones; wij willen huiswaarts keeren; en men haastte zich naar binnen, waar de speeltafel hen wachtte. Kaarten, Champagne, Muzijk en Boeken verslonden den tijd, en eerst na middernacht herinnerde men zich aan den slaap. Ziet gij, zeide de Barones, en hing aan zijnen arm, wij zijn heden zonder Kevers vrolijk geweest! De eenzaamheid wordt ons dan eerst lief, als men die met vrolijke menschen deelt. De Baron sloot het schoonste deel zijner eenzaamheid in de armen, en zijn gelaat verkondigde zijn geluk. Het sloeg twee ure, toen zij scheidden.
De Zon stond hoog, als hij aan de kamer zijner Echtgenoote klopte. Dezelve was ledig. Zij begint de Natuur te beminnen, zeide hij, dat verheugt mij; zij zal allengs aan de eenzaamheid gewennen, en ijlde naar den Tuin. Maar, voer hij voort, er behoort evenwel tot Huisselijk Geluk meer, dan ik dacht. Dans, Muzijk, Champagne, Kaarten, Gezelschap, Jagt, Boeken, een goede Kok en goede Vrienden ... het Huisselijk Geluk is indedaad in onze Eeuw eene kostbare inrigting geworden. Zoo was hij ongemerkt tot aan het priëel gekomen, - een zacht gefluister lispelde hem tegen; hij werd opmerkzaam, en nieuwsgierig stak hij zijn hoofd door de bladeren van het priëel. Daar zat zijne Vrouw; en hare hand lag in die des Vriends, die gisteren zijn voorhoofd bij den Walser gefronst had. Diens toon scheen vertrouwelijk, en zij scheen vriendelijk te luisteren. - Rood als eene lijsterbezie trok de Baron zijn hoofd uit de bladeren terug. Hij verloor zich in het donkerste geboomte van den Tuin, en wierp zich somber aan een standbeeld van Hymen neder, hetwelk de jongste storm een gedeelte van zijnen sluijer ontrukt had. Het denken was hem onmogelijk; de eene gedachte verdrong de andere; alleen het tooneel uit het priëel stond met de gloeijende kleuren der Jaloezij bestendig voor zijnen geest, en onwillig sprong hij op, om zich in zijne kamer op te sluiten. Het Gezelschap was ten ontbijt bijeengekomen; slechts de Baron ontbrak. De bedienden hadden hem ter kamer in zien stuiven, en de Barones vloog bezorgd derwaarts; de deur was gesloten; de Barones klopte sterker; heftig opende hij dezelve, en bleek, als het beeld des Kommers, stond hij voor haar. Gij zijt krank? riep zij verschrikt. Hij keerde zich van haar af, en antwoordde niet.
Ik zal den Geneesheer doen roepen, voer zij voort, en haastte zich naar de deur. Neen! riep hij, hetgene mij de Tijd ontnomen heeft, kan slechts de Tijd wedergeven. - Wat heeft hij u dan ontroofd? vraagde zij met drift. Een' Droom! riep de Baron, en tranen stonden hem in de oogen; ik bid u, laat mij in de eenzaamheid ontwaken. - Ik durf u thans niet alleen laten, zeide zij, hem teeder aanziende. Mevrouw van hallen! hernam de Baron, mijne eenzaamheid is het éénige,

{==484==} {>>pagina-aanduiding<<}
waarop niemand inbreuk maken kan. Zij is de eigendom van het nadenke en het hartzeer, en ik zal dien eigendom weten te beschermen. De Barones zag hem met verbazing aan. Ik zal u uwen eigendom laten, zeide zij koel, en keerde ontsteld tot het Gezelschap weder. Hm! hm! voer de Baron verbitterd voort, mijne eenzaamheid beleedigt haar, en mijn hart is verscheurd, omdat zij de eenzaamheid zelfs in geen priëel dulden kan. Intusschen deze strijd moet een einde nemen. Hij zond een' bedienden naar zijnen Gast, en zijn gelaat en gang verraadden den angst, waarmede hij denzelven verwachtte. Gij hebt mij doen roepen? vraagde deze, en trad blijmoedig ter kamer in. Ja, antwoordde de Baron; mijne rust hangt aan dit oogenblik. - Uwe rust? hernam de ander lagchende: ik wil u een middel mededeelen, hetwelk ik in dergelijke gevallen bezig. Gij hebt voortreffelijken Champagne, dat is de ware Lethe (*). - Mijnheer! riep de Baron, het geldt hier de rust van een Man van Eer, die geen' spot verdient. - 't Is dan ernst? Ik ben regt nieuwsgierig, Baron: wat ontbreekt dan aan uwe rust? - Gij bemint? vroeg de Baron, en zag hem scherp in de oogen. Weet gij dit reeds? zeide de ander, en trad hem vriendelijk nader. Gave de Hemel, dat ik dit niet wist! riep de Baron, en bedekte weenend zijn gelaat. Is 't mogelijk! Zoo heeft mij dan mijn voorgevoel bij dien verd...... Walser niet misleid. Ik zat daar, als eene Zwaan, die haren lijkzang zingt. Maar ik zal mijne aanspraken doen gelden. - Aanspraken? hernam
de Baron; ik meende evenwel, nu gij van aanspraken durft reppen, dat ik er eenige te maken hadde! - Neen! gij hebt de uwe voor het Altaar opgegeven. - Eene heerlijke Zedekunde! riep de Baron; zoo doet men dan bij het Huwelijk afstand van de Liefde? - Vraag slechts uwe Vrouw, of zij 't zoe niet gemeend hebbe. - Zeer wel, riep de Baron; ik heb bij haar geene Kinderen.... - Dit ontbrak nog slechts! hernam de ander, steeds hestiger; ik hoop, gij zult er ook wel geene bij haar krijgen! - Neen, dat gaat te ver! zeide de Baron, opvliegende; ook de onbescheidenheid heeft hare grenzen, zoo wel als het geduld. Zij zelve zal tusschen ons kiezen; en zoo zij mij verwerpt, dan heb ik niets verloren, en wij scheiden voor eeuwig! Driftig trok hij den anderen in de kamer zijner Echtgenoote. Met betraande oogen zat zij in eenen hoek; hare Vriendin, het hoofd in beide handen, zag nadenkend voor zich heen. Beslis gij! riep des Barons Vriend, en bleef met hem voor de kleine muhme staan. De Baron trachtte zich van hem te ontslaan, om bij zijne Vrouw te komen; zijn Vriend hield hem vast, en hij bleef verwonderd op zijne plaats. Wat wilt gij? wat zal ik hier? riep hij. Dit is het Voorwerp, dat

{==485==} {>>pagina-aanduiding<<}
tusschen ons beslissen moet, hernam de ander. Was dit dan ook het Voorwerp, dat dezen morgen in het priëel zat, en hare hand in de uwe hield? riep de Baron buiten zichzelven. Neen, dat was ik, zeide de Barones, terwijl zij nader trad. En zijne handen hebben u in de verstrooijing waarschijnlijk voor uwe Vriendin genomen? vraagde hij. Ik bad haar om hare voorspraak; zij zou het voorstel doen in mijnen naam, zeide de ander, en gij dwingt mij, dit zelf te doen. Beslis gij! voer hij schroomvallig voort, en trad der kleine nader: mijn noodlot ligt in uwe hand. Het Meisje was ontsteld opgesprongen; zij sloeg hare oogen neder; hare hand beefde tusschen de zijne; hij trok haar tot zich, en zij verborg haar gelaat aan zijnen boezem. - Heer van hallen! zeide de Barones, daar hebt gij anderwerf het tooneel uit het priëel, slechts verder uitgewerkt.... Bedremmeld stond de Baron voor haar. Men kan in deze Eeuw zelfs zijne oogen niet meer gelooven! zeide hij zacht. Neen! riep zij snel, en reikte hem de hand, die hij dristig greep, in den Echt moet men alleen zijn hart, en niet zijne oogen of ooren gelooven; dit is het éénige middel, om het Huisselijk Geluk te behouden. Zijne lippen drukten hare hand, en zij kuste lagchende de rimpels van zijn gelaat.
Twee jaren zijn vervlogen; nog zijn zij even gelukkig. Ik heb die Gelukkigen gezien. Zij zat aan den voet des standbeelds van Hymen, hetwelk zijnen sluijer wederbekomen had, en op hare armen lag het kleine Evenbeeld des Vaders, dat zijn leven uit haren boezem zoog. De Baron boog zich met een glimlach over haar, en zijne blikken hingen aan de beminnelijke Moeder, die haar gelaat op de roode wangen des Zuigelings drukte. Schooner Tempel heeft Hymen niet! Een krans van bloeijende Mirtenstruiken omslingerde hen, Nachtegalen sloegen in derzelver takken, het Vinkje nestelde aan zijne fakkel, en aan de voeten van den Huwelijksgod lag het schoonste Beeld der Aarde - Huisselijk Geluk!




Aan den schrijver van het wederantwoord, betrekkelijk het wedloopen op schaatsen tusschen vrouwen, geplaatst in nr. IX. van de Algemeene vaderlandsche letteroefeningen voor 1809.

Ik zal thans zeer kort zijn, Mijn Heer! daar ik niet onbescheiden genoeg ben, om het geduld der Lezers van dit Maandwerk zoo zeer te misbruiken, dat ik derzelver aandacht op nieuw zoude bezig houden met een onderwerp, door mij zelven als niet zeer belangrijk wordende beschouwd,

{==486==} {>>pagina-aanduiding<<}
en welks behandeling geene aangename lectuur, althans niet in dit jaarsaizoen, kan opleveren.
Hoe veel ik ook op uw Wederantwoord zoude kunnen aanmerken; hoe gemakkelijk het mij zoude vallen, onder andere, aan te toonen, dat uwe klagte, als of ik u een ander bijwoord had aangetijgd, dan door u was gebezigd, zonder genoegzamen grond door u is ter nedergesteld, daar toch tusschen een schouwspel, tot het welk de schaamte een zedig Meisje verbiedt zich zelve te leenen, en een schaamteloos schouwspel, naar het mij toeschijnt, nog al vrij wat overeenkomst bestaat, en Gij u, in allen gevalle, van veel sterker bijwoorden, te dezen aanzien, hebt bediend; hoe veel reden ik ook mogt hebben, om mij, op mijne beurt, dáárover te beklagen, dat Gij het bij uwen laatsten Brief verkeerdelijk doet voorkomen, als of ik ten voordeele van den Wedloop, te Leeuwarden gehouden, geschreven, en een' Wedloop door gehuwde Vrouwen gebillijkt had; hoe zeer ik mij ook geregtigd rekene en tevens in staat gevoele, om de zoodanige mijner bewijzen, als door u met den naam van drogredenen zijn bestempeld, van deze blaam te zuiveren, - acht ik het thans, na uwen laatsten Brief, ten eenemale onnoodig, dit alles wederom ter bane te brengen en u opzettelijk te wederleggen. Trouwens - ik heb de pen opgevat, niet om de zaak zelve, maar om de wijze, op welke die zaak door u was behandeld. Het was geenszins uw oordeel over het betwiste ijsvermaak, maar het was de scherpe toon, het waren de beleedigende uitdrukkingen, welke ik in uwen eersten Brief meende te ontdekken, die mij, als volkomen zuiver en geheel vreemd van bedoelingen, door u aan de beleggers van het ijsvermaak toegeschreven, gevoelig roerden en griefden. Uw laatste Brief is echter op eenen geheel anderen toon gestemd. Gij hebt, op eene verstandige wijze, aan de zaak zoodanig eene wending gegeven, dat ik thans zwijgen kan. Ik heb dit met een
wezenlijk genoegen opgemerkt. Het verstrekt u tot eere, en ik ben er u dank voor schuldig. Ontvang denzelven van iemand, die er zeer ver af is van het in u te wraken, dat gij gewoon zijt de zaak bij den regten naam te noemen; die, integendeel, deze hoedanigheid (mits behoorlijk bepaald en gewijzigd) in ieder een' ten hoogste waardeert en zelf meent te bezitten. Hierover hebben wij ook geen verschil, Mijn Heer! Zoude het thans niet veeleer bestaan in de vraag: ‘of wij, wederkeerig, wel de regte namen gebruikt hebben?’ Doch laat mij niet tot ons twistgeding terugkeeren, maar liever, de uitspraak over hetzelve aan het Publiek overlatende, dezen sluiten met de verzekering, dat ik met opregte hoogachting ben

Uw dienstv. Dienaar,
A.F.A.
5 van Oogstmaand, 1809.


{==487==} {>>pagina-aanduiding<<}

De bedelaars-club te Londen.

Een mijner vrienden, (zoo luidt het verhaal, welk wij onlangs van een geloofwaardig man ontvingen) die met een vermaard Engelsch Acteur veel omgangs had, werd, op zekeren dag, door dezen verzocht, hem naar eene Bedelaars-Club te verzellen, als willende hij onder de laagste klasse van menschen zijne kunst bestuderen. Mijn vriend, door nieuwsgierigheid gedreven, gaf zijn woord; en zie daar twee deftige mannen gereed, zich onder het slechtste graauw van Londen te vermengen. Vooraf moesten zij zich van een gewaad voorzien, voor het gezelschap berekend, waarin zij zouden verschijnen. Een uitdrager bezorgde straks voor ieder hunner een bedelaarspakie, en voort daarop gingen zij op weg. Zij kwamen aan den ingang van een kelder, en zeiden, dat zij leden waren van de waardige Bedelaars-Club. Thans deed eene dienstmaagd hen afklimmen langs eene ladder, die straks werd weggenomen, opdat de jongstgekomenen niet mogten heengaan zonder te betalen. De vergaderzaal was een groot vertrek, waarin tien vrij zindelijke tafels stonden, aan welke, bij wijze van voorzorge, de messen en vorken, met welke de bedelaars aten, waren vastgemaakt. Voordat de twee vreemdelingen zich aan tafel zetteden, kwam eene waschvrouw, volgens de gewoonte der Club, om hunne hemden verzoeken, om dezeive onder het middagmaal te wasschen. Vervolgens werd hun een vrij wel bereide schotel voorgezet, waarna zij de rekening moesten betalen, die, het wasschen daaronder begrepen, vier stuivers bedroeg.
De echte leden der Bedelaars-Club, zoodra de maaltijd was geëindigd, geen kwaad vermoeden hebbende omtrent de twee gasten, welke zij misschien voor medebroeders uit eene andere wijk hielden, gingen tot de orde van den dag over. Eerst telde elk, wat hij dien dag had gewonnen. De blinden lieten zich hun geld hardop voortellen, en in het bijzijn der geheele vergadering, ter voorkominge dat hunne geleiders hen niet zouden bedriegen. Niet een was er onder deze bedelaars, die niet twee- of zelfs driemaal zoo veel had opgehaald, als een goed werkman in een dag kan verdienen. Nadat dit werk verrigt was, liet elk lid zich eene kan porter geven, welke hij op de gezondheid van alle liefdadige zielen uitdronk. De blinden gingen aan het spelen, de anderen dansten zeer vrolijk, en men merkte op, dat zij, die over dag de kreupelen en verminkten hadden vertoond, luchtiger dan de overigen dansten. De vergadering dacht niet aan scheiden. Men liet porter en rhum brengen, om punch te maken; sommigen lazen de Cou-
{==488==} {>>pagina-aanduiding<<}
rant, en al drinkende redeneerde men regts en links over de Regering en de Ministers. Het was niet voor drie ure in den morgenstond, dat de achtbare leden, vermoeid van drinken en redeneren, van elkander scheidden.

Dr. Sacheverel, dr. Swift en lord Bolingbroke.

Dr. sacheverel, uit hoofde eener gedane Leerrede voor den Lord-Major, in Slagtmaand des jaars 1709 gehouden, beschuldigd, was schuldig bevonden en veroordeeld tot drie jaren zwijgens, terwijl de Beul de Redevoering openlijk verbrandde. Toen dit voorbij was, sloeg het Ministerie weinig achts op den als oproerig veroordeelden Prediker. Dan eerlang het Rectoraat van St. Andrews Holborn openvallende, schikte sacheverel zich onder de mededingers naar die plaats. Men floeg geen acht op zijn aanzoek. Hij schreef daarop aan Dr. swift, dien hij slechts van verre kende, met verzoek dat hij hem in deze zaak zou helpen, niet nalatende daarin te mengen, hoe veel hij geleden had voor de goede zaak. - Dr. Swift vertoonde terstond den Brief aan Lord bolingbroke, toen Secretaris van Staat. Deze voer sterk uit tegen sacheverel, noemde hem een woelziek man, een oproerstichter, die in het geheele Rijk een' brand ontstoken had, welke niet kon gebluscht worden, en uit dien hoofde veeleer strenge berisping dan belooning verdiende.
Dr. swift antwoordde daarop: ‘Mylord! gij hebt gelijk; doch sta mij toe, eene korte historie te vertellen. In een Zeeslag onder de Regering van karel den II viel er een hevig treffen voor tusschen de Engelsche en Hollandsche Vloten. In de bitte des gevechts werd een Schotsch Matroos door eene Luis sterk in den nek gebeten; hij vatte dezelve, en toen hij bukte, om het diertje te dooden, werd, door een kettingkogel des vijands, een en ander van zijne maats, die met hem aan het zelfde stuk waren, deerlijk weggeslagen. Hierop kreeg hij deernis met de Luis, en zette haar weder op zijn kop, zich uit dankbaarheid verpligt oordeelende, dezelve te laten leven.’
Deze vertelling deed Lord bolingbroke in eene hevige vlaag van lagchen uitbarsten. Deze over zijnde, zeide hij: ‘De Luis zal de standplaats hebben, om uwe vertelling!’ - Korten tijd daarna werd dezelve aan sacheverel opgedragen.


{==489==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Proeve, over den voortgang der zeden en der maatschappije.

(Vervolg en slot van bl. 456.)

Het vierde tijdperk der maatschappije doet zich achtbaar op, van wege het invoeren des landbouws, des koophandels, en van vastgestelde wetten. Der menschen geest behield nog zekere maat van kwijning, dof heid, en afkeer van den arbeid. Hesiodus besteedt zoo veel kunsts en kracht van zeggen, om den geest van winzucht op te wekken, als de hedendaagsche Zedeschrijvers, om dien geest te onderdrukken. Men wil, dat ceres, in Attica komende, het Volk den landbouw leerde en in Godsdienstig Eerbewijs onderwees: ingevolge hiervan werden, door geheel Griekenland, de eerste vruchten der aarde aan de Atheners toegeschreven (*). Ten tijde van hesiodus ploegde men met twee Ossen in Griekenland; dan, vóór de uitvinding van den ploeg, werd het land door handen-arbeid bewerkt (†).
Waarschijnlijk werd het gebruik der Metalen bij toeval ingevoerd. Bij een of ander der ligtst smeltbare ertsen toevallig vuur
    gebragt zijnde, vertoonde het zich in deszelfs metaalachtige zelfstandigheid: de rek- en smeedbaarheid daarvan ontdekt zijnde, maakte men er gebruik van. Misschien was de glans der meeste Metalen door de Voorzienigheid bestemd, om de opmerking en aandacht der menschen te trekken, en aan te zetten tot het verkrijgen eener zake van zulk eene over-
{==490==} {>>pagina-aanduiding<<}
groote nuttigheid. Wij leeren uit hesiodus, dat het IJzer, ten zijnen tijde, welbekend was: vóór 't zelve maakte men gebruik van Koper (*). - De eerste koophandel bestond in eene enkele ruiling van levensnoodwendigheden (†). Herodotus vermeldt, dat de Lydiërs eerst munt invoerden, en de handelwijze, om te verkoopen bij stukken en kans-spelen (‡); waaruit wij ten minste mogen besluiten, dat deze uitvindingen bijkans gelijktijdig waren. De Britten bedienden zich, in de dagen van caesar, van koperen munt, of ijzeren ringen van zekere bepaalde zwaarte, in stede van geld (§).
De maatstaf des Handels verschilt zeer veel in de onderscheidene gedeelten der hedendaagsche wereld. In sommige streken van Amerika worden de goederen bij bevervellen gewaardeerd, en aan de kust van Guinea is de gewone maatstaf eene ijzeren staaf, welker afmetingen, veronderstel ik, bepaald zijn. - Ik denk niet, dat Goud en Zilver, door eenig verdrag, onder de menschen aangegaan, bepaald zijn tot een middel van Handel. Onbeschaafde Volken bewonderen, over 't algemeen, het schitterende; sieraden zijn altoos koopbare stukken, en de kostbare metalen verschaften opsiersels, die aan aller smaak voldeden. Dus verwisselde hij, die een schoon halssnoer of een gouden armring had, deze voor een' maaltijd bij dringenden honger, of om eene schoone gevangene te koopen: dusdanige dingen altoos aannemelijk zijnde, waren ook altoos verruilbaar; en de éénige dingen zijnde, die altoos zoo bleven, werden zij, met den tijd, de maatstaf des Handels. De Cowries, eene soort van schelpen, bij de Negers in het drijven van koopmanschap gebruikelijk, kwamen als geld in zwang, dewijl zij tot kleeding-sieraden behoord hadden.
Het wordt algemeen erkend, dat de Atheners de eersten onder de Grieken waren, die wetten invoerden; en de bewoners der andere Staten van Griekenland waren gewoon, zich bij de Atheensche Regtbanken te vervoegen, om te weten, hoe zij hunne bijzondere geschillen

{==491==} {>>pagina-aanduiding<<}
zouden vereffenen. Orde grijpt er plaats, zoo ras de burgerlijke regten bepaald zijn. Onder de eerste wetten van Egypte was eene, welke verbood, dat eenig mensch meer dan één beroep zou ter hand nemen (*).
Wanneer de menschen gekomen zijn tot het eigenlijk gezellig en handeldrijvend Tijdperk der Maatschappije, ontleenen zij niet alleen van elkander kunsten en gewoonten, maar zelfs godsdienst. Zeer vele van de Godsdienstgebruiken der Grieken werden uit Egypte ingevoerd; vóór dien tijd maakten zij gebruik van eene vervoeging tot de Godheden in 't algemeen; namen zelfs voor hunne Godheden hadden zij niet (†).
De Godsdienst van dit Tijdperk is de vereering van het Veelgodendom, en eene soort van Bijgeloovigheid van veel zachter aard, dan die des vorigen Tijdvaks. Mango capac schafte in Peru de menschenoffers, en zelfs die der dieren af. Hij ten minste had eenige stappen ter beschaving gedaan. De bekwaamheid van 's menschen geest, welke ons doet overhellen, om een geliefkoosd denkbeeld verder en verder, ja tot buitensporigheid voort te zetten, vertoont zich nergens sterker, dan in het stuk van Godsdienst. De Godsdienst van onbeschaafde Volken is altoos geestdrijvend of bijgeloovig; en alsdan is er naauwelijks eenige ramp, welke de maatschappij treft, waarmede men den Godsdienst niet, óf regtstreeks óf zijdelings, in verband brengt. In eenen beschaafden staat zien de menschen met eene soort van geraaktheid terugge op de onheilen, daardoor veroorzaakt; en, ter oorzake van dezelfde hoedanigheid derziele, wordt de Godsdienst al te zeer verwaarloosd. Dus bestaat de Godsdienst, even als elke andere zegening en deugd, nooit zuiver in de Maatschappijen; enkelen op zichzelven kunnen dien in zuiverheid bezitten. De Kunsten, echter, hebben verpligting aan het Bijgeloof. Wanneer een rijkgegoedde een' hartelijk gekoesterden wensch wilde vervuld zien, of hoopte een hagchelijk gevaar te ontkomen, deed hij eene gelofte, welke veelal volbragt werd door het stichten van een heerlijken tempel, of het doen vervaardigen van eenig schoon schilderstuk of beeldhouwwerk.

{==492==} {>>pagina-aanduiding<<}

Wij hebben verscheidene berigten van de uitvinding der kunsten: eenige der voornaamste eigenen de Egyptenaars zich toe; onder deze de Landmeetkunde. Men wil, dat sesostris Egypte in gelijke deelen afdeelde, aan elk' inwoner een vierkant stuk lands toewijzende, eene rente voor zich behoudende. Dan de overvloeijingen van den Nijl deze land-onderscheidende merken wegnemende, en inbreuken makende op den eigendom der bijzondere personen, werd het noodzakelijk, lijnen en figuren te gebruiken (*), ten einde het weggenomene door die rivier te weten, en de rente naar evenredigheid te verminderen. Van hier de benaming van Landmeetkunde of Geometrie. - Het Weven wil men dat den oorsprong had bij dit zelfde Volk. Ik houd het voor waarschijnlijk, dat de kunst van matten maken, of het plat zamenvoegen der vezelen van planten met de hand, tot die uitvinding opgeleid hebbe. - De grond van Egypte niet gunstig zijnde voor den groei des Wijnstoks, wil men, dat de kunst, om drank uit Graan te bereiden, ook van de Egyptenaren afstamme.
Tragelijk is de voortgang van 's menschen geest in nieuwe uitvindingen; dan dezelve gaat vlug in verbeteringen. De Ouden staken uit in de schoonheid der gedaante, welke zij aan hunne metalen vazen gaven, en hunne beeldhouwkunde was volkomen, hoewel zoo eenvoudig eene kunst, als de Drukkunst, hun nimmer voor den geest kwam. De Amerikaansche Indianen zijn vernuftiger, in eenige opzigten, dan de inwoners van beschaafde landen; en nogtans weten zij niets van vele gemakken en gerijfelijkheden des levens, welke zij met veel minder moeite zich zouden kunnen aanschaffen, dan zij te koste leggen aan het vervaardigen van hunne grillige sieraden.
Wanneer het gevoel der menschen opgewekt is door werkzaamheid en vlijtbetoon, ontdekken zij de ongemakken van morsigheid en ongedierte. Te dezer oorzake staken vlijtige Volken altoos uit in reinheid.
Het vijfde tijdperk der maatschappije is het Tijdperk van verbeelding, van geestdrift, van verziering. Die wetenschappen en kunsten, welke zich onmiddellijk tot de zintuigen vervoegen, worden eerst aangekweekt, eerst bewonderd. De verregaande

{==493==} {>>pagina-aanduiding<<}
aandoenlijkheid der Negeren voor de Muzijk is zeer opmerkelijk. Het spelen op een speeltuig schijnt hen tot een nieuw leven te doen opwaken. Na de vermoeijenissen van eenen langen zomerdag, zullen zij dansen, indien zij muzijk kunnen bekomen, tot dat zij, afgemat van vermoeijenis, als nedervallen. Men zegt, dat zij een zeer scherp en teeder gehoor hebben, en dat de toonveranderingen bespeurd kunnen worden in de trekken en bewegingen, welke zij maken. Ik mag er bijvoegen, dat het gemeen in alle eeuwen zich zeer door klanken getroffen voelde; en het dansen is een der eerste vermaken bij onbeschaafde Volken. Veel gronds heeft men, derhalve, om te denken, dat de eerste pogingen der Wijsbegeerte en Welsprekendheid met Muzijk gepaard gingen. Misschien maakte de gemakkelijkheid, om verzen in 't geheugen te prenten en te bewaren, de Dichtkunst eenigermate noodzakelijk, vóór dat de Drukkunst was uitgevonden. De kundigheden der Gallische Druiden werden alle, door middel van verzen, het geheugen aanbevolen; eenigen besteedden niet minder dan twintig jaren in het aanleeren der beginselen van de geleerdheid der Druiden; zij oordeelden het niet regtmatig of geoorlofd, dezelve in geschrift te stellen, schoon zij, bij andere gelegenheden, zich van Grieksche letteren bedienden. - De invloed der Barden was groot onder de Celtische Volken; en wij leeren uit homerus, dat agamemnon zijne Koningin aan de zorge van een' Bard toevertrouwde. Het is waarschijnlijk, dat zij, onder de Grieken zoo wel, als onder de Noordsche Volken, de voornaamste bedienaars van den Godsdienst waren.
In den loop dezer Proeve hebben wij den voortgang der Kunsten en Wetenschappen, over 't algemeen, in opmerking genomen. Het blijkt, dat de eerste proeven van opstel oorlogszangen en losse zangstukjes waren, welker muzijk zeer veel toebragt tot derzelver gemeenwording onder het volk. De Barden volvoerden dezelve op alle feesten of volksverzamelingen, 't zij van eenen burgerlijken, 't zij van eenen godsdienstigen aard. De zangers verbeeldden óf twee helden, vóór dat zij den strijd aanvingen, óf den henentrekkenden minnaar, afscheid nemende van zijne zielsvoogdesse. Zulks heeft den grond gelegd van tooneel vertooningen. Dat het Grieksche Tooneelspel op deze wijze eenen aanvang nam,

{==494==} {>>pagina-aanduiding<<}
rust op ontwijfelbare getuigenissen. De eerste spelers te Rome kwamen uit Etruria en dansten een
    ruwen landdans, en de jonge lieden boertten met elkander in eene soort van rijm. Zekere livius was de eerste, die een geregeld spel uitvoerde, of een tooneelmatig verhaal deed, waarin hij zelf speelde; doch, zijne stem verheffende, liet hij een jongen zingen, terwijl hij alleen speelde (*). - In de laatste Reize van cook (†) treffen wij eene zeer naauwkeurige beschrijving aan van eene tooneelvertooning op de Vriendelijke Eilanden, welke met de opgave des Geschiedschrijvers volkomen overeenstemt; en de gebruikelijkheden bij de Engelsche toekijkers, zelfs ten tijde van shakespear, die zich met rooken, drinken en kaartspel vóór het spel vermaakten (‡), staan in een blijkbaar verband met den oorsprong der tooneelvertooningen, en bewijzen, dat ze een onthaal geweest zijn, in den tusschentijd van eene Feestviering.
Er is geen tak van Letterkunde, welke zoo algemeen de beschaving en de wetenschap bevordert, als het Tooneel. Door 's Volks bewondering op te wekken, lokt het 't zelve, als 't ware, aan tot verbetering; door de deelnemende gevoelens te streelen, wekt het op tot vaderlandsliefde en heldendeugden. Het verbetert de taal eens Volks, ontwikkelt de verscheidenheden van het menschelijk karakter, en geeft, over 't algemeen, eene geschiktheid tot het opdoen van kundigheden.
De openbare verrigtingen der meeste Volken werden eerst bewaard in dichterlijke lofredenen en andere opstellen der Barden; en bij de aankweeking der letteren ruimde zulks de plaats in voor geregelde geschiedenis.
De begeerte, om in 't redevoeren uit te munten, is eene andere oorzaak, die de aankweeking van wetenschap bevorderde. De belangen der menschen zullen hen altoos aanzetten, om zoo veel gebruiks te maken van de kunst om te overreden en invloed op anderen te hebben, als hunne bekwaamheden gehengen. Wie zich op de redekunst toelegt, wordt tot het beoefenen van andere wetenschappen, inzonderheid die tot zede- en staatkunde betrekking hebben, verpligt; naardemaal de kwistigste

{==495==} {>>pagina-aanduiding<<}
taalsieraden krachteloos zijn, zoo er geen grond van zakelijkheid of bewijs in steke.
Weetgierigheid en het verlangen, om toekomstige gebeurtenissen te spellen, strekten tot eene verdere oorzaak van de bevordering der wetenschappen, bijzonder van de kennis der Nature en der Hemelsche Ligchamen.
Eene beschaafde eeuw is de eeuw der dichtkunst niet. Die ruwheid van zeden, welke de schoonheid van een Heldendicht uitmaakt, en zelfs van den Herderszang, treft men dan niet meer aan. Er is geene hedendaagsche verziering, welke zoo veel schoons van die soort heeft, als de wezenlijke beschrijving van joannes den dooper, predikende in de woestijne. In eene beschaafde en geleerde eeuw is dat hartstogtelijke, 't welk de dichtkunst bezielt en verheft, niet meer in achting, en de menschen moeten koel daar henen schrijven, wanneer eerbied ten aanzien van het voorwerp hen niet bezielt. Het slijpen des oordeels verzwakt de verbeeldingskracht; het achtgeven op de regelen der wikkende oordeelkunde verdooft de Goddelijke verrukking. De drift van bijgeloovige vrees wordt niet gekoesterd; wij zien met geene verbaasdheid op elk verschijnsel der nature: de bron van het verhevene is bijkans geheel uitgedroogd. Veel hiervan verschilde het, toen godsdienstige geestdrift zich met de dichterlijke vereenigde; toen de eenzaam wandelende Bard omzwierf op een onbebouwd veld, waar geen voetstap van eenig mensch zich opdeed, waar elk geluid zwanger scheen van gevaar, en elk voorwerp hem met schrik vervulde; toen goede en booze geesten verondersteld werden, elke rivier, elken berg, elken boom te bewonen; toen zijn geheugen als overladen was met schrikbarende verhalen van verschijningen, en zijne verbeelding omzwierf in romaneske denkbeelden van menschen en voorwerpen. In dusdanige omstandigheden is de verbeeldingskracht veel werkzamer, dan die van den koelen redeneerder, die werktuigelijk voorgaat, het gebeurde met de koelheid van een regtsgeleerden onderzoekt, letterkundige beoordeelingen leest, elk woord, elken volzin weegt, schrijft over dingen, welke hij niet gelooft, en tooneelen schildert, welke hij nooit zag.
Het Tijdperk der Maatschappije, 't welk dat, 't geen wij thans beschrijven, voorgaat, is de Herderlijke levensstand. De menschen zijn altoos genegen om de zeden van de dagen hunner jeugd te verheffen. Het her-
{==496==} {>>pagina-aanduiding<<}
derlijk leven maakt, ingevolge hiervan, den grond uit van de meeste hunner dichterlijke voortbrengselen. Van daar zijn ontleend de schitterende verzieringen van de Gouden Eeuw, - van de Eeuw van Saturnus, welker geluk en gelijkheid van standen met verrukking beschreven worden. - Het Leer- en Zededicht is bewaard voor eenen verder gevorderden staat van beschaving. In de Eeuw van Koningin elizabeth waren er, volgens de opmerking des uitmuntenden Schrijvers van the History of English Poetry, weinig hekeldichters; men vond te veel smaaks in de gloeijende schilderijen der verbeelding, en de geest der menschen was nog niet beschaafd genoeg, om door te dringen tot de kleinigheden van der menschen karakters, en de springveren van hunne bedrijven.
Zedelijke leering was echter vroegtijdig eene deur in Griekenland geopend. De Grieksche Dichters en Redenaars misten niet, dezelve, bij de meeste gelegenheden, in te voeren. Pindarus mengt vele afgetrokkene denkbeelden in zijne verrukkelijke Odes, en homerus is des niet ontbloot. De aanspraken der Gezanten eindigen menigmaal met eene zedelijke bedenking (*); van waar de smaak, om de kundigheden tot algemeene grondregelen te brengen, den oorsprong schijnt te ontleenen.
De wijsbegeerte trad eerst te voorschijn in korte klemspreuken en grondregelen van de vroege eeuwen; en, naar alle waarschijnlijkheid, werd Natuur- zoo wel als Zedekunde bijkans op dezelfde wijze ingescherpt. Socrates trad te voorschijn, een man van groot vernuft en op geschilvoeren gesteld; hij wendde der menschen aandacht op het naspeuren der oorzaken, en leerde hun de kunst van bondig redekavelen. - Onder plato liepen de verfijningen der redekunst in het buitensporige, en deze omwonden zich in scherpzinnigheden. Het schijnt plato's denkbeeld geweest te zijn, dat 's menschen geest voor alle naspeuring vatbaar is, en er niets in de natuur gevonden wordt, 't welk wij niet hopen mogen, ten eenigen tijde, te zullen begrijpen. - Op dezen volgde aristoteles, een man van een geregelder en stelselmatiger vernuft; hij heeft zich meer toegelegd, om de kundigheden, reeds

{==497==} {>>pagina-aanduiding<<}
onder het menschdom verspreid, in zekere orde te schikken, dan iets nieuws uit te vinden. De Leerlingen van socrates verdeelden zich in twee hoofdtakken; de een volgde plato, de ander antisthenes. Van plato ontstonden de Akademisten en de Peripatetici; van antisthenes sproten, naar 't zeggen van laertius, de onverschilligheid van diogenes, de ingetogenheid van crates, het geduld en de moed van zeno (*).
Het zou onmogelijk wezen, eene algemeene Geschiedenis des Menschdoms verder voort te zetten, dan 't geen wij met den naam van het vijfde tijdvak der Maatschappije bestempelden. Tot dien tijd toe is er eene eenparigheid van zeden, welke ons in staat stelt om met eenige naauwkeurigheid den voortgang der Beschaving uit te merken. Na dit Tijdperk maakt de verscheidenheid van toevallige uitvindingen, die strekken, om, 't geen men den naam geeft van Nationaal Karakter, te vormen, de naspeuring hoogst moeijelijk.
Uit verscheidene oorzaken stonden de menschen op onderscheidene trappen van Beschaving stil. Zij bleven langer in den tweeden Stand onder koude, dan onder heete luchtstreken: de laatstgemelde zijn gunstig voor den Landbouw, en de gematigde luchtstreken schijnen aanleidelijk tot het Herdersleven. De Beschaving wordt menigmaal verhaast door zeer toevallige oorzaken. Er staat een groot Vernuft op; dit geeft den toon aan zijne tijdgenooten. Burgerlijke onlusten bevorderen werkzaamheid. Maar, over het geheel, zijn de voortgangen der Rede trapswijze en traag.
Als een gevolg mag men uit deze Proeve afleiden, dat men onvoegelijke middelen doorgaans heeft aangewend om barbaarsche Volken te beschaven. Men heeft Zendelingen tot hun afgevaardigd, en Scholen te hunner onderwijzinge opgerigt; doch zonder daarmede te vorderen. Men vond die Volken onbekwaam om asgetrokkene denkbeelden te bevatten, of te letten op eene aaneengeschakelde reeks van redeneringen over zedelijke en godsdienstige onderwerpen. - Het is van luttel beduidenis, eene geletterde opvoeding te geven aan een klein getal kinderen van onbeschaafde Volken; naardemaal

{==498==} {>>pagina-aanduiding<<}
deze alleen dient, om hen te onderscheiden van de rest des Volks, waartoe zij behooren, en onbekwaam te maken voor den stand der maatschappije, waarin zij leven. Het blijkt allezins, dat een Volk langs voegzame trappen tot kennis en beschaafdheid moet komen. De eerste zaak, voor welke hun geest vatbaarheid schijnt te hebben, zijn de werktuigelijke kunsten. De invoering van deze onder een onbeschaafd Volk zal hunne nieuwsgierigheid opwekken, hunnen naijver ontvonken; en de gemakken des levens, veroorzaakt door middel dezer kunsten, zullen altoos genoeg tot derzelver aanprijzing strekken. - Indien derhalve eenig Rijks- of Landbestuur, of openbare Inrigting, het plan hebbe om een barbaarsch Volk te beschaven of te onderwijzen, het ondersta toch nimmer om van de jonge Wilden Godgeleerden of Wijsgeeren te maken: men late hen timmerlieden, smids, scheepsbouwers, wagenmakers worden; men leere de Vrouwen spinnen en weven. Het invoeren van deze kunsten zal hen tot eene gezette levenswijze brengen, en de land- en akkerbouw zullen volgen.
Het is eene nu algemeen uitgemaakte daadzaak, dat het Christendom alleen kan aangenomen worden door Volken, wier zielen eenigzins beschaafd zijn, en in staat om eene grootere mate van aandacht te verleenen, dan het geval is der Wilden in 't algemeen. De ondervinding heef bewezen, dat de gelukkigst slagende Verkondigers des Christendoms onder ruwe Volken de geestdrijvendste en in den gemeenen volkstoon sprekende Verkondigers waren. Redevoeringen, die indruk op hun kunnen maken, hebben niets gemeen met goeden smaak en geleerdheid; ook zijn hunne zielen niet genoegzaam geschikt en bedaard, om vatbaar te wezen voor de koele geregeldheid van een' vastgestelden Eerdienst.






{==499==} {>>pagina-aanduiding<<}

Waarneming eener volkomene genezing van eenen dreigenden borstkanker, door aanwending van het kankermiddel van den heer G.J. van Wij, Lector Anatom. Chirurg. & Art. Obstetr. &c. &c. te Arnhem.

(Medegedeeld door het Gezelschap onder de Zinspreuk: ter bevordering der Genees-, Heel- en Verloskunde, te Hoorn.)

Geertje van weije, Huisvrouw van sijvert klijn, oud 57 jaren, van een redelijk gezond gestel, hebbende ééns gebaard, en sedert ruim 4 jaren niet meer gemenstrueerd, vervoegde zich in de maand October 1808 bij een der Leden van ons Gezelschap, met eene induratie in de regter borst, tusschen den arm en den tepel, ter grootte van eene okkernoot; welken knobbel zij drie weken te voren eerst had ontdekt, en waarin zij van tijd tot tijd eenige jeukte, en daarna stekingen of scheuten gevoelde. De Leden onzes Gezelschaps nu en dan de borst behoorlijk onderzocht hebbende, kwam het ongemak hunlieden eenigzins suspect voor, te meer, daar de knobbel sedert zes weken, en vooral van den 4den April 1809 tot den 20sten dito, zoodanig in grootte was toegenomen, dat het gebrek in deszelfs omtrek eene afmeting bereikte van zeven, en drie en een vierde duim in deszelfs diameter; daarenboven werd de huid, welke het ongemak bedekte, eenigzins blaauwachtig van kleur, terwijl de jeukte, pijn en spanning van tijd tot tijd aanmerkelijk vermeerderd waren; waarom wij gezamenlijk geraden vonden, in dit geval het Kankermiddel des Heeren van wij te beproeven, om, hoewel wij het ongemak toen nog voor eenen wezenlijken Scirrhus hielden, ware het mogelijk, door het aanwenden van genoemd middel, eenen dreigenden Kanker voor te komen. Weshalve wij, na eene korte opgave van het voornoemd gebrek, den Heere van wij per Missive vriendelijk verzochten, ons het meergemelde middel te willen toezenden, hetwelk wij dan ook kort daarna van zijn Ed. hebben ontvangen; zijnde zijn Ed. ook met ons van gevoelen, dat dit middel, in opge-
{==500==} {>>pagina-aanduiding<<}
noemd geval, bij eene behoorlijke aanwending van hetzelve, zeer goed zoude kunnen reüsseren (*).
Eenige dagen voor de aanlegging van de Pleister, of de zoogenaamde Kankerzalf (hetwelk op den 2den Mei 1809 plaats had) had men, volgens voorschrift, te vinden in de Vaderlandsche Letteroeff. 1808. No. xii, een Fontenel op den regter arm geappliceerd, terwijl men gedurende de geheele behandeling den Cortex Peruvianus in substantie 4 maal daags een eijerlepel heeft laten gebruiken.
Den 3den Mei, na dat de pleister 2 a 3 uren op het ongemak gelegen had, voelde de Patiente eenige jeukte en prikkeling in hetzelve, welke den volgenden dag was toegenomen; doch de borst was op het aanraken niet pijnlijk.
Den 4den dito ontwaarde de Lijderesse in het midden van het gebrek sterke stekingen; voor het overige was zij zeer wel.
Den 5den dito waren de pijnen minder; de nacht was gerust doorgebragt; er was nog geene inflammatie.
Den 6den dito klaagde de Patiente over zeer sterke en aanhoudende pijnen; de pleister werd van het gebrek afgenomen en op nieuw opgesmeerd; het ongemak verhief zich in het midden, en er scheen eenige inflammatie te zijn.
Den 7den en 8sten dito waren de pijnen even aanhoudende en sterk als den vorigen dag; het midden des gezwels was meer opgezet; doch er was nu volstrekt geene inflammatie.

{==501==} {>>pagina-aanduiding<<}

Den 9den dito, de pijnen waren minder hevig; de jeukte was sterk; aan den onderkant der borst vertoonde zich, even buiten den rand der pleister, eene geringe inflammatie; ook was de pleister dáár min of meer vochtig.
Den 10den dito waren de pijnen weder zeer hevig; de inflammatie was aanmerkelijk toegenomen; er was weinig of geen koorts.
Van den 11den tot den 16den dito nam de inflammatie allengskens toe; het midden des gebreks was nu vrij hard en opgezet; de pijnen waren nu en dan dragelijk.
Den 17den dito, des avonds van den vorigen dag, waren de pijnen allerhevigst geweest, doch toen vrij wat verminderd; aan den onderkant der pleister vertoonde zich reeds eenige excoriatie.
Den 18den dito had de Patiente den geheelen nacht zware pijnen in de borst gehad; men vond goed, om de pleister van dezelve af te nemen; er vertoonde zich nu rondom den tepel en den benedenkant des gebreks sterke excoriatie en miskleurigheid; de ontvelde plaatsen werden nu met wieken, met Digestief-zalve besmeerd, bedekt; waarover de vorige pleister weder gelegd werd: de Patiente bevond zich vrij wel.
Den 19den dito en de 4 volgende dagen bleven de pijnen hevig; de miskleurigheid en excoriatie waren merkelijk toegenomen; men behandelde het ongemak op dezelfde wijze.
Den 24sten dito was de inflammatie in den geheelen omtrek des gebreks meer uitgebreid; aan den onderkant waren reeds eenige teekenen van separatie; er vertoonde zich op den regter onderarm een huiduitslag, gepaard met zwelling en ontsteking van dit deel; de Lijderesse klaagde over verduistering van haar gezigt, en was soms bedwelmd.
De 2 volgende dagen was gemelde huiduitslag, als ook de ontsteking en harde zwelling, aanmerkelijk toegenomen, en had den 26sten dito den geheelen regter- en voornamelijk den linker-arm, den hals, het aangezigt en het regter been ingenomen; deze deelen waren vol kleine bleinen, waarbij vrij wat jeukte, pijn en spanning plaats had; bij het afnemen der pleister ontdekte men de gansche excoriatie van het gebrek: waarom men besloot, de pleister er nu af te laten, en hetzelve te verbinden met eene gewone Digestief-zalve.

{==502==} {>>pagina-aanduiding<<}

Den 27sten dito was de huiduitslag, als ook de voorm. toevallen, merkelijk minder; het ongemak was in zijnen geheelen omtrek ongevoelig; men verbond als den vorigen dag, en de Patiente had toen een weinig koorts.
Den 28sten dito was de huiduitslag weder verminderd; het ongemak begon vochtiger te worden; er scheen zich reeds een Crena te vormen; voor het overige geen koorts en weinig pijn.
De 3 volgende dagen was de uitslag allengskens verminderd, zoo dat den 31sten dito dezelve geheel verdwenen was; de Crena had zich rondom het gebrek geformeerd; de Patiente had nu en dan een weinig koorts; voor het overige was het met de pijnen redelijk.
Den 1sten en 2den Junij was er geen koorts, maar meer pijn; de Crena begon min of meer te suppureren.
Den 3den, 4den en 5den dito nam de suppuratie langzaam toe, en er heeft weinig pijn en koorts plaats gehad.
Den 6den dito had de Patiente zware pijn in de borst gehad; er was echter geen koorts; het geheele gebrek was gesphaceleerd; de suppuratie ging zeer goed; men verbond als voren.
Den 7den dito en de 4 volgende dagen waren de pijnen matig en de suppuratie ging sterk voort.
Den 12den dito begon het gesphaceleerde gedeelte zoodanig los te laten, dat het zich liet aanzien, dat het binnen weinige dagen er geheel zoude uitvallen; er was geen koorts; zelfs zeide ons de Lijderesse, zich zoo wel te bevinden, als zij in geen 3 jaren geweest was.
Tot den 23sten dito ging de suppuratie zeer goed; de pijnen, inflammatie en zwelling waren verdwenen; men nam een uithangend en verstorven gedeelte van het ongemak ('t geen in het verbinden hinderlijk geworden was) weg.
Van den 24sten tot den 28sten dito was het ongemak hoe langs hoe meer gesepareerd, en eindelijk er geheel uitgevallen; blijvende er echter nog twee kleine stukjes zitten, waarvan er één reeds den volgenden dag gevolgd is, en het andere den 30sten zich heeft losgelaten; terwijl van tijd tot tijd, en wel zoodra zich de Crena heeft losgelaten, de randen der gemaakte zweer met nieuw vleesch voorzien, en de geheele holte (door het uitvallen des gebreks veroorzaakt) reeds den 4den Julij geheel

{==503==} {>>pagina-aanduiding<<}
gevuld was; er bleef nog eene kleine vlakke huidzweer, ter grootte van een dubbeltje, overig, welke dan ook den 8sten Julij volkomen genezen is.
Ziedaar eene getrouwe opgave der beproeving van het Kankermiddel van den Heer van wij, hetwelk ons in deze gebleken is, volkomen aan deszelfs verwachting te beantwoorden. De goede uitslag hiervan strekke ten spoorslag ter nadere beproevinge en onderzoekinge van dit middel (met ter zijde stelling van alle vooroordeelen) door alle Kunstgenooten, wien het belang van zulke ongelukkige Lijders wezenlijk ter harte gaat, om, ware het mogelijk, een zeker middel tegen een, tot nog toe ongeneeslijk gebrek, gevonden te hebben.

Uit naam van het Gezelschap voornoemd,

j.g. repelius,
Secretaris.
Hoorn,
den 12den van Oogstmaand
1809.




Beschouwing van Zweden.

(Vervolg en slot van bl. 434.)

Swedje-land: bijzondere manier van landbewerking. - Omtuiningen der velden.

Swadje-land, Swedje-land, Swea-land - op zoo vele wijzen heb ik dit of geschreven gezien, of hooren uitspreken. Men verstaat er door een stuk gronds, doorgaans uit de bosschen aan landwegen gekozen, en bedekt met de assche van planten, struiken, zeer jonge boomen en takken van middelmatige en zware stammen: want deze worden meestal slechts aan de schors beschadigd, en ook dikwijls na den brand niet eens uit den weg geruimd, zoodat ik het koren tusschen dezelve zag opschieten. Omploeging is aldaar maar zelden mogelijk, wegens de volheid van rotsen; het wordt dan slechts omgedolven.
Tusschen Uddewalla en de Swinsund en in Wermeland zag ik het meest van dit Swadje-land; maar dat ik zoo

{==504==} {>>pagina-aanduiding<<}
veel van hetzelve in de Zuidelijke provincien, tot in Blekingen toe, zou vinden, had ik niet gedacht. En echter heb ik in geen gedeelte des Rijks zoo groote streken van afgebrand hout gezien, als juist op deze laatste reis. De bosschen, die men op deze wijze verwoest, bestaan schier algemeen uit pijn- en denne-boomen, hier en daar uit berken, minst uit elzen. Dan op den gemelden laatsten togt vond ik zelfs op sommige plaatsen de schoonste beuken vernield.
Hoe zeer mij deze handelwijs indedaad zekere verordeningen schijnt te vorderen, laat zich echter in het algemeen ter verschooning van dezelve bijbrengen, vooreerst, dat een groot gedeelte van Zweden's oppervlakte met hout bedekt is; ten tweede, dat het land geene bevaarbare rivieren en binnenlandsche scheepvaart heeft, ja in sommige streken zelfs geen watertje, om een vlot te doen afzakken, of een zaagmolen aan den gang te houden; ten derde, dat er in zulke streken juist zeer weinig inwoners gevonden worden. Het is eindelijk het éénige middel voor den armen landman, tot eene eenigzins toereikende bemesting, waarvan hij ook gewoonlijk eenen zeer goeden oogst bekomt. In het vervolg verwaarloost hij dit veld, en in weinige jaren is het jonge hout weder zoo ver aangegroeid, dat hij er op nieuw den brand in kan steken. Deels om dit nieuw gewas niet te verliezen, deels uit loutere luiheid, laat men de wortels of benedenstammen ongemoeid in den grond. Overal zag ik ook gras op deze landen, zoo men ze niet bezaaid had.
Hoe uitermate zorgeloos men met het hout omgaat, zag ik in zekere streek van Wermeland, waar ik de geheele lengte eener halve Zweedsche mijl alle houtgewas deels verdelgd, deels afgebrand vond. Men was er ongepast meê te werk gegaan; het vuur was verder voortgeloopen, dan het moest, en er verliepen verscheidene weken, eer men hetzelve geheel konde stuiten (*).
Zoo slecht het land in de meeste provincien van Zweden bebouwd is, zoo naauwkeurig is hetzelve omtuind,

{==505==} {>>pagina-aanduiding<<}
meestal van schuins over elkander gelegde boomstammen, die door loodregte zamengehouden worden, schaarscher van steenen, en zeldzaam van heggen. Waar het land deels omtuind is, deels niet, veroorzaken de menigvulldige hekken of deuren, die men te openen en weder toe te maken heeft, groote belemmering, daar ik zonder overdrijving mag zeggen, in sommige streken, twaalf tot vijftien derzelven in een uur te hebben aangetroffen.
Het prijsselijke eener zoodanige omheining hangt af van den aard des Landbouws in eenig gewest; zoodat de Engelschen dezelve, ten opzigte van hun Vaderland, met regt hoogschatten. Maar in landen zonder weigronden, schier geheel uit bebouwde velden bestaande, waar de stalvoedering bijna algemeen is, en het vee niet buiten gejaagd wordt voor dat het koorn binnen gehaald is, kan die zelfde inrigting onnut, ja welligt schadelijk zijn.

Bouwtrant der Huizen.

Men kan van Zweden vrij algemeen zeggen, dat de huizen van hout gebouwd zijn. Ik heb wel in omtrent alle Steden een of meer huizen van tigchels of harden steen gevonden; maar het getal van deze staat tot het geheel in eene zoo geringe verhouding, dat men ze slechts als uitzonderingen kan aanmerken. Stokholm, te weten dat gedeelte van hetzelve, 't geen men de eigenlijke Stad noemt, en voorts het grootste deel van den Zuider- en Noorder-malm, hebben steenen, groote en zeer aanzienlijke gebouwen; doch naarmate men van alle kanten de uiteinden nadert, vermindert ook het getal van huizen, terwijl deze daarenboven schier alle van hout, en vele hoogst ellendig zijn. In de nabijheid van Ystad groeit weinig hout; van hier dat de meeste woningen dezer Stad van tigchelsteen, of van hout, met tusschenvoeging van leem (Fachwerk), gemaakt zijn.
Men vergist zich, zoo men meent, dat eene Stad van hout er niet wél kan uitzien. Ik verzeker u, dat de Zweedsche Steden een zeer net, aangenaam en zindelijk voorkomen hebben. De huizen zijn alle geverfd, zeker doorgaans rood, 't welk van geenen besten smaak getuigt; maar het is de goedkoopste kleur, en staat toch zoo kwaad niet. Maar houten huizen, die geel- of wit-
{==506==} {>>pagina-aanduiding<<}
achtig of lichtgrijs gekleurd zijn, maken eene even goede vertooning, als eenig steenen huis. De vorm dezer gebouwen bezit meestal evenredigheid; inzonderheid geeft het lage dak er een veel beter aanzien aan, dan de meeste huizen in Duitschland hebben: en dit is tevens eene sterke wederlegging van het steeds door mij bestreden vooroordeel, als of het Noordelijk klimaat van Duitschland, uit hoofde van de sneeuw, de lage daken van Italië niet gedoogde. In Zweden valt gewisselijk meer sneeuw, dan in Duitschland. De daken zijn met bordjes (Schindeln), ook wel met planken, en zeer veel met zoden belegd, die men op eene onderlaag van boomschors of hout doet rusten. In sommige Steden, als Carlstad, Lidköping en andere, zag ik de meeste huizen op deze manier gedekt. Deze zoden, even als in den grond, blijvende groeijen, ziet men op vele dezer huizen alle voortbrengselen van een weiland. Na vochtig weder heeft dit landelijk vertoon geen onbevallig aanzien. Nu en dan zag ik ook wel eens een huis geheel met kleine steenen bedekt.
De manier van bouwen zelve is deze: men legt óf eenen kleinen grond van steen, 't welk het gewoon gebruik in de Steden is, óf men zet het geheele huis slechts op een zeker getal groote steenen, zoodat de lucht vrij tusschen dezelve doorspelen kan. Hierop worden nu balken eenvoudig op elkander gelegd, met bestendige tusschenvoeging echter van eene laag zoden of mos, die zoo veel mogelijk vastgedrukt wordt, zoodat de lucht en de koude niet door de balken kan dringen. Hiermede vergenoegt zich gemeenlijk de minvermogende boer; ook zijn zijne balken dikwijls slechts van twee kanten gelijk gehouwen. Doch men heeft tweederlei wijze, om deze huizen nog warmer en hechter te maken. Men benagelt, namelijk, de horizontaal opeenliggende balken van boven tot beneden geheel met planken, die er loodregt op gelegd worden. Dit is de tweede en verbeterde manier van bouwen. In heel goede huizen beslaat men bovendien nog elke voeg of lijn, met welke de planken aan elkander komen, met latten. Wil men een allerbest huis hebben, zoo laat men het ook nog van binnen beschieten of bepleisteren, en dan behangen. Papieren behangsels zijn in Zweden, zelfs in de minstbeduidende Steden, zeer gemeen; en ik heb mij bij het doorkomen der straten dikwijls verwonderd, zoo vele dergelijke vertrekken

{==507==} {>>pagina-aanduiding<<}
te zien in huizen, waarvan de buitenzijde vaak zeer weinig deed verwachten. - Voorts is het een hoofdtrek der huizen door geheel Zweden, zelfs de Dorpen niet uitgezonderd, dat verreweg de meeste groote glazen hebben, die men schier algemeen zeer zindelijk houdt.
De huizen der landlieden zijn uitermate klein en laag, ja de slechtste zoo, dat een groot mensch naauwelijks regtop in het vertrek staan kan. Op eenige plaatsen vond ik er, die zoo klein en armzalig zijn, dat ze in Duitschland van niemand voor eene menschelijke woning zouden aangezien worden. 't Geen dan de Heer coxe schrijft van boerenhuizen of hutten, in welke hij het middagmaal gehouden of geslapen heeft, is te verstaan van die huizen op het platte land, waar de reizigers gewoon zijn hunnen intrek te nemen, en waar men van paarden wisselt, die wel boerenhuizen kunnen genoemd worden, even als elders sommige dorpsherbergen; maar die, naar mate van ligging en andere omstandigheden, nu beter, dan slechter, ja somtijds allerellendigst, in 't algemeen met onze (Duitsche) landherbergen overeenkomen, en ook zoo genoemd worden. Het bed, waarop de Heer coxe sliep, was geen gewoon boerenbed, en de bijzondere kamer, hem aangewezen, niet ten dagelijkschen gebruike des huisgezins dienende.
Van granit, hoewel Zweden het meest uit deze soort van steen bestaat, wordt, uit hoofde der zeer kostbare beärbeiding, slechts zeer weinig gebruik gemaakt ter bouwinge; op eenige plaatsen heb ik daarvan kleine plompe bruggen gezien, maar ook deze zijn doorgaans van hout.
Vrij blijvende van de verschrikkelijke verwoestingen des vuurs, waarvan men hier overal hoort en ziet, kan een houten huis honderd jaren en langer staan.
Vele dorpskerken, ook eenige hier en daar in de Steden, zijn geheel van hout, en hebben een regt aardig voorkomen. Over het geheel moet ik van de Zweedsche dorpskerken zeggen, dat ze voor een land, hetwelk niets minder dan rijk is, zeer wel zijn, er zindelijk en net uitzien, zoo wel als de kerkhoven, die er om heen liggen. Vele hebben geenen toren, en wanneer ze er al een' hebben, is dezelve zeer klein; voor de klokken staat meestal digt bij de kerk een afzonderlijk gebouw, eenvoudig, maar van een' zeer zonderlingen vorm.


{==508==} {>>pagina-aanduiding<<}

De Zweedsche Boer en deszelfs toestand.

Daar de reiziger op alle wegen met boerenpaarden reist, en met boeren te doen heeft, moet hij, is hij een Duitscher, weldra ontdekken, dat de Zweedsche boer van den Duitschen even zeer verschilt, als zijne paarden van die des laatsten; schoon beiden, mensch en dier, zich met veel schraler voedsel moeten behelpen. De Zweed heeft niets van de langzame bedachtzaamheid, van het hoofdgekrab, het bezinnen en zwarigheidmaken, kortom niets van het trage en bezwaarlijke des Duitschen boers. Altijd heb ik hem rap en ijverig, vlug en handig gevonden. Hij springt van den wagen, al is deze in vollen loop, ijlt denzelven vooruit, om een van de menigvuldige deuren op de landwegen open te maken, galoppeert dan eenige honderd schreden naast het rijtuig voort, om een tweede hek te openen, dat hij van verre gezien had, en dat hem te digt bij scheen om zoo lang weer op den wagen te gaan zitten. Altijd is hij op het eerste woord in beweging; altijd vaardig, wakker en vlug.
Het is zonderling, dat deze lieden zoo slechte rijders zijn. Zij schuwen dit ook zoo veel mogelijk; en het was mijn grootst verdriet, dat men dikwijls zelfs eenen negen- of tienjarigen knaap op de voorpaarden zettede, terwijl een of ook wel twee volwassenen achter den koetsier gingen zitten. Dit kind weinig bekwaamheid en weinig magt over de voorpaarden hebbende, geraakte hij zoo wel, als wij allen, hierdoor menigmaal in gevaar, inzonderheid als het berg-af ging, en de onbestuurde voorpaarden de vier achtersten met den zwaren wagen, dien ze niet houden konden, in vollen loop zijnde, onder de voeten kwamen.
Men zegt, de Zweedsche boer is vernuftig; dit kan zijn, maar het ontbreekt hem zeker aan vlijtbetoon; hij schijnt zich grootendeels te vergenoegen met hetgene hij heeft, en weinig aan verbetering van zijnen toestand te denken. Welligt is het in dezen beperkten staat een gelukkig volk. Veel schijnt bij hem nog in den eersten of oorspronkelijken staat te zijn. Hiertoe behoort inzonderheid, dat hij nog eene menigte stukken van behoefte zelf vervaardigt, en zich ook hierbij zeer schrander betoont; eene omstandigheid, echter, die strijdt met den grondregel in alle door kunstvlijt en handel bloeijende

{==509==} {>>pagina-aanduiding<<}
landen, dat niemand zich iets zoo goedkoop zelf kan maken, als het de fabrijkant of handwerksman van be roep levert. De landman behoeft immers daarom niet ledig te gaan. Er zijn meer gewesten, waar de velden hem niet gestadig bezig houden. In Bazel maakt hij de schoonste zijden linten, in het Saxisch ertsgebergte kanten, in Appenzell linnen, dat in groote menigte wordt uitgevoerd, in Tyrol menigerlei waren en kleinigheden, die buiten 's lands gaan. Zekerlijk ware er, om de vruchten van zulk eene kunstvlijt met voordeel aan den man te brengen, meer handel en vertier van allerlei aard in Zweden noodig.
Ik ken het land niet genoeg, om de verschillende oorzaken van druk na te gaan, onder welken mij de Zweedsche boer schijnt te kwijnen, en zijne zielskracht en mannelijke waarde te verliezen; want ootmoediger, gedweeër, zachter, onderwerpelijker landvolk, dan dit, is mij nergens voorgekomen; en dat een boer, die een deel der landstenden uitmaakt! (Doch dit is slechts een voorregt in schijn, om 't welk hij er niets te beter aan is.) Onder de drie- of vierhonderd boeren, die op mijne reis bij mij op den wagen gezeten hebben, en met welke ik dus meer of min te doen gehad heb, zijn er mij geen zes voorgekomen, aan welke ik niet dat ootmoedige en weekachtige bespeurd heb, waarvan ik zoo even gesproken heb. Zij zijn tot alles bereidwillig, laten zich alles welgevallen, en door een woord of wenk tot gehoorzaamheid, of waarheen men wil, brengen. Slechts een paar maal hebben sommigen het gewaagd, iets meer te vorderen, dan ik gaf; maar zij wisten naauwelijks, hoe ze een zoo stout begeeren zouden uiten. En ontdekte dit onze koetsier, hen op eene harde manier afwijzende, terstond bogen zij zich, en weken terug, tot dat ik hen wederriep.
Naar de begrippen van verscheidene Europische Volken, is de Zweedsche boer arm; dit is ondertusschen betrekkelijk. Zijne hut houdt hij waarschijnlijk voor warm en goed, en het harde brood, dat hij van jongs af gegeten heeft, voor voldoende aan zijne behoefte. Intusschen heeft mij iemand, die dikwijls de hutten der landlieden bezocht heeft, verzekerd, dat zeer velen onder dezelve het grootste gedeelte des jaars niet anders genieten dan brood, aardappelen, melk, boter, en - visch, waar deze namelijk gemeen is. Zelfs zijn spek,

{==510==} {>>pagina-aanduiding<<}
worsten en hammen, die de boer in Duitschland altijd, ten minste gedeeltelijk, voor zichzelven houdt, is hij meestal genoodzaakt te verkoopen. Aan deze schrale levenswijs, en aan de gewoonte van zich 's winters in enge woningen en bedorvene lucht op te sluiten, schrijf ik het bleek en ongezond voorkomen van vele Zweedsche landlieden toe.
De kleeding van den Zweedschen boer is ordelijk en dragelijk, over het geheel beter, dan ik voorheen den boer in Frankrijk en Italië gekleed gezien heb. Lieden zonder schoenen en kousen zijn mij veel minder voorgekomen, dan in Duitschland.

Taal.

De Engelsche en Fransche talen zijn beide in het Noorden bruikbaar; maar in de Deensche Staten wint het verreweg de Hoogduitsche. Met deze kan men tot aan de grenzen van Jutland heel wel te regt komen. Ook op het Eiland Funen kenden de voerlieden, knechts en meiden genoeg Duitsch, om de gewone zaken des reizigers af te doen. Ja zelfs op Seeland heb ik geene oorzaak gevonden, om mij over mijne onkunde in het Deensch zeer te beklagen. Te Koppenhagen is het Duitsch zoo gemeen, dat een onkundige aldaar vele dagen zou kunnen doorbrengen, zonder te weten, dat het geenszins de landstaal is. - Maar tusschen Noorwegen en Stokholm is mij bijna niemand voorgekomen, die Duitsch verstond; en over het geheel meen ik gevonden te hebben, dat de Duitsche taal weinig in Zweden in gebruik is; zoo dat men er onder tien lieden van aanzien, die Fransch spreken, naauwelijks één vindt, die Duitsch verstaat. En echter zijn de meeste nieuwe werken, die zij hebben, vertalingen uit het Duitsch. Het getal der nieuwe oorspronkelijk Zweedsche werken is uitermate gering. Ik ken ook in geheel Zweden niet éénen grooten boekhandelaar; het getal der drukpersen is niet aanmerkelijk, en in de landsteden vindt men zelden andere boeken te koop, dan bijbels en gebedeboeken, die men bij den een of anderen boekbinder moet opzoeken. Lezen schijnt geenszins eene hoofdbezigheid dezes Volks te zijn, en onder den gemeenen man zijn er ontelbaar vele, die noch lezen noch schrijven kunnen.


{==511==} {>>pagina-aanduiding<<}

Lands- of Heeren-wegen.

Zweden (het eigenlijk Zweden, gelijk ik het te voren door eene lijn Noordwaarts bepaald heb) munt boven Engeland uit, zoo wel door menigvuldigheid, niet slechts van hoofdwegen, en van dezulke, die grootere plaatsen met elkander verbinden, maar in alle deelen en rigtingen, zijdelings en naar digt bij gelegene dorpen, zoo dat ik dikwijls binnen ééne mijl afstands vier, ja vijf zijwegen ontdekte, even goed als die, waarop ik zelf reisde; - zoo wel hierdoor, zeg ik, munt Zweden uit boven Engeland, als door den oorspronkelijk goeden aanleg dezer wegen, die ik als een der grootste werken in de oude en nieuwe wereld beschouw, en door derzelver voortreffelijk onderhoud. Ze rusten grootendeels op granitgrond. Daar men oorspronkelijk zeer zijn werk schijnt gemaakt te hebben van dezelve langs en over rotsen heen te leiden, heeft men ze voortreffelijk tegen natheid en overstrooming beveiligd, maar ook onophoudelijk rotsen moeten doen springen. Hierdoor ook kronkelen de wegen zeer sterk, 't geen zeker het schilderachtig schoone vermenigvuldigt, maar tevens den weg gewisselijk een vierde langer maakt.
De voortreffelijkheid der wegen berust voornamelijk op deze omstandigheden: Vooreerst is nergens zoo veel, en zoo nabij de oppervlakte des gronds, of zelfs bloot liggende granitsteen. Ten tweede heeft men nergens zoo veel van dezen of andere steenen bij de hand, ter van tijd tot tijd noodige verbetering der wegen. In de derde plaats bevat geheel Zweden naauwelijks 2,700,000 menschen; en tusschen sommige provincien geschiedt het gering vervoer nog meest over water. Ten vierde, men kent hier geene zware vrachtwagens; terwijl de raden der kleine boerenkarren dikwijls niet eens met ijzer beslagen zijn, en meestal slechts van twee paarden getrokken worden. Die niet veel heeft, kan niet veel vervoeren; en niemand ontvangt veel, wegens de mindere behoeften. 't Geen men nog uitvoert, wordt meest in de naaste havens gebragt. En wat het van buiten inkomende betreft, in de Steden heb ik algemeen zekere spaarzaamheid en gewoonte van te ontberen waargenomen, en de boer heeft geen geld; Oost- en Westindische voortbrengselen, specerijen, koffij, thee, suiker en dergelijke kent hij niet. Men behoeft ook, om zich van het geheel ver-
{==512==} {>>pagina-aanduiding<<}
tier in Zweden eenig denkbeeld te vormen, slechts te zien, hoe weinig schepen er in alle deszelfs havens liggen, Stokholm en Gothenburg uitgezonderd. Ik houde den handel van Londen alleen voor gewigtiger, dan dien van gansch Zweden in den uitgestrektsten zin. Ten vijfde, Zweden is geen land van doorvoer; het ligt van de overige wereld afgescheiden. De weg van Helsingborg naar Noorwegen wordt weinig van reizenden bezocht; slechts weinigen gaan over Tornea naar Rusland, en zelfs de vaart tusschen Stokholm en Abo wordt ipaarzaam gebruikt. Ten zesde, de Zweedsche wegen worden een groot gedeelte
des jaars volstrekt niet bereden, juist dan, wanneer ze in Duitschland het meest te lijden hebben. De hoog boven dezelve heen over de sneeuw glijdende slede doet er geen werking op; want met de slede, doch ook natuurlijk met deze alleen, reizen de Zweden 's winters veel. Een driekantig houten werktuig met twee van ongeveer 12 tot 15 voeten lange zijden, en eene spitse punt van voren, wordt door de sneeuw getrokken, en, is de baan vooraf niet gebroken, het rijtuig boven op de machine geplaatst, dat nu zelve op tobben of op eene soort van sleden rust. Tot deze vervoering zijn tien, twaalf of meer paarden noodig, en de boer heeft hierbij weder het meest te doen.
Het is eene zeer schoone eigenschap der Zweedsche landswegen, dat ze nimmer door water loopen. Elk water, hoe klein ook, heeft zijne brug; zoo rijpelijk heeft men den grondregel overdacht, dat een watertje, schoon doorgaans gering, echter somtijds groot kan worden.
Eindelijk, men betaalt op de Zweedsche wegen geenen penning tol, maar wel hier en daar iets voor bruggen.

Beveiligings-middel tegen het onheil van den bliksem.

Gelijk ieder Mensch een bijzonder Karakter heeft, dat hem onderscheidt van zijns gelijken, zoo leert de ondervinding, dat ook ieder Jaar, wat het weder betreft, insgelijks een bijzonder Karakter heeft, waardoor dat jaar onderscheiden wordt van alle voorgaande jaren.

{==513==} {>>pagina-aanduiding<<}
Uit dien hoofde komen mij weêrvoorspellende Tafelen even zoo welgegrond voor, als voorspellingen aangaande het karakter der genen, die in de toekomst staan geboren te worden.
De verloopene Zomer onderscheidt zich duidelijk van andere Zomers, door eene bijzondere geschiktheid der Atmospheer tot Onweders. Geenszins kunnen wij zeggen, dat in dien tijd de warmte zeer onmatig geweest is, of dat de Thermometer een ongemeen hoogen graad van hitte heeft aangewezen: neen; maar bij de minste verhessing van warmte zagen wij, dat zich wolken formeerden, en dat die wolken weldra veranderd werden in Donderbuijen.
Geen wonder derhalve, dat wij dit jaar bij die menigte van Donderbuijen ook van eene menigte van ongelukken gehoord hebben, en dat vele Gebouwen in dezen Zomer door den Bliksem getroffen en afgebrand zijn. - Inzonderheid is dit het lot geweest van vele Boerenwoningen, welke, daar zij in 't begin des jaars nog eene veilige schuilplaats verleenden aan de vreedzame bewoners, nu helaas eene prooi der vlammen geworden en in assche verkeerd zijn.
Het medelijden met eene menigte van ongelukkigen, en de liefde voor de genen, die tot nog toe verschoond gebleven zijn, heeft mij bewogen om door dit Maandwerk eene Waarneming wereldkundig te maken, welke, wanneer dezelve algemeen doorgaat, een redmiddel tegen die droevige ongevallen aan de hand geeft, dat even zoo gemakkelijk als goedkoop is. Weshalve het mij ten hoogste aangenaam zal zijn te vernemen, of deze Waarneming door die van anderen bevestigd, dan of dezelve door de ondervinding wordt tegengesproken. - Doch om ter zake te treden.
Sedert eene reeks van jaren heb ik er mijn werk van gemaakt, om onderzoek te doen naar de ligging der Boerenwoningen, waarin door het Bliksemvuur brand ontstaan was; het zij dat ik die plaatsen zelf in persoon bezocht, of dat ik er, zoo naauwkeurig als mij mogelijk was, onderzoek naar gedaan heb bij anderen. Het resultaat of de uitkomst van alle deze onderzoekingen bestaat hierin, dat de Bliksem, binnen den kring van mijn onderzoek, nergens geslagen is in eenige woning, welke op den afstand van twintig schreden, of minder, gerekend van den voet der woning, omringd was door zoodanige

{==514==} {>>pagina-aanduiding<<}
Boomen, die in den top hooger waren dan het hoogste gedeelte van het Huis, dat door den Bliksem getroffen was.
Uit deze Waarneming zoude volgen, (bijaldien dezelve bevonden werd algemeen door te gaan) dat hooge Boomen, staande digt bij Gebouwen, van dezelfde uitwerking zijn als Afleiders, die anders boven op dezelven geplaatst worden, volgens de uitvinding van den beroemden franklin, waarvan elk deskundige wel de nuttigheid erkent, maar er geen gebruik van maakt, meestal uit hoofde van derzelver kostbaarheid. - Voorts zoude hieruit volgen, dat het, ter beveiliging van Boeren-woningen voor de toevallen van Onweders, gelijk ook van Schuren en Hooibergen, niet alleen raadzaam zonde zijn, om dezelven, op den afstand van twintig of minder schreden, te omringen door schielijk opwassende Boomen, maar dat het geen redelijk mensch ten kwade zoude kunnen duiden, bijaldien zulks door eene Wet van den Lande bevolen wierd. Alleen behoorde men zich in zulk een geval te wachten, om, gedurende een Onweder, onder zoodanige Boomen niet te gaan huilen, 't welk door de afleiding en daar langslooping van het Bliksemvuur ligt doodelijk zoude kunnen zijn.
Schoon nu wel ieder Boom, mits tot de behoorlijke lengte opgewassen, ter bereiking van dat oogmerk voldoende is, schijnen echter Denneboomen, uit hoofde dat zij puntige bladeren hebben, daartoe het verkieslijkst en het meest geschikt te zijn. - Dat gevoelen rust op de volgende Proef van Dr. franklin, en op de volgende Waarneming van den Hr. wilcke, beide te vinden in priestley's Geschiedenis der Electriciteit, D. II. bl. 70 env.
De Proef van franklin is deze. Hij veronderstelt, in de eerste plaats, dat eene Donderwolk, die ons, wanneer wij dezelve boven ons van de aarde beschouwen, als ééne wolk toeschijnt, eigenlijk bestaat uit eene hoofdwolk, en vervolgens uit eene menigte van kleine wolkjes, die als een keten van de hoofdwolk afdalen en voortloopen, somtijds tot bijna aan de oppervlakte van de aarde, waardoor de Electrieke stof wordt voortgeleid tot op de voorwerpen, het zij Boomen, Gebouwen, Beesten of Menschen, die zich op de aarde bevinden. - Voorts veronderstelt hij, wanneer die keten van wol-
{==515==} {>>pagina-aanduiding<<}
ken door den wind over puntige ligchamen wordt heengedreven, dat dan die kleine wolkjes, zoo dra ze zich van hun electriek vuur ontlast hebben, zullen worden terug gestoten, en daardoor opklimmen, en zich bij de hoofdwolk opeenpakken. - Die veronderstelling nu bewijst hij door de volgende Proefneming. Men hange, zegt hij, aan het einde des eersten Conductors, staande voor de Schijf der Electriseer-machine, drie losse vlokjes katoen, door dunne draden, van hetzelfde katoen gesponnen, aan elkander gehecht. Wanneer men daarop de Schijf begint om te draaijen, zal men zien, dat deze vlokken zich uitbreiden naar de tafel toe, waarop de toestel staat; doch wanneer men nu onder het laagste vlokje eene punt houdt, zal men ontdekken, dat dit vlokje tot het tweede opklimt, het tweede tot het eerste, en allen te zamen tot den eersten Conductor, alwaar zij zullen blijven, zoo lang men de punt onder hen vasthoudt. - Dit is de Proef van franklin, welke de Liefhebbers der Electriciteit bij onderzoek zullen bevinden overeenkomstig met de waarheid te zijn.
Wat nu, in de tweede plaats, de Waarneming van den Heer wilcke betreft, ons dunkt dat dezelve niet beter kan voorgesteld worden, dan met 's Mans eigene woorden. ‘Na het ontvangen van een Brief van den Heer franklin, waarin hij mij de gemelde Proef had medegedeeld, [de Praef, namelijk, van de katoenen vlokjes aan den Conductor] vond ik zijne veronderstelling, op den 20 Aug. 1758, in de Natuur duidelijk bewaarheid. Op dien dag, eene aanmerkelijke hoogte beklommen hebbende, zag ik van daar, dat eene groote wolk, met eene reeks van dunne wolkjes onder zich, over een Bosch van hooge Dennen werd heengedreven. De kleine wolkjes, zoodra zij boven het Dennebosch gekomen waren, ontdekte ik zeer zigtbaar, werden eerst naar de laagte aangetrokken, maar rezen vervolgens schielijk naar de hoogte, en vereenigden zich aldaar met de groote wolk.’
Deze is de Waarneming van den Heer wilcke; uit hoofde nu van dezelve, en van de gemelde Proefneming van Dr. franklin, schijnt het, dat Denneboomen, in een Onweder, ter beveiliging van Gebouwen, onder alle Boomen de geschiktste zijn; vermits zij, ter oorzake van hunne puntige bladeren, tot behoedmiddelen verstrekken, waardoor de met Bliksem-vuur bezwangerde wolken

{==516==} {>>pagina-aanduiding<<}
verhinderd worden, daar ter plaatse zich van hun overtollig vuur te ontlasten, en verpligt worden zulks elders te doen, daar de uitbarsting minder schadelijk is.
Deze ééne aanmerking zal ik hier nog bijvoegen, dat ik dikwijls Boomen gezien heb, door den Bliksem getroffen, maar onder die nooit eenige soort
    van Denne- of Pijnboomen. - Of ook deze Waarneming doorga, is mij onbekend; maar zoo ja, hoe raadzaam zoude het dan niet zijn, alle Gebouwen op het Land te omringen met Denneboomen, en hoe zoude door dit gering en onkostbaar middel jaarlijks veel schade en veel droefheid kunnen voorkomen worden!

ichneutes.




Brief van mejuffrouw Petronella Moens, voor de eer harer sekse, beleedigd in eene recensie in het tijdschrift: de schouwburg.

Aan de Uitgevers der Vaderlandsche Letteroefeningen.

Mijne Heeren!

Het zij mij vergund, door uw geacht en alom gelezen wordend Maandwerk, openlijk aan alle beminnaars van oude en nieuwe Vaderlandsche Letterkunde te verklaren, dat ik mij, en voorzeker ook alle letterminnende Vrouwen met mij, van harte beklaag over eene Recensie, betreffende de Redevoering over Anna en Maria Tesselschade, Dochters van Roemer Visscher, door den Heer j. scheltema, Lid en Secretaris van het Koninklijk Instituut te Amsterdam.
Deze voor mij zoo ergerlijke Recensie is geplaatst in No. 8. van den Schouwburg van in- en uitlandsche Letteren Huishoudkunde. Ik laat aan den Recensent ook der Recensenten over, om de waarde of onwaarde der aanmerkingen op de bovengemelde Redevoering, hier gemaakt, over het geheel te bepalen. Het is alleen de zaak der Vrouwen, die ik mij voor het tegenwoordige aantrek; schoon ik toch den Heer Scheltema moet en wil regtvaardigen, daar hij niet de gunst der Vrouwen inroept bij het beoordeelen der hersenvruchten van de Dames Vis-
{==517==} {>>pagina-aanduiding<<}
scher, gelijk de Recensent schijnt te begrijpen, - neen; de Heer Scheltema is meer dan duizend anderen overtuigd, dat, bij het beoordeelen der kunst, vooral geene gunst, maar alleen gezond verstand en onvervalscht gevoel vereischt worden. De maar al te veel vergetene, schoon onsterfelijke namen dier twee verdienstelijke Vaderlandsche Vrouwen herbloeijen onder ons door de zorg en kunstliefde van den achtenswaardigen Scheltema; en het zijn deze, door hem als bezielde namen, die aan de koesterende zonnestralen der vrouwelijke gunst worden aanbevolen.
Doch het is in de eerste plaats de waarlijk ons vernederende veronderstelling, dat de uitgebreide Aanteekeningen, die bij de Redevoering gevoegd zijn, door geene Vrouwen zullen gelezen worden, waarover ik mij te beklagen heb. Het is waar, de algemeene regelen van vrouwelijke opvoeding, en de enge kring, waar binnen de Vrouwen zich meestal bepaald zien, zijn weinig geschikt om de zucht voor algemeene kundigheden onder dezelve op te wekken. Doch de Heer Recensent doet de Vrouwen onregt, door haar als zoo beuzelachtig te beschouwen, dat de verdiensten van twee sieraden harer sekse haar volkomen onverschillig zouden zijn. Vele, dit weet ik bij ondervinding, hebben de Redevoering van den Heer Scheltema, benevens de Aanteekeningen, met graagte gelezen, en zijn trotsch op de waardige Dochters van Roemer Visscher, die toen reeds, toen de vrouwelijke opvoeding nog genoegzaam alleen tot de keuken en de linnenkamer bepaald was, toonden, tot welk eenen trap van beschaving en ontwikkeling de geestvermogens der Vrouwen zich, bij de geringste aanleiding, kunnen verheffen. De Heer Recensent schijnt tot die stroeve, eigenbatige Geleerden te behooren, die zich angstvallig maken, dat, wanneer Vrouwen zich op het beoefenen van oude Letterkunde beginnen toe te leggen, de huishouding over het algemeen, en de spijsbereiding in het bijzonder, daar veel bij lijden zouden. Soortgelijke Geleerden zagen voorzeker liever een boek over de Kookkunst aan de Vrouwen opgedragen, dan een boek met aanteekeningen over oude Dichtkunde; zonder te bedenken, dat de waarlijk verstandige en geoefende Vrouw hare schoone pligten als huishoudster en moeder even weinig kan vergeten, als de brave mannelijke lettervriend zijne dierbare huisselijke belangen.

{==518==} {>>pagina-aanduiding<<}

In de tweede plaats ergerde mij de volgende uitdrukking des Recensents: De Verhandeling over Anna en Maria Tesselschade zal voor onze Vaderlandsche Letterkunde niet nuttig zijn, of den Heere Scheltema geen roem aanbrengen; het onderwerp is te nietig. - Het onderwerp is te nietig! Trekt zich niet een Vriend der Vrouwen, of der vrouwelijke letterkunde, deze beleedigende uitdrukkingen aan? Twee beroemde Dichteressen uit de Zeventiende Eeuw, twee Kunstvriendinnen van Hooft, van Vondel, van Cats, van Huygens en van andere onsterfelijke mannen, zijn dan een te nietig onderwerp voor den hedendaagschen Redenaar? Is alles, wat Hooft en andere sieraden des Vaderlands tot lof van Roemer's Dochters hebben gezegd, niets dan de laffe vleijerij of vooringenomenheid van Dichters en Minnaars? Hoe nietig zouden, indien dat waar was, dan deze altijd groote mannen in mijn oog worden! Maar nooit zal men mij, bij voorbeeld, doen gelooven, dat Hooft, wiens onverbasterd gevoel, wiens fijn gescherpt oordeel hem toch niet zal betwist worden, - dat Hooft, zeg ik, bij het beoordeelen der vertaling van Tasso door Maria Tesselschade, zich altijd door hare bevallige gestalte en luchtig morgenkleed zoude hebben laten verbijsteren. Waarlijk, indien dit onderwerp der Verhandeling van Scheltema te nietig is, wat zoude men alsdan van een aantal kunstwerken der Oudheid, die volstrekt zonder bedoeling om hart en zeden te verbeteren vervaardigd zijn, wel niet moeten zeggen, en die evenwel met zoo veel moeite, ten koste van zoo veel tijd en hoofdbrekens, uit het stof der vergetelheid opgedolven worden? De ware Kunstvriend eerbiedigt elke onwelkbare bloem, die op het graf der Eeuwen ontspruit. De overgeblevene lettervruchten der beide Dichteressen
prikkelen den naijver van hare jongere Zusters, die den kunstminnenden Scheltema, voor het aanwijzen en doen herleven van dezelve, den dankbaarsten lof toezwaaijen. De zwakheden in de verzen van Anna en Maria Tesselschade zullen door elk, die het ware kunstschoon kan gevoelen, even weinig nagevolgd worden, als de zwakheden van Grieksche, Romeinsche of andere Dichters; en hij, die geen gevoel voor dat schoon heeft, zal ook voorzeker door de gebreken dezer Dichteressen niet bedorven worden. Ik hoop en vertrouw, dat een van onze Vaderlandsche Lettervrienden zich het onregt, door den meergemelden

{==519==} {>>pagina-aanduiding<<}
Recensent het vrouwelijk geslacht aangedaan, zal aantrekken. Het ontbreekt ons toch nog niet aan zulke edelmoedige Mannen, die zich met genoegen door Vrouwen in het oefenperk der Letterkunde zien op zijde streven; aan Mannen, die de Vrouwen niet slechts in staar rekenen tot het lezen van beuzelachtige romans en vertellingen, maar ook tot het onderscheiden van zedenbedervende en hart-verbeterende geschriften, zoo wel als tot het opzamelen van nuttige kundigheden. Neen, het ontbreekt ons nog niet aan zulke edelmoedige en waarlijk wijze Mannen, die zich verblijden over de toenemende hervorming der vrouwelijke opvoeding. En aan eenen uit die edelmoedige, die weldenkende Geleerden, hij zij dan wie hij zij, beveel ik onze verdediging ten ernstigste aan.

petronella moens.

Chenguza, of de zinnen.

Ene Indiaansche Geschiedenis.

De Ridder de murville, een Fransch Officier, nam den vredestijd te baat om te reizen. Na eenige maanden in Engeland vertoefd te hebben, ging hij aan boord van het zelfde schip, hetwelk den Kolonel symes naar Pegu moest brengen. Na verloop van twee jaren in Frankrijk teruggekeerd, deed hij van het Rijk der Birmans het volgende verhaal.
Niet verre van de monden van den Ganges en Thibet, tusschen China en den Archipel van Merghi, ligt het vruchtbare land, door de Ouden het gouden Chersonesus genoemd, en hetwelk tegenwoordig door een' der Zonen van den Veroveraar minderageus wordt beheerscht. Deze krijgshaftige en wijsgeerige Vorst heeft den naam van een' zijner Voorzaten aangenomen; zijn naam is binga-della; hij heeft zijn verblijf gevestigd in de nieuwe stad Ummera-Poura, aan de bloemrijke boorden van de rivier Irrouadi, wier golven stofgoud medespoelen.
Het paleis van binga-della heeft de schilderachtigste ligging, bij de stadspoorten, in het hellen van eenen heuvel, die door de eerste zonnestralen wordt verlicht. De tuinen verspreiden zich door de vlakte; zij worden van de

{==520==} {>>pagina-aanduiding<<}
rivier doorsneden, die zich in twee armen verdeelt, en aldaar fraai beplante eilanden formeert, op welke de Koning verscheiden Kiosken heeft doen bouwen, tot verschillende oogmerken bestemd. In een dezer tempels vergaderen dikmaals de Munis (Birmansche wijsgeeren), de opperhoofden der Priesters van boudh (*), zijnde geestelijken en dichters tevens, en die de gewijde verzen van menon (†) zingen. De Vorst zit voor in de vergadering, en stelt zijn vermaak in de opgave van zede- en staatkundige voorstellen, van welke hij de oplossing verwacht. Boven den ingang van dezen tempel staat een opschrift met gouden letteren, hierop uitkomende: Zoek de waarheid; verberg dezelve voor niemand, vooral voor de koningen niet. Dit deed mij een gunstig vooroordeel opvatten voor eenen Vorst, die dusdanig eene zinspreuk heiligde, en ik zocht naar gelegenheid om in zijne tegenwoordigheid te worden toegelaten. Dit viel mij niet moeijelijk. Binga-della beminde de Europeanen; zijne tolken had hij de voornaamste hoven doen bezoeken, om er de talen en gewoonten te leeren. Zoo dra hij had vernomen, dat de Kolonel symes een Fransch Officier bij zich had, die vrijwillig reisde, een' vriend der kunsten en der natuur, liet hij mij op eenige feesten noodigen, en op de zamenkomsten, welke hij met zijne Munis in de Kioske der Waarheid hield.
Op zekeren dag, dat wij, op satijnen divans gezeten, en met den Koning sorbet gebruikende, eenige wonderspreuken beredeneerden,
    zeide de Vorst, zich wendende tot den hoogbejaarden alompra, zijnen oom, het opperhoofd der Birmansche Priesteren: ‘Wijze Priester, die de bron der menschelijke driften kent, en wiens verstand onze onsterfelijke herma-sastre (‡) heeft ontworpen, in eene onzer voorgaande zamenkomsten hebt gij mij bewezen, dat onze natuurlijke smarten en vermaken altijd uit onze zinnen ontstonden, en met onze aandoenlijkheid verwisselden; onderrigt ons nu eens, welk het zintuig zij, welk, door zijne fijnheid of zijne aandoenlijkheid, ons den grootsten wellust aanbrenge.’
Na eenige oogenblikken bedenkens, antwoordde alompra, dat, het vermaak als eene eenige gewaarwording aanmerkende, het zintuig, dat hetzelve het gereedst deed ontstaan, en hetzelve langst deed voortduren, zonder tegenspraak het gevoel was, omdat dit het meest algemeen verspreide zintuig is.
Een Munis bragt daartegen in, dat het geschil aldus niet

{==521==} {>>pagina-aanduiding<<}
beslist werd, omdat alle zintuigen tot het gevoel alleen konden worden teruggebragt, en des Konings oogmerk was te weten, of, onder de genietingen, welke het gezigt, het gehoor, de reuk, de smaak en het gevoel ons aanbrengen, men in het algemeen meer waarde moest hechten, en eene beslisende voorkeuze geven aan de zulken, die door een zintuig meer dan door een ander verwekt worden.
‘Het is zoo,’ hernam binga-della, ‘dit is de ware staat des geschils. Is het vermaak levendiger, wanneer het tot ons komt door de oogen, dan door de ooren, of het gevoel? Een goede maaltijd streelt mij; een welluidend Concert bekoort mij; eene schoone slavin betoovert mij door hare liefkozingen; maar elke dezer genietingen heeft eene zeer onderscheidene waarde, en onder de menschen is mij de smaak altijd voorgekomen dermate verdeeld te zijn, dat ik wel wilde weten, wat er stelligs in elk dezer vermaken zij, en of er, voor den mensch, zoodanig bezintuigd, dat hij ze allen in derzelver volkomensten nadruk kan gevoelen, niet eenige redenen zijn, het eene boven alle de anderen te schatten.’
De eerwaardige Birmans, die locke noch condillac hadden gelezen, redeneerden alleen volgens het natuurlijk licht van hun verstand, en waren allen van verschillende gevoelens, omdat zij slechts uit hunne persoonlijke gewaarwordingen oordeelden. De Koning, zich voorts tot mij wendende, vraagde mijn gevoelen. ‘Heer!’ gaf ik tot antwoord, ‘het vermaak is bijkans altijd een volkomen genot voor het meerendeel der menschen; doch ondersteld zijnde, zoo als daar even de eerwaardige alompra zeide, dat eene aangename gewaarwording kan geisoleerd worden, is deze gewaarwording altijd betrekkelijk tot het zintuigelijk gestel van hem, die dezelve gevoelt, alsmede tot zijnen onderdom, zijne ondervinding, en tot het denkbeeld, welk hij aan het vermaak hecht. Ter oplossinge der vraag, door uwe Majesteit voorgesteld, zoode men eenige proeven moeten nemen omtrent een jong, onbedreven en gevoelig persoon, volmaakt bezintuigd, zonder vooringenomenheid en vooroordeelen, maar wiens ziel door eene opkomende drift tot wellust was gestemd; van tijd tot tijd zoude men een zijner zinnen moeten doen werken, vermijdende de andere daarin te doen deelen, en hem verzoeken, verslag te doen, bij elke proeve, van hetgene hij had gevoeld.’
‘Ik ben met u van gevoelen,’ hernam de Vorst, ‘dat deze proeven ons veel licht zouden geven; maar waar zal men een geschikt voorwerp vinden, om er deze proeven op te nemen?’ -, Heer!’ sprak alompra, zich buigende, ‘in het groote Kioul (*), waarvan gij het bestuur mij hebt toe-
{==522==} {>>pagina-aanduiding<<}
vertrouwd, is een jonge Aankomeling van het bloed van schembaen, overwinnaar der Siamezen; zijn naam is chenguza; ouderdom, negentien jaren; hij is geboren uit de schoone minderagee, die in de afzondering stierf, na den val van haren doorluchtigen gemaal. Chenguza is zoo schoon als de groote avatar (*), en hoewel tot het priesterschap in de strengheden van het kloosterleven opgevoed, bezit hij eene levendige verbeeldingskracht, zucht tot vermeerdering van kennisse, en een' overhellenden trek tot den wellust. Indien de geachte Vreemdeling ons het plan der proeven wil mededeelen, welke men op dezen weetgierigen en leerzamen Nieuweling zoude kunnen nemen, geloof ik, dat hij, door zijn gedrag en zijne bekentenissen, ons belangrijke waarnemingen zoude mededeelen.’
Straks hierop gaf binga-della bevel, dat chenguza ter mijner beschikkinge zoude gesteld worden, en volmagtigde mij, om in zijn paleis alle de noodige toebereidsels te maken, die den goeden uitslag onzer proefnemingen konden verzekeren. De dag, daartoe bepaald, was de wederkomst der zevende zon. De Kolonel symes had kundige kunstenaars en werklieden aan boord, die het Londensche tooneel bediend hadden; hij gaf mij verlof, mij van hun te bedienen, en alles was gereed tegen het bestemde tijdstip tot de beraamde inwijding.
In den morgen deed binga-della de Munis in de Kioske der Waarheid vergaderen. Chenguza, van alompra verzeld, werd binnen geleid, en boog zijne knie voor den Koning; hij was gekleed in een lang neteldoeksch gewaad, met ontbloote armen en hoofd; zijn haar golfde in natuurlijke lokken langs zijne schouders; hij had een zedigen en vasten tred; zacht was de opslag zijner oogen, en zijn gelaat teekende braafheid.
‘Jonge Birman!’ dus sprak hem de Koning aan, ‘het gelukkigste lot is u beschoren, indien gij opregt wilt zijn in de antwoorden, welke wij van u verwachten; gij zult onderworpen worden aan geheimzinnige proeven, die de zorg uldigste oplettendheid vorderen. Ik eisch van u rekenschap van alle de aangename en onaangename gewaarwordingen, welke gij zult ondervinden, dat gij dezelven met elkander vergelijkt, en vooral de zoodanigen aanduidt, die u het sterkst getroffen hebben. Belooft gij dat?’ - ‘Heer!’ antwoordde chenguza, ‘ik zweer, u te zullen gehoorzamen, en ik bid boudh, mij het lot waardig te maken, welk uwe Majesteit over mij heeft beschoren.’
‘Voordat wij uwe inwijding beginnen,’ hernam bingadella, ‘antwoord mij, jongeling! Zints gij het gebruik der

{==523==} {>>pagina-aanduiding<<}
rede hebt gehad, welk is het voorwerp, dat uw hart sterkst heeft getroffen?’ Op deze vraag verspreidde zich een beminnelijke blos over de wangen des jongelings. ‘Gij herinnert u nog den dag, Heer!’ hernam de jongeling, ‘op welken uwe Majesteit hare plegtige dankzegging kwam doen aan den grooten sommona-codom (*) voor den voorspoed uwer wapenen tegen rajahadi, die haar de schatting van witte elesanten dursde weigeren; gij werd gevolgd van uwe Staatsdienaren en van alle uwe Opperofficieren; maar de rijke buit, op uwen vijand behaald, werd door uwe Vrouwen gedragen, die denzelven aan den voet der altaren nederleiden. Onder dezelven muntte uit de jonge azaïs, uit eene Georgische vrouw geboren, en schooner nog dan hare moeder; op een purperen kussen droeg zij den boog van goud en ebbenhout, welken gij den trouweloozen Siamees ontweldigd hadt. Terwijl zij mij den boog aanbood, om dien aan eene der tempelkolommen op te hangen, ontmoetten hare schoone oogen de mijne; een levendig inkarnaat kleurde hare wangen. Niet zoo snel is de bliksem, als het vermaak, welk in een oogenblik mijn hart ontroerde; ik voelde mijne knieën knikken; mijnen mond ontsnapte een zucht; ik konde mijne oogen niet van azaïs afhouden. Zints dien dag heeft eene onvrijwillige droefgeestigheid mij bevangen, en ik voel, dat in de eerwaardige verrigtingen van het priesterschap, waartoe men mij bestemt, boudh mij geen zoo zoet vermaak zal kunnen doen smaken, als het zien van azaïs mij heeft aangebragt.’ - De Koning deed mij door een' wenk zijnen wil vernemen, dat men van deze bekentenis zich moest bedienen in de proeven, welke chenguza moest ondergaan. Vervolgens zich tot den Nieuweling
wendende: ‘Ga, jongeling!’ zeide hij, ‘ik ben voldaan over uwe opregtheid; volg dezen Vreemdeling en alompra; gehoorzaam hun, als mij zelven; heb vertrouwen, hoop en aandacht!’ Thans naderde er een slaaf; hij overhandigde mij een' zakdoek, waarmede ik chenguza blinddoekte, en ik geleidde hem nevens den Priester in eene donkere grot, met mos gevloerd, en flaauw verlicht door eene lamp, die aan het gewelf hing. Wij deden chenguza nederzitten en ontblootten zijne oogen. Nu vatte alompra het woord, en zeide: ‘Mijn waarde Zoon! onze doorluchtige Souverein bemint u; gij hebt de bevelen gehoord, welke hij u gegeven heeft; maak u zijne goedheid waardig, door alle verwijdering uit uwen geest te verdrijven. Naardien het spreken u verboden is, tot dat de Koning zich voor uw gezigt vertoont, zie hier schrijftafeltjes, op welke

{==524==} {>>pagina-aanduiding<<}
gij uwe gedachten zult opteekenen, zoo dikmaals gij het licht zult aanschouwen.’
Naauwelijks had alompra deze woorden gesproken, of de grotlamp ging uit; wij verlieten chenguza, ons best doende om hem verrassingen te besparen, door hem waar te nemen, zonder dat hij ons vernam.
Na eenige oogenblikken stilte en volslagene donkerheid, zag de jonge Birman een zacht licht in zijne afzondering doordringen; hij stond op, en wendde zich naar de plaats, van welke hij dacht dat het licht kwam; doch eensklaps doet een vuile en walgende stank hem terugdeinzen; hij wil een zuiverder lucht zoeken, maar al de lucht, die hem omringt, is reeds bedorven; zijne ademhaling wordt belemmerd; dreigende in zwijm te vallen, legt hij zich neder op de bank van mos, van welke hij was opgestaan. Oogenblikkelijk komt een zachte zuidewind hem verkwikken; hij ademt weder; zijne borst verwijdt zich; de stikdampen zijn verdwenen; hij verbeeldt zich, den liefelijken geur van bloemen in te ademen; hij onderscheidt den reuk der roos, die der jasmijn, van den Oosterschen sandel, en van den amber; ondanks zijn zoeken, kan hij niet ontdekken, van waar deze aangename gewaarwordingen komen. Allengskens vermengen zich deze liefelijke geuren; nog al doen zij zijnen reuk aan, maar zonder aldaar vermaak aan te brengen; derzelver sterkte zelf vermoeit en valt hem lastig, en hij schrijft op zijne tafeltjes: ‘De zuivere en heldere lucht van een fraai landschap, door den morgenstond verlicht, laat zich liefelijker ademen, dan de bedwelmende bloemen, of de wierook, die op het altaar der Goden brandt.’
Nu verschijnt alompra in de grot, en zegt tot chenguza: ‘Des Konings oogmerk is niet, dat uwe krachten verzwakken; reeds zijn er negen uren verloopen, zints gij geene spijze hebt genuttigd; gij moet eene lastige behoefte gevoelen; maar des Vorsten bevel eischt, dat gij de uitgelezene spijzen, die u zullen worden voorgezet, moet zien noch ruiken; uw mond alleen zal dezelve smaken.’ Chenguza onderwerpt zich, en een kunstig gewerkt half masker beneemt hem het gezigt en den reuk. Straks wordt hem eene tafel voorgezet, en de jonge Birman neemt op den tast de geregten, die hem worden aangeboden. Van een' uitgezochten smaak waren deze geregten, doch allen nieuw voor hem; hij kende derzelver gedaante noch kleur; hunnen aard konde hij niet raden. Zoo dra de honger, die hem prikkelde gestild was, scheen zijne nieuwsgierigheid te zijn verminderd; hij bragt eenig suikergebak aan zijne lippen, maar leide het welhaast neder, proefde verscheiden kostbare wijnen, met eene meer verbaasde dan voldane houding, en

{==525==} {>>pagina-aanduiding<<}
gaf een teeken, dat de tafel moest worden weggenomen. Men voldeed aan zijne begeerte, en hij werd ontmaskerd; thans zijne schrijftafeltjes opvattende, schreef hij: ‘De rijpe en vermiljoenen vrucht, van den boogaard geplukt, streelde tevens mijne oogen, mijnen reuk en mijnen smaak; ik schat dezelve boven de geregten, mij voorgezet; dezelve hebben het sterke verlangen mij doen behouden om ze te kennen, en de spijt, dat ik dezelve aan mijne verbeelding niet kan voorstellen.’
Ik had alles in gereedheid gebragt tot eene nieuwe proeve; ik vervoegde mij bij den Priester, en wij bragten chenguza in een
    rond vertrek, alwaar geen licht binnen kwam dan door een diet gaas, waarmede het gewelf was behangen; de spierwitte muur was met geenerlei sieraad bekleed, hetwelk de aandacht konde trekken. In het midden dezer Rotonde stond geen ander huisraad dan een bed zonder versiersels, met een stuk laken, donker van kleur en effen, overdekt. ‘Neem uwe rust, mijn Zoon!’ sprak alompra: ‘mogt de goddelijke boudh u een ongestoorden slaap zenden!’ De jonge Birman leide zich op het bed neder, en wij verdwenen uit zijne oogen; terwijl wij echter door verholene openingen chenguza konden gadeslaan. Na rondom zich te hebben gekeken, niets ziende, hetwelk zijne gedachten konde bezig houden, volgde hij alompra's raad, en trachtte te slapen. Toen wij dachten dat zijne zinnen bevangen waren, deden wij een sein; eenige muzijkanten hieven eene zachte Symphonie aan. Wellustiglijk roerden hem deze welluidende klanken, zouder hem te doen ontwaken; maar een slag van de tam-tam maakte een einde aan deze aangename bezwijming: ontrust en verbijsterd rees hij overeinde; hij luistert: eenige toonen van de Harmonica laten zich hooren; hij staat verbaasd, beeft, en verdubbelt zijne aandacht; zijne ademhaling wordt sterker. Allengskens doen wij deze deftige, betooverende en treurige harmonie herhalen: wij zien zijne oogen van tranen overloopen; thans hief alompra, met eene mannelijke en heldere stem, het volgende Recitatief aan:

Voeg, schoone azaïs! voeg uw stem, zoo zacht en teeder, 
Bij ons eerbiedig maatgeluid; 
Nooit hoort de Hemel beê gereeder, 
Dan door een schuld'loos hart geuit. 

Op het hooren van den naam van azaïs bloosde en verbleekte chenguza tevens; hij wendt zich naar dien kant, van waar de stem schijnt te komen, en staat roerloos, in afwachting van het uitwerksel van alompra's noodiging. Eene

{==526==} {>>pagina-aanduiding<<}
jonge Zangeres laat, na een' melodieuzen voorzang, het volgende gebed hooren:

ô Eeuw'ge Wijsheid! Birmans Vader! 
Gelei de schreên van uw geslacht; 
Bescherm hun jeugd en kracht te gader; 
Verwerp den wierook niet, op 't outer aangebragt! 
 
Wee stervelingen, wier verwoedheid 
Tot haat weêrkeerig wordt vervoerd! 
Dank zij uw' nooit volprezen' goedheid - 
Wij zijn door liefde aaneengesnoerd. 

Overal zocht chenguza naar eene opening, door welke hij de gene, die hij voor azaïs houdt, kan komen te zien: vruchteloos! hij zit gevangen. Uit spijt neemt hij zijne tablette, en schrijft: ‘De stem te hooren van haar, welke men bemint, en zich in de onmogelijkheid te bevinden van haar te zien, is eene straffe. De best uitgevoerde muzijk levert niets dan ijdele klanken, wanneer zij niet een voorwerp schildert, welk ons behaagt.’
Nu traden wij in de Rotonde, en verzochten den jongen Birman, zich van zijne kleederen te ontdoen; alleenlijk eischten wij, dat hij zich omwond met een' Indiaanschen gordel, die, door een bijzonder maaksel, ons de welvoegelijkheid verzekerde: want hij was indiervoege vastgehecht, dat chenguza er zich niet van ontdoen konde. Aldus geleidden wij hem in eene volmaakt donkere galerij. ‘Doorloop,’ zeide alompra tot hem, ‘deze ruimte naar alle zijden; verneem, wat het bevatte; indien gij licht begeert, klap dan driemaal in uwe handen, en gij zult verlicht worden.’ Zorgvuldig treedt chenguza over een hermelijnen tapijt; hij raakt de meubelen aan, welke hij ontmoet, en met vermaak strijkt hij met zijne hand over satijn, fluweel en gepolijst ivoor: geen hoek, geene punten doen hem voor stooten vreezen; alles wijkt voor de geringste drukking: in zijnen weg ontmoet hij een' veerkrachtigen stoel, hij gaat zitten; straks voelt hij over zijn geheel ligchaam den invloed van het fijnste dons, dat zacht over zijne leden glijdt, en aldaar een liefelijke kitteling veroorzaakt; hij beeft van wellust; een zacht windje doet zijn haar flodderen. Deze toestand behaagt hem, en hij smaakt daarvan de bekoorlijkheden; welhaast, echter, hoort hij iemand naast hem zich bewegen: eene hand nadert; hij vat die; het is eene vrouwenhand. Zij wil vlugten; hij rijst op, en

{==527==} {>>pagina-aanduiding<<}
drukt haar in zijne armen: de buigzame en fraaije gestalte van haar, welke hij vasthoudt, doet hem aan azaïs denken; hij wil spreken, maar des Priesters bevel en zijn eed wederhouden hem. Terwijl hij het voorwerp, waarvan hij meester is, en hetwelk in zijne armen beeft, tracht te herkennen, legt hij de hand op deszelfs hart en voelt het snellijk kloppen; zijn eigen hart is in geene mindere beweging. Een zucht ontglipt de schoone gevangene: zij wil zich uit chenguza's armen losmaken; maar de zijden kleederen, welke haar bedekken, vallen haar gedeeltelijk af; zij beeft, zich zoo goed als naakt gevoelende in de magt van den jongen Birman, wiens ligtvaardige mond den haren zoekt en dien reeds ontmoet heeft. Des jongelings verrukking is nu ten top gerezen; doch eensklaps komt hem de gedachte te binnen, dat hij misschien aan eene list ten doel staat, en dat hij, in plaats van azaïs, eene gemeene ligtekooi in zijne armen heeft. Deze onzekerheid vergiftigt het vermaak, welk hij ondervindt in de aanraking van de goddelijke gestalte der onbekende. De twijfeling kan worden weggenomen; een sein zal hem het licht wedergeven; hij geeft dat sein; maar om in zijne handen te klappen, moest hij zijne gezellin loslaten, en zoodra wij met het licht verschenen, was de Nimf verdwenen. Met een treurig gelaat ziet ons chenguza aan, en schrijft op zijne tablette: ‘Weg met de vermaken, die met raadsels gaan verzeld! Hoe bekoorlijk het voorwerp zij, welk men aanraakt, het moet gezien worden.’
‘Wees getroost, mijn Zoon!’ sprak alompra, hem zijne kleederen wedergevende; ‘slechts nog ééne proeve hebt gij te ondergaan; volg ons!’
Midden op een der eilanden, welke de Irrouadi in de tuinen van binga-della vormt, staat een achtkantig ruim paviljoen, werwaarts de Koning zich van tijd tot tijd met zijne Vrouwen begeeft: aan eene der zijden staan twee beelden; het eene verbeeldt het Vermaak, het andere de Stilzwijgendheid: het laatste beeld is hol, en kan naar goedvinden geopend worden. Daarin sluiten wij chenguza, hem bevelende, even stom te zijn als de zinnebeeldige persoon, welken hij verbeeldt. ‘Gij kunt,’ zeide alompra, ‘alles zien, wat er gebeurt; doch geenerlei geluid zal tot u komen; draag derhalve zorg voor uw gezigt alleen!’ Naauwelijks is het beeld gesloten, of wij haalden de schermen op, die de tuinen verborgen. De teekenachtigste ligging maakt deze plaats tot een betooverend verblijf; de zeldzaamste boomen, met bloemen en vruchten beladen, slingeren rondom het Paviljoen de onderscheidene schaduwen der bladeren onder elkander; kunstmatig zijn zij gegroept; sommigen verheffen hunne verhevene kruinen tot aan de wolken; anderen, hunne takken krommende, vormen berceaus; men ziet er palm- en banaanboomen, rijke magnolia's,

{==528==} {>>pagina-aanduiding<<}
oranjeboomen, schitterende citroenboomen, rondom welke de welriekende baniljeboom kruipt; in het midden van dezelve vloeijen de zilveren golven der rivier over een donsachtig groen, of speelt de stroom tusschen het riet, de bamboes en de spikenards.
Met vermaak beschouwde chenguza dit bekoorlijk tafereel, toen hij de deuren van het Paviljoen zag opengaan, en binga - della, van het luisterrijkste gevolg verzeld, naderen. De Vorst, in een palanquin van goud en purper gedragen, was met zijne rijkste versiersels uitgedost; op zijn hoofd wapperde een pluim, van de vederen der fraaiste paradijsvogelen gemaakt; op zijne borst schitterde het beeld der Zonne van het vuur der diamanten, die derzelver stralen uitmaakten; naauwelijks konde men het oog houden op zijn opperkleed, van goudlaken gewerkt en met edelgesteenten bezet. Nooit had de jonge Birman zoo veel pracht gezien. Nu laat zich de Koning verscheiden koffers brengen van kostbaar hout, met ivoor ingelegd; men haalt er kleinooden en kleederen uit van de grootste waarde; hij doet dezelve nederleggen op eene tafel, die voor hem staat, en gebiedt, dat de vrouwen van zijn hof binnenkomen. Zij verschijnen, de eene na de andere, gesluijerd, door des Konings eersten ambtenaar geleid. De Vorst zelf ligt haren sluijer op, beschouwt haar een oogenblik, bewondert de edele houding der eerste, de bevalligheid en vlugheid der tweede, de levendigheid der derde, en doet aan elk een geschenk, bestaande in een halssieraad, een gordel, ringen of braceletten, naar gelange hij de handen, de gestalte of den hals dezer schoonheden fraai had gevonden. Intusschen komt, midden onder eene groep slavinnen, manden met bloemen dragende, eene jonge vrouw binnentreden, geheel in het wit gekleed. De Koning treedt haar te gemoet, neemt met de eene hand haren sluijer weg, en stelt met de andere het kostbaarste tooisel op haar hoofd. Het is azaïs: hare zedige houding doet hare schoonheid nog meer uitkomen. Binga-della spreekt haar aan met liefderijke woorden, waarvan chenguza niets kan hooren; hij geeft bevelen aan de slavinnen, die haar verzeld hebben, geeft haar reukwerken en
de prachtigste kleederen voor azaïs in handen, en vertrekt met zijne hovelingen.
Het prachtig en luisterrijk schouwspel, welk de Vorst had ten toon gesteld, verblindde in het eerst onzen levenden harpocrates; maar azaïs vertoonde zich niet, of het goud, de diamanten, de majesteit, alles verdwijnt voor hem, en de schoone Georginne houdt alleen zijne oogen en aandacht bezig.
Azaïs, onkundig dat zij van eenen Birman wordt gezien, maakt zich gereed, met de vrouwen, die haar bedienen, om aan des Konings bevelen te gehoorzamen: zij legt hare een-
{==529==} {>>pagina-aanduiding<<}
voudige kleederen af, en ontkleedt zich geheel, om haar ligchaam te reinigen met welriekende wateren, naar de wijze der Oosterlingen. In het oogenblik dat zij den laatsten sluijer laat vallen, die hare bekoorlijkheden bedekt, ontsnapt chenguza een kreet van verwondering en liefde. De slavinnen, van schrik bevangen, vlugten naar de deur; azaïs, bevende, wil haar terughouden, om zich midden onder haar te verschuilen. In de onvrijwillige bewegingen van schrik en schaamte, neemt haar schoon ligchaam eene houding aan, die hare verborgenste bekoorlijkheden verraadt. Chenguza beweegt zich in zijn beeld; hij wil zich aan hare voeten nederwerpen, haar tegen zijn hart drukken .... maar eene onverwinnelijke kracht houdt hem terug, en noodzaakt hem zelfs tot zwijgen.
Van haren schrik bekomen, voltooit de schoone azaïs haren opschik; nu is zij niet meer eene bloote Sulamite, het is eene Koningin in alle hare tooisels. Een palanquin, minder rijk, maar bevalliger dan die des Konings, komt haar afhalen, om haar naar het paleis te dragen, en wij haasten ons om den jongeling te verlossen: wij vinden hem bleek, bevende, met een wild gezigt, naauwelijks ademhalende. Zoo dra hij buiten het beeld is, valt hij op een divan neder, bijkans zonder bewustheid; doch welhaast, de kleederen, welke azaïs had asgelegd, vernemende, valt hij op dezelven neder, bedekt ze met kussen, en roept uit: ‘Ik kan ze ten minste aanraken! Ik kan alles uitdrukken, wat mijn hart gevoelt! Wat zeg ik? Ik kan het doen; azaïs is hier niet meer...’ en hij smelt in tranen. Wij zoeken hem tot bedaren te brengen. ‘Barbaren!’ roept hij uit, ‘gij hadt mij wellusten beloofd, en ik heb niets dan verlangen, vrees en folteringen ondervonden.’ Thans zijne tablette opvattende, schreef hij: ‘Het levendigste vermaak, welk één zintuig aanbrengt, is smart, wanneer de overigen geboeid zijn.’
‘Gij ziet,’ zeide ik tot den eerwaardigen alompra, ‘hoe alle proeven mijn gevoelen bevestigen. Laten wij deze tablette bij den Koning brengen, die ons verwacht.’ Wij begeven ons naar het paleis met chenguza. Glimlagchende treedt ons de Vorst te gemoet. ‘Ik zie,’ zeide hij tot mij, ‘aan uw vergenoegd gelaat, dat het voorstel in uw voordeel is opgelost.’ Alompra deed hem een naauwkeurig verslag van al wat chenguza ondervonden had; de jonge Birman bevestigde het door zijne toestemming, en overtuigde den Koning, dat een zuiver vermaak alleen het resultaat zijn kan van de vereeniging van verscheiden zintuigen. ‘Laten wij dan,’ sprak binga-della, ‘derzelver gebruik zoodanig trachten te regelen, dat het ons een volmaakten wil verzekere. Een waar vermaak,’ voegde hij er nevens, ‘zal ik ondervinden, door u te beloonen, jonge Birman! Treed nader, en ontvang de hand en het hart

{==530==} {>>pagina-aanduiding<<}
van azaïs!’ - Chenguza omhelsde des Konings knieën, die hem tot een' zijner eerste ambtenaren benoemt, en den toegang geeft tot de zamenkomsten in de Kioske der Waarheid.

Gemengde gedachten.

Van 's menschen geboorte af, tot aan de ontwikkeling zijner rede, houdt hij zich met kleinigheden op: van daar tot aan het graf verslinden ontwerpen van geluk zijnen tijd. Wij willen ons fortuin maken, of onze omstandigheden verbeteren: wij slaven en draven, om te verkrijgen, of verliezen ons in het genot van het verkregene, en vinden zelden gelegenheid, om te overwegen, wat wij behoorden te zijn, om onszelven te leeren kennen, en ons te volmaken. Te vreden met goed te schijnen, spreken wij kwaad van hen, die hunne gebreken minder weten te verbergen, dan wij, zonder behoorlijk op te merken, dat onze geheime gebreken, welligt, grooter zijn, dan de hunne, en zonder ooit te denken, om, tot verbetering van hen, of van onszelven, te arbeiden.

Het is met de voortbrengselen van den geest even als met die teedere vruchten gesteld, die schier altijd te groen, of te rijp zijn, en die men, moeijelijk, op den regten tijd, plukken en eten kan. Als de verbeelding in hare grootste kracht is, heeft zich het oordeel naauwelijks half gevormd, en, als dit zich volkomen heeft ontwikkeld, zijn de overige vermogens der ziele reeds aan 't afnemen. Naar mate wij vorderen in de kunst van oordeelen, gaan wij terug in die van vinden.

Weet- en leer-lust houdt men doorgaans voor den mensch natuurlijk eigen. Ik wil dat ook niet tegenspreken, maar moet echter opmerken, dat die lust, bij sommigen, niet zeer levendig is, en zich, in velen, al te ligt laat onderdrukken. Zoo opvoeding of belang hem niet dikwijls opwekten, zou men hem, bij menig een, naauwelijks ontdekken. En waar vertoonde hij toch algemeen zijn aanwezen, in de dagen, toen men dacht, dat kyrie-eleison en paralipomenon Heiligen waren, - toen men voor een tooveraar wierd gehouden, als men Grieksch kon lezen, en toen zij zelfs, die men voor bewaarders der hoogste wijsheid hield, in de diepste onkunde verzonken lagen?

Al wat gezegd kan worden, is reeds gezegd. - Dat schut ik. Men kan nog zeer veel nieuws zeggen, gelijk men uog zeer veel nieuws denken kan. - Men zegt echter wei-
{==531==} {>>pagina-aanduiding<<}
nig nieuws. - Dit sla ik toe. - Maar waarom? - Omdat men veel te veel denkt over hetgeen reeds gedacht is, en zijne eigen rede niet onafhankelijk genoeg laat werken.

De twee wijsgeeren over de verlichting.

Een Wijsgeer, die zich veel moeite gegeven had om zijne Land- en Tijdgenooten te verlichten, beklaagde zich, over het weinig of geheel niet slagen zijner veelvuldige pogingen, bij eenen anderen Wijsgeer, mede een ijverig Voorstander om het verstand zijner Medemenschen op te klaren. Onder andere betuigingen zijns misnoegens, verklaarde hij, ‘dat hij, om zoo te spreken, de geheele hand vol waarheden hebbende, die niet zou openen, om er ééne te laten uitglippen.’ - ‘Gij hebt,’ antwoordde zijn Vriend, ‘gelijk en ongelijk teffens. In het gestelde geval zou het niet voegelijk zijn, de hand geheel gesloten te houden, en het zou gevaarlijk wezen, die ten volle op ééns te openen. Gij moest de vingers, de een voor, de ander na, ontsluiten; men zal dan de waarheid bij trappen ontdekken, zonder eenig gevaar voor die men achterhoudt en die men laat in 't licht treden.’

Keizer Joseph de II en de adel.

Eenigen der aanzienlijkste Edellieden ten Hove van Keizer joseph den II klaagden, dat zij geene wandeling konden nemen op de openbare wandelplaatsen in den Keizerlijken tuin, (de Prater geheeten) zonder gestoord te worden door den minderen Adel en Burgerlieden, die mede aldaar hunne wandeling namen; en verzochten, dat zijne Majesteit bevel mogt geven, dat geene anderen, dan Edellieden van den hoogsten rang, daar mogten wandelen. - De Keizer, verwonderd over dusdanig een verzoek, gaf daarop ten antwoord: ‘Indien ik geenen dan mijns gelijken wilde zien, dan moest ik mij opsluiten in de Kerkgewelven, waar de asch mijner Voorvaderen rust. Ik schep genoegen in de Menschen zonder rangonderscheiding rondsom mij te zien; en ik stel Mannen van bekwaamheid en deugd veel hooger, dan Lieden, wier verdienste alleen bestaat in Prinsen onder hunne Voorouderen geteld te hebben!’


{==532==} {>>pagina-aanduiding<<}

Bloed voor 't vaderland gestort!

(Uit chesterfield's Miscellaneous Works.)

Wijlen Lord R- bezat vele goede hoedanigheden, en was niet misdeeld van geleerdheid en vernuft; doch verlangde, op eene gansch zonderlinge wijze, voor kundig in de Genees- en Heelkunde door te gaan, en bovenal stelde hij zijn' roem in zeer goed te kunnen aderlaten. Lord chesterfield, 's Lords zwak kennende, en bij zekere gelegenheid wenschende diens stem te hebben, vervoegde zich tot hem op een' morgen. Na eenigen tijd over onverschillige zaken gesproken te hebben, klaagde hij over hoofdpijn, en verzocht zijne Lordschap, hem den pols te voelen. Hij betuigde, dat dezelve zeer sterk sloeg, en duidde van verre aan, dat eene Aderlating geraden zou wezen. ‘Ik heb er niets tegen,’ sprak chesterfield; ‘en daar ik gehoord heb, dat uwe Lordschap een meesterlijke hand heeft, smeek ik u om de gunst, dat gij uw lancet aan mij te werk stelt.’ - Na de aderlating zeide Lord chesterfield: ‘Gaat gij heden naar de Vergadering in het Huis?’ Lord R- antwoordde, dat hij geen oogmerk had derwaarts te gaan, dewijl bij niet genoeg onderrigt was van de zaak, welke er dien dag te behandelen stond; er bijvoegende: ‘Maar gij hebt dezelve zeker overwogen: welke zijde zult gij kiezen?’ - De Graaf, het vertrouwen van zijne Lordschap gewonnen hebbende, wist welhaast hem in zijne partij over te halen. Hij reed met hem naar de Vergadering, en deed hem stemmen zoo als hij begeerde. - Naderhand zeide hij meermalen, ‘dat geen zijner Vrienden zoo veel als hij voor het Vaderland gedaan, en voor 't zelve zijn bloed gestort had!’

Antigonus.

Antigonus perste met groote strengheid zijnen Onderdanen het geld af. Toen iemand zeide: Zulk een was toch geenszins alexander - sprak hij: Natuurlijk! Hij maaide Azië; ik bind de schoven zaam.


{==533==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Leerrede over de geschiedenis van Herodes den Grooten en deszelven nakomelingen, in zoo verre dezelve dienstig is ter ophelderinge van de boeken des n. verbonds.

‘Aan de Heeren Letteroefenaars.

Mijne Heeren!

Dat voor den Lezer van de gewijde schriften des N.V. eenige geregelde kennis van de omstandigheden der tijden en Staatsomwentelingen, welke in en omstreeks Judaea in de dagen der Apostelen voorvielen, zeer nuttig zij, zal weinig tegenspraak ontmoeten; dat de H. Schrijvers die kennis bij hunne tijden landgenooten mogten onderstellen, doch die in latere Eeuwen niet dan door een gezet onderzoek van vele oude geschriften is te verkrijgen, - een onderzoek, waartoe slechts weinigen tijd, lust en bekwaamheid hebben, - is niet minder waar. Onder deze gebeurtenissen bekleedt de Geschiedenis van Herodes den Grooten en deszelfs Nakomelingen eene voorname plaats. Het was uit dien hoofde, dat het wijlen den Hoog-gel. h. oosterbaan heeft goedgedacht, ook zijne algemeene Historiekunde dienstbaar te maken ten nutte zijner Gemeente, door op eene korte en klare wijze de Geschiedenis van het Geslacht der Herodessen in eene Leerrede over Hand. XII:1-3 voor te dragen. Dit Stuk kwam mij onlangs in handen, en het scheen mij toe, een gepast onderwerp voor Uw Mengelwerk te zijn. Met aflating der inleiding en der toepassing, neem ik de vrijheid, om, met toestemming der Weduwe, U hetzelve ten ge-
{==534==} {>>pagina-aanduiding<<}
melden einde aan te bieden, in de hoop van aan menig' Christelijken Lezer nuttig en aangenaam te zullen zijn, en der nagedachtenisse van den achtenswaardigen Leeraar geene oneer aan te doen. Ik ben

Uw bestendige Lezer * * *.’
En omtrent denzelfden tijd sloeg de Koning Herodes de handen aan sommigen van de Gemeente, om die kwalijk te handelen. En hij doodde Jacobus, den Broeder van Joannes, met den zwaarde. En toen hij zag dat het den Joden behagelijk was, voer hij voort om ook Petrus te vangen.



hand. XII:1-3.
Ten dienste der zoodanigen, welken het ontbreekt aan tijd en gelegenheid om zelven de oorspronkelijke Schrijvers of uitvoerige Werken te lezen, zal ik dit gedeelte van de schriften des N. Verbonds [de Geschiedenis der Vorsten, die onder den naam van Herodes bekend zijn] trachten op te helderen; ondertusschen ter lezinge aanprijzende het beknopte verslag, dat van dezelve gegeven wordt in de uitmuntende Voorrede, geplaatst door de Heeren beausobre en l'enfant voor hunne Vertaling van de boeken des N. Verbonds. Ik zal

I.Spreken van het Geslacht en de Nakomelingen van Herodes den Grooten, zoo verre dit dienen kan ter ophelderinge van de H. Schriften.

II.Zal ik in het bijzonder handelen van dien Herodes, welke in mijnen tekst voorkomt, en van de gebeurtenisse, in denzelven verhaald.


I. In het Geslacht der Herodessen komt buiten twijfel
1. De eerste plaats toe aan herodes den grooten. Hij was van afkomst een Idumaeër; maar zijn Vader Antipater, zoo niet zijn Grootvader Antipas, had reeds den Joodschen Godsdienst aangenomen. Antipater, zoo wel als zijne beide Zonen Herodes en Phasaël, was in blakende gunst bij Joannes Hyrcanus, den laatsten Vorst der Joden, uit het Geslacht der Asmonaeërs of Maccabaeën, welken zij ook gewigtige diensten bewezen hadden tegen zijnen Broeder Aristobulus en deszelven Zo-
{==535==} {>>pagina-aanduiding<<}
nen Antigonus en Alexander. Wanneer naderhand de eerste van deze beiden, met behulp der Parthiërs, zich meester maakte van Jeruzalem, en Hyrcanus en Phasaël gevangen nam, toog Herodes naar Rome, en werd daar, op de veelvermogende, of liever bevelende voorspraak van Antonius en Caesar Octavianus, naderhand Augustus genaamd, door den Raad tot Koning van Judaea verklaard, omtrent 40 jaren voor onze gewone tijdrekening, en ruim 35 voor den eigenlijken tijd der Geboorte des Zaligmakers. Hij behield onder de verscheiden Staatsverwisselingen, die te Rome voorvielen, zijn gebied, schoon zeer afhankelijk van het welbehagen van Antonius en Augustus. Nu meer dan minder derzelver gunst genietende, en meer dan eens in gevaar staande van met dezelve kroon en leven te verliezen, wist hij altoos de genegenheid der bovendrijvende partije te verkrijgen of te herwinnen, en bleef over Judaea heerschen tot aan zijnen dood, die voorviel in het 37ste jaar zijner regeringe. Buiten tegenspraak was hij een Vorst van ongemeene bekwaamheden, bezat eene wonderbare schranderheid en vaardigheid van geest, en eene kloekmoedigheid, welke hem bijbleef ook in de hagchelijkste omstandigheden. Hij versterkte en versierde Jeruzalem, en vernieuwde den Tempel, herbouwende denzelven veel kostbaarder en prachtiger dan die te voren geweest was. Dit werk begon hij in het 18de jaar zijner regeringe, doch hij beleefde de voltooijing niet, dewijl het nog aanliep tot
vele (*) jaren na zijnen dood, eer het geheele gebouw, met al zijn toebehooren, voltrokken werd. Hierop doelden de Joden, wanneer zij den Zaligmaker te gemoet voerden: Zesenveertig jaren is [over] dezen Tempel gebouwd, (en het duurde nog lang, eer alles was afgedaan) en gij, zult gij dien in drie dagen oprigten? Doch zijne goede hoedanigheden werden te eenemaal verdonkerd door de hatelijkste ondeugden, en vooral door de afgrijsselijke wreedheden, aan welke hij, gedreven door eene onbeteugelde en achterdochtige Staatzucht, in zijne gevorderde jaren zich schuldig maakte. Deze deed hem niets sparen, zelfs niet zijne eigen Naastbestaanden, wanneer hij eenig vermoeden tegen dezelven had opgevat. Hij had zich tot eene Huisvrouw verkregen Mariamne, de Kleindochter van Hyrcanus, om door

{==536==} {>>pagina-aanduiding<<}
dit Huwelijk zich den Joden, die altoos het geslacht der Maccabaeën eene hooge achting toedroegen, aangenaam te maken. Niet te vrede met een gebied te bezitten, waarop Hyrcanus veel gegronder regt had, en steeds vreezende voor eene omwenteling tot deszelven voordeel, beroofde hij dezen niet alleen van alle gezag, maar achtte zich niet veilig voor dat hij den vreedzamen Grijsaard om het leven had doen brengen. Aristobulus, de Broeder van Mariamne, moest de gunst des Volks, zonder eenig misdrijf van zijnen kant, op dezelfde wijze boeten. Hij beminde zijne Mariamne, maar met de liefde van eenen Dwingeland. Tot tweemalen toe had hij, zijn seven in gevaar achtende, geheim bevel gegeven, om, op de tijding van zijnen dood, ook Mariamne te slagten, opdat niemand anders haar mogt bezitten. De onvoorzigtige ontdekking van deze afschuwelijke verborgenheid vervoerde hem tot eenen woedenden minnenijd, welke der ongelukkige Mariamne, en Herodes eigen Oom Josephus, op aanhitsing van Salome, des Konings Zuster, het leven kostte. Niet lang daarna onderging zijne Schoonmoeder hetzelfde lot. En hierbij bleef het niet. Twee Zonen, welke hij bij Mariamne verwekt had, Alexander en Aristobulus, werden beschuldigd eenen aanslag tegen zijne regering gemaakt te hebben, en, schoon het misdrijf verre was van bewezen te zijn, ter doodstraffe veroordeeld. Naauwelijks vijf dagen voor zijnen dood werd tegen eenen derden Zoon Antipater, doch van wiens schuld meerdere blijken waren, hetzelfde vonnis uitgesproken en volvoerd. Ja zoo verre ging zijne woede, dat hij, wetende hoe zeer de Joden zijne wreedheden vloekten, op zijn sterfbed zijne Zuster Salome gelastte, ja haar bezwoer bij de liefde, welke hij haar toedroeg, dat zij eene groote menigte der Aanzienlijksten, welken hij in eene openbare schouwplaats had doen opsluiten, terstond na zijn overlijden wilde doen ter dood brengen, opdat het Volk genoodzaakt mogt zijn over zijn afsterven rouw te dragen. Hij was het, tot welken de
Oostersche Wijzen kwamen, om naar den nieuwgeboren Koning der Joden te vernemen, en die het bekende bloedbad aanrigtte onder de Bethlehemsche kinderen, gelijk in het IIde Hoofddeel van Matthaeus Evangelie verhaald wordt: een gruwelstuk, welks afgrijsselijkheid zelve somtijds tot een voorwendsel gediend heeft om

{==537==} {>>pagina-aanduiding<<}
de echtheid van dat verhaal in twijfel te trekken, even als of eenige euveldaad te snood ware voor zulk een monster, en hij, die niet schroomde zich met het bloed zijner eigen kinderen te bezoedelen, eenige zwarigheid zoude gemaakt hebben in den moord van anderen, wanneer zulk een stap hem konde verlossen van de vreeze voor eenen Mededinger naar zijne heerschappije. Doch ik wende het oog van deze gruwelen, en zal alleenlijk nog melden, dat, in het 70ste jaar zijns ouderdoms, eene ijsselijke ziekte, verzeld van teisterende pijnen, die hem somtijds vervoerden tot pogingen om geweldige handen aan zichzelven te slaan, na langdurige folteringen, een einde van zijn leven maakte.
2. Herodes de Groote liet, bij zijn sterven, zoo veel wij weten, vier Zonen na, verwekt bij verscheiden Vrouwen; Archelaus, Herodes Antipas, Philippus, en Herodes Philippus. De Moeder des laatstgemelden had zich schuldig gemaakt aan eene zamenzweringe tegen de regeringe van haren Echtgenoot, was daarom van denzelven verstooten, en haar Zoon uitgesloten van de opvolginge. Tusschen de drie overigen verdeelde Herodes bij uitersten wille zijne Staten, na vooraf daartoe verlof van Augustus verworven te hebben.
α. Archelaus moest Judaea bezitten met den Koninklijken titel. Ten opzigte van de bezittinge bevestigde Augustus den wil des Vaders, maar weigerde de Koninklijke waardigheid, of liever stelde het verleenen derzelve uit, tot dat Archelaus door zijne besturinge zoude getoond hebben dien hoogen rang waardig te zijn. Intusschen werd hem de titel van Landsvorst (*) toegelegd. Van hem zegt de Evangelist Matthaeus, dat Jozef, bij zijne terugkomst uit Egypte, hoorende, dat Archelaus in Judaea Koning was, in de plaatse van zijnen Vader Herodes, vreesde daar heen te gaan. Dat Archelaus in deze plaatse Koning genoemd wordt, is misschien daaruit ontstaan, dat die waardigheid hem door zijnen Vader was toegelegd, en men bij Jozef's wederkomst nog geene tijding had rakende de uitspraak van Augustus. Ook hadden de Joden hem reeds met dien naam begroet; doch hij was voorzigtig genoeg geweest, om denzelven, zonder de goedkeuring des Keizers, niet aan te nemen.

{==538==} {>>pagina-aanduiding<<}
Het kan ook zijn, dat het woord Koning zijn, of, gelijk men ruim zoo naauwkeurig had kunnen vertalen, als Koning heerschen, door den Evangelist in eene ruimere beteekenisse van regeren in het algemeen gebruikt worde, gelijk wij daarvan beneden nog een voorbeeld zullen aantreffen. Archelaus had de ondeugden van zijnen Vader, maar niet deszelven bekwaamheid. Wreed en achterdochtig, ontzag hij niets om zich geducht te maken bij zijne Onderzaten, in plaatse van derzelver genegenheid tot zich te trekken. Te regt schroomde Jozef, zich onder het gebied van eenen zoodanigen Vorst te begeven met zijne Huisvrouwe en het dierbare Kind, dat zijner zorge was aanbevolen. Archelaus tergde zoo lang het geduld der Joden, dat zij eindelijk hem aanklaagden bij Augustus, met dat gevolg, dat hij, na eene regering van ruim 9 jaren, in het 6de jaar onzer gewone Tijdrekeninge, van alle gezag beroofd, en, met verbeurdverklaringe zijner goederen, naar Vienne, in Frankrijk, werd in ballingschap gezonden.
Na de verbanning van Archelaus werd Judaea in een Wingewest veranderd, en, gedurende eenige jaren, geregeerd door Stadhouders. Van dezen meldt de Schriftuur niemand dan Pontius Pilatus, die, van het 25ste of 26ste jaar onzer Tijdrekeninge, gedurende 8 of 10 jaren het bewind in handen had. Door zijne bedorven zeden, gierigheid en wreedheid, en niet minder door zijne pogingen om Afgodsbeelden in Jeruzalem ten toon te stellen, tergde hij de Joden, zoo dat zij eindelijk bij Tiberius, die zijnen Stiefvader Augustus in de regeringe was opgevolgd, te wege bragten, dat Pilatus werd opontboden om rekenschap te geven van zijne besturinge. Dat in zijnen tijd de Zaligmaker den kruisdood onderging, is te bekend dan dat ik het behoeve te melden. Hij gaf daartoe, schoon ongaarne, zijne toestemming, zoo om den Joden eenig genoegen te geven door de opofferinge van iemand, in wien hij weinig belang stelde, als om hunne beschuldigingen bij den achterdochtigen Tiberius, als ware Pilatus een begunstiger van oproerigen, voor te komen. Bij die gelegenheid zeiden de Joden, dat het hun niet geoorlofd was iemand te dooden. Waarschijnlijk bedoelden zij hiermede, dat hun dit niet vrijstond zonder het verlof des Stadhouders. Somtijds werd hun dit verlof in het algemeen gegeven, vooral in zaken, welke hunnen Godsdienst betroffen, terwijl zij

{==539==} {>>pagina-aanduiding<<}
in Staatszaken misschien eene bijzondere vergunning noodig hadden, daar zelfs, zonder zulk eene vergunning, welke nu gemakkelijker dan bezwaarlijker verworven werd, de Hoogepriester den grooten Raad, of het Sanbedrin, niet mogt bijeenroepen. Hierbij kwam, dat de verbitterde Joden den Zaligmaker de schandelijkste straf der Roomsche slaven, den verschrikkelijken kruisdood, wilden doen ondergaan, welke in hunne wetten niet bekend was. En deze is de beste weg om het zeggen der Joden tot Pilatus overeen te brengen met hun gedrag in de zaak van Stephanus (*). Hoe dit zij, in den tijd van Pilatus begon en eindigde de prediking van Jezus; waarom ook de H. Lucas aanteekent, dat Joannes de Dooper een aanvang maakte van zijne predikinge, in het vijftiende jaar der regeringe van den Keizer Tiberius, als Pontius Pilatus Stadhouder was over Judaea, en Herodes Viervorst over Galilaea, en Philippus zijn Broeder Viervorst over Ituraea en het Land van Trachonitis, en Lysanias Viervorst over Abilene. - Met dezen laatsten zullen wij ons niet ophouden. Hij behoorde niet tot het Geslacht van Herodes, en was geen Jood, maar beheerschte alleenlijk in dezen tijd het naburige Abilene.
β. Herodes, van welken de H. Lucas spreekt in de zoo even aangehaalde woorden, is herodes antipas, Zoon van Herodes den Grooten, welken de Vader Galilaea en Peraea, Landschappen in het Noorden van Judaea, aan wederzijde der Jordane gelegen, tot zijn aandeel had toegelegd. Hij bleef ook in het geruste bezit dier Landen, gedurende den tijd van 42 jaren. Van hem vinden wij meermalen gewag in de schriften des N. Verbonds, in welke hij somtijds, in eenen ruimen zin, Koning wordt genoemd; met welken titel misschien zijne Hovelingen hem vleiden: schoon hij inderdaad geene hoogere waardigheid bezat dan die van Viervorst. Tot hem zond Pilatus den gevangen Jezus. Meer was hij genegen tot pracht en wellust dan tot wreedheid of dwingelandij. De onbetamelijke involging der eerste vervoerde hem nogtans tot de laatste. Herodias, de Dochter van Aristobulus, was gehuwd aan Herodes Philippus, dien Zoon van Herodes den Grooten, welken de Vader van de opvolginge had uitgesloten. Antipas, door

{==540==} {>>pagina-aanduiding<<}
eene ongeoorlofde liefde gedreven, ontroofde zijnen Broeder deze Vrouw, en liet zich door dezelve geheel besturen, ook tegen zijn eigen beter oordeel. Hij was het, die op hare aanhitsing Joannes den Dooper in de gevangenis deed werpen, en, na langen tegenstand, ter oorzake van eene onbezonnen belofte, onthoofden. Doch deze bloedschendige minnehandel berokkende zijnen ondergang. Want wanneer Keizer Cajus Caligula, in het jaar 37, den Koninklijken titel had geschonken aan Herodes Agrippa, den Broeder van Herodias, liet Antipas, hoewel schoorvoetende, zich door deze staatzuchtige Vrouwe overhalen om naar Rome te reizen, en aldaar dezelfde waardigheid voor zichzelven te verzoeken. Doch, in plaatse van die gunst te verwerven, werd hij, op beschuldigingen door Agrippa tegen hem ingebragt, van gebied en goederen beroofd, en naar Frankrijk in ballingschap gezonden met zijne Vrouwe, de bewerkster van zijn ongeluk.
γ. Philippus, de Viervorst van Ituraea en Trachonitis, Landen ten Oosten der Jordane, benoorden Peraea, moet niet verward worden met dien Herodes Philippus, van welken ik reeds gesproken hebbe. Behalve dat Philippus stierf zonder kinderen verwekt te hebben, daar Herodias uit haar eerste huwelijk ten minste ééne Dochter had, welke Autipas verlokte tot zijne onvoorzigtige belofte, werd deze Dochter zelve de Huisvrouw van den Viervorst Philippus. Deze was een uitmuntend Vorst, een liefhebber van den vrede, een handhaver der geregtigheid, en, door eene wijze en gematigde regeringe, bemind bij zijne onderdanen. Meermalen hield zich de Zaligmaker op in zijn gebied, wanneer de vervolgzieke aanslagen der verbitterde Pharizeërs hem deden besluiten Judaea voor eenigen tijd te verlaten. Philippus smaakte ook de vruchten zijner lofwaardige handelwijze in het genot eener ongestoorde rust, en stierf in vrede, na eene regering van omtrent 37 jaren. De landen, over welke hij geheerscht had, werden eerst gesteld onder het bewind van den Landvoogd van Syrie; maar naderhand door Keizer Caligula, in het 37ste jaar onzer Jaartellinge, geschonken aan
3. Herodes agrippa. Deze was de Zoon van Aristobulus, en Kleinzoon van Herodes den Grooten. Van zijns Vaders Moeders zijde was hij afkomstig uit het Geslacht der Maccabaeën. Geen der nakomelingen van

{==541==} {>>pagina-aanduiding<<}
zijnen Grootvader kwam tot dien trap van magt en aanzien, welken hij beklom, daar het hem gelukte al de Staten, eertijds door den ouden Herodes bezeten, onder zijn gebied te krijgen. Hij is de Herodes, van welken in onzen tekst gesproken wordt. Ik zal daarom straks nader van hem spreken, en hier nog alleenlijk bijvoegen, dat hij stierf omtrent het 44ste jaar onzer Tellinge, en eenen Broeder had, ook Herodes genaamd, welken de Landstreek van Chalcis, omtrent den berg Libanon, met den, Koninklijken titel, was geschonken.
Na zijnen dood werd Judaea weder tot een Wingewest gemaakt, en gesteld onder het bewind van Stadhouders, welker meesten, door gedurige en herhaalde mishandelingen, de Joden, die van zelven maar al te sterk haakten naar verandering en vrijheid, dermate tergden, dat eindelijk, onder Gessius Florus, den laatsten en misschien den allerondeugendsten van deze Stadhouderen, de zaak tot een openbaren opstand kwam, die eindigde in de verwoesting van Jeruzalem en den Tempel, en in de uiterste omkeering van den Joodschen Staat. - Van twee dezer Stadhouderen gewaagt de H. Lucas in zijne Handelingen der Apostelen, van Felix, wiens Vrouw was Drusilla, de Dochter van Herodes Agrippa, die haren eersten Echtgenoot had verlaten; en van Porcius Festus. Onder het bewind des eersten werd Apostel Paulus gevangen genomen, en onder den laatsten verdedigde hij zich, in tegenwoordigheid van
4. Den Koning agrippa. Herodes Agrippa had bij zijn overlijden eenen Zoon nagelaten, Agrippa genoemd, welke toen den ouderdom van 17 jaren bereikte. Hij volgde zijnen Vader niet op in de regeringe. Onder voorwendsel, dat hij te jong en onbedreven was, om een zoo balsturig Volk, als de Joden, in toom te kunnen houden, maar misschien inderdaad om de schraapzucht der Hovelingen, die op het Stadhouderschap van Judaea vlamden, te voldoen, wist men Keizer Claudius over te halen om Agrippa van de opvolging uit te sluiten. Deze werd evenwel te Rome niet geheel vergeten. Wanneer zijn Oom, Herodes, de Koning van Chalcis, in het 47ste jaar onzer Tellinge was gestorven, werd dit gebied, in het volgende jaar, door Claudius geschonken aan Agrippa, te gelijk met den Koninklijken naam, het bestuur over den Tempel te Jeruzalem

{==542==} {>>pagina-aanduiding<<}
met deszelven schatten, het regt van den Hoogepriester aan te stellen, en deszelven plegtgewaden onder zijne bewaring te hebben. Eenige jaren later werd Chalcis weder gegeven aan Aristobulus, den Zoon van den vorigen bezitter Herodes; terwijl Agrippa, zijne overrige waardigheden behoudende, een grooter gebied bekwam dan het vorige, namelijk de Landen Ituraea en Trachonitis, welke, in vroeger tijden, zijnen Oudoom Philippus hadden toebehoord. Hij werd verdacht gehouden van eene bloedschendige gemeenschap met zijne Zuster Berenice, dezelfde, die hem verzelde, wanneer Apostel Paulus zich in zijne tegenwoordigheid verdedigde. Hij beleefde den rampzaligen ondergang van zijn Vaderland. Te vergeefs deed hij alles, wat van hem af hing, om de woedende Joden tot bedaren en tot tijdige onderwerping aan de magt der Romeinen te brengen. Te vergeefs poogde Berenice eerst bij den Stedehouder Gessius Florus eene betere behandeling voor de onderdrukte inwoners van Jeruzalem te verwerven, en daarna hare ongelukkige Landgenooten tot geduld en lijdzaamheid te bewegen. De tijd was nu gekomen, waarin Gods langgedreigde oordeelen over een ongehoorzaam en hardnekkig Volk uitgevoerd, en van den prachtigen Tempel, volgens des Zaligmakers voorzegginge, de eene steen niet op den anderen zoude gelaten worden. Agrippa had niet alleen het hartzeer van dit alles te aanschouwen, maar was genoodzaakt de zijde der Romeinen te kiezen, wilde hij niet in den algemeenen val van den Joodschen Staat verpletterd worden, en zelfs zijne magt bij de hunne te voegen, ter voltooijinge van de ellenden zijner rampzalige Landgenooten. Na de verwoesting van Jeruzalem begaf hij zich met Titus naar Rome, en leefde daar in eere en aanzien tot in eenen gevorderden ouderdom, onder de regering der Keizeren uit het Geslacht van Vespasianus. - Doch het is tijd, dat ik nog iets zegge van den Vader van dezen Agrippa.

II. Herodes agrippa was, na den geweldigen dood van zijnen Vader, te Rome opgevoed met Drusus, den Zoon van Tiberius. Wanneer Drusus was gestorven, zocht en verkreeg hij de gunst van Cajus Caligula, den Zoon van Germanicus, na eene reis naar Judaea gedaan, en de van daar medegebragte goederen onder de Hovelingen van Tiberius verkwist te hebben. Eene zeer onvoorzigtige uitdrukking deed hem niet alleen de gunst

{==543==} {>>pagina-aanduiding<<}
van Tiberius verliezen, maar ook in ketenen slaan. Uit deze werd hij evenwel verlost, zoo ras de regering kwam in handen van Caligula, die hem niet alleen in vrijheid stelde, maar, gelijk ik reeds hebbe aangemerkt, begiftigde met de Koninkljke waardigheid en het gebied van zijnen overleden Oom Philippus. Drie jaren later voegde Caligula hierbij Galilaea en Peraea, welke Herodes Antipas had bezeten. En dit alles vermeerderde Keizer Claudius, in het volgende jaar, met Judaea, Idumaea en Samaria. Hiermede waren al de bezittingen van zijnen Grootvader in zijne handen gesteld. Gedurende het leven van Caligula had hij eene reis gedaan naar zijne nieuwe bezittingen, maar was vervolgens naar Rome gekeerd, en had, na den dood van Caligula, veel toegebragt om Claudius te verhesfen tot de regeringe. Kort daarna keerde hij naar zijn Vaderland, en bleef daar tot het einde zijns levens. Onder zijn bewind kreeg de Joodsche Staat een nieuw leven en geraakte in eenen uiterlijken bloei, welke wel verre scheen van eene zoo nabij zijnde omwenteling te voorspellen. Hij vergrootte Jeruzalem, en zoude de Stad door nieuwe vestingwerken zoodanig versterkt hebben, dat zij, naar de oorlogswijze van die tijden, onverwinnelijk zoude geweest zijn, indien niet de Landvoogd van Syrie, Vibius Marsus, hem bevolen had het begonnen werk te staken; eenen last, welken Agrippa niet durfde weigeren te gehoorzamen, om zich niet bloot te stellen voor de ongenade der Romeinen. IJverig was hij in de waarneminge van den Vaderlijken Godsdienst. Dagelijks deed hij offeranden voor zich in den Tempel offeren. Wanneer de tot uitzinnigheid toe grillige en wreede Caligula zijne eigen beeldtenis te Jeruzalem in den Tempel wilde doen plaatsen, en daar als eene Godheid eeren, in weerwil van alle gebeden en vertoogen der Joden, waagde het deze Agrippa, schoon zich blootstellende aan de zigtbaarste gevaren, van Caligula ernstiglijk als eene gunst te verzoeken, dat hij van die onderneming wilde aflaten. Hij
verwierf met moeite zijne bede, en zoude misschien gewaar zijn geworden, dat dit geschied was ten koste van de gunste des Keizers, indien niet deze, weinig tijds daarna, van het leven beroofd ware. Gelukkig ware Herodes Agrippa geweest, indien hij in het Godsdienstige eenen zoo verlichten als vurigen ijver had bezeten. Maar blinde vooroordeelen en haat tegen de

{==544==} {>>pagina-aanduiding<<}
Christelijke Leere van den eenen kant, zucht om zijnen Onderzaten te behagen van den anderen kant, zetteden hem aan tot het vervolgen der onschuldige Christenen. Want men kan niet zeggen, dat enkele staatkunde hem bewoog tot deze vervolging. Immers moeten wij uit den tekst besluiten, dat zij eerst begon uit Herodes eigen beweginge. Omtrent denzelfden tijd, zegt de H. Schrijver, omtrent den tijd, in welken het Evangelie eerst onder de Heidenen begon verkondigd te worden, omtrent denzelfden tijd sloeg de Koning Herodes (zonder dat van iemands aandrijven of staatkundige inzigten gesproken worde) de handen aan sommigen van de Gemeente, om die kwalijk te handelen. En hij doodde Jacobus, den Broeder van Joannes, met den zwaarde. En toen hij zag dat het den Joden behagelijk was, voer hij voert om ook Petrus te vangen. Het begin der vervolginge kwam dus van den Koning zelven, die door de gevolgde goedkeuringe der Joden aangemoedigd werd om met dit heillooze werk voort te varen, en verder te gaan dan misschien zijn eerste oogmerk was, of hij zoude gedaan hebben, indien zijne Onderdanen dien bitteren en verstandeloozen ijver hadden asgekeurd. Hoe verre de vervolging zich uitstrekte, en welke mishandelingen den overigen Christenen werden aangedaan, kunnen wij niet bepalen, daar wij van deze gebeurtenisse geene verdere geloofwaardige berigten hebben, dan welke de H. Lucas ons in dit Hoofddeel heeft nagelaten. Hoe Petrus op eene wonderdadige wijze uit de handen des Geweldenaars verlost wierd, is bekend uit de Geschiedenisse. Maar Jacobus was de eerste der Apostelen, die de getuigenis van Jezus opstandinge met zijn bloed bezegelde. Hij was de Broeder van Joannes, de Zoon van Zebedaeus, en moet wel onderscheiden worden van eenen anderen Apostel Jacobus, den Zoon van Alphaeus, ook wel Jacobus den Kleinen genoemd, den Schrijver van den Brief,
welke, in de Verzamelinge van de Boeken des N. Verbonds, zijnen naam draagt. De Jacobus, van welken onze tekst spreekt, was een van de meest begunstigde Leerlingen des Zaligmakers. Hij was, nevens zijnen Broeder Joannes en Simon Petrus, ooggetuige van Jezus verheerlijkinge op den Berg. Met dezelfden verzelde hij zijnen Meester in den Hof Gethsemane. Van eenen ijverigen en driftigen aard, verzochten hij en zijn Broeder, door tusschensprake van hunne Moeder, de eerste plaat-
{==545==} {>>pagina-aanduiding<<}
sen in Jezus, zoo zij toen waanden, tijdelijk Koningrijk. Dezelfde twee Broeders wilden, in hunnen onbedachten ijver, een Samaritaansch vlek, welks inwoners Jezus eenen nacht herberg weigerden, door vuur uit den hemel, dat is door den bliksem, verdelgen, gelijk Elias gedaan had aan de manschap, welke door Abazia tegen hem was uitgezonden. Jezus berispte hunnen oploopenden ijver, en, volgens de gissing van eenen der voornaamste Geleerden onzer Eeuwe, gaf hij, bij deze gelegenheid, hun den naam van Boanerges, of Zonen des Donders, om hun altoos dit voorval in geheugen te doen blijven, en tegen dergelijke buitensporigheden nadrukkelijk te waarschuwen. De schriften van den H. Joannes wijzen uit, welken invloed de lessen van zijnen hemelschen Meester op hem hadden. Zijn verstand door dezelve verlicht, zijn ijver geheiligd zijnde, besteedde hij beide om zijnen medemenschen den weg des levens bekend te maken, en zijnen Geloofsgenooten de vurigste liefde jegens God, hunnen oppersten Weldoener, jegens Christus, hunnen Verlosser en Voorspraak, jegens elkanderen, en jegens alle menschen in te boezemen. Wij mogen niet twijfelen, of Jezus Leer en Voorbeeld, gepaard met de verlichtinge van den H. Geest, had op Jacobus dezelfde uitwerking. Dan het behaagde Gode, hem vroeg van zijnen post te roepen, ten langste niet meer dan 15 jaren na Jezus Hemelvaart, tot het genot dier onverderfelijke, onbevlekkelijke en onverwelkelijke
erfenisse, die in de hemelen bewaard is voor allen, die in de kracht Gods door het geloove bewaard worden. Te willen vragen, waarom God niet zoo wel hem als Petrus uit den kerker verloste, zoude vermetel zijn, en een indringen in de raadslagen der Voorzienigheid, welke wij met stilzwijgende verwonderinge moeten eerbiedigen.
Herodes Agrippa overleefde niet lang deze zijne wanbedrijven. Eene buitensporige laatdunkendheid deed hem dulden, dat, bij eene gehoorgeving aan de Tyrische Afgezanten, laffe vleijers hem toeriepen: Eene stem van eenen God en niet eens menschen! Oogenblikkelijk volgde de Goddelijke wraak op dit gruwelstuk, een der snoodsten, aan welken een Jood zich konde schuldig maken. Van stonden aan sloeg hem een Engel des Heeren, daarom dat hij Gode de eerniet gaf: en hij werd van de wormen geëten, en gaf den geest, gelijk de Evangelist

{==546==} {>>pagina-aanduiding<<}
verhaalt omtrent het einde dezes Hoofddeels; waarbij wij nog uit Josephus (*) kunnen voegen, dat hij zelve zijne dwaasheid erkende, en de laffe vleizucht zijner Hovelingen bestrafte, toen hij door de verschrikkelijke kwale was aangegrepen en den dood te gemoet zag, die hem, na dat hij vijf dagen in de ijsselijkste pijnen had doorgebragt, uit de wereld rukte, in het 54ste jaar zijns ouderdoms.




Waarneming van eenen uitgebreiden kanker in de onderlip, door de operatie volkomen genezen.

(Medegedeeld door het Gezelschap onder de Zinspreuk: ter bevordering der Genees-, Heel- en Verloskunde, te Hoorn.)

Kort na dat wij den Heere van wij in het voorheen gemeld geval (*) verzocht hadden, het onder zijn Ed. berustend Kankermiddel ons te willen toezenden, vervoegde zich bij ons Gezelschap een behoeftig man, met name fredrik schermer, wonende te Ooster-Blokker, oud 47 jaren, gehuwd, hebbende 8 kinderen in leven, van een gezond en vrolijk gestel, met een' zeer aanmerkelijken en afschuwelijken Ulcus aan de onderlip; welk ongemak, ruim 3 jaren geleden, begonnen was met een kleinen barst, en van tijd tot tijd grooter zijnde geworden, zoo dat hetzelve toen (zijnde den 17 April 1809) de grootte had bereikt van meer dan één en een half duim in diameter; de omliggende deelen zoo min als de Glandulae submaxillares waren hard noch opgezet; in het midden des gebreks was eene opening, uit welke eene ichoreuse stoffe vloeide; de Ulcus breidde zich aan de buitenzijde uit, zoo dat het den linker hoek des monds begon in te nemen: aan de binnenzijde des gebreks vertoonde zich inflammatie en eenige excoriatiën,

{==547==} {>>pagina-aanduiding<<}
alsmede eene kleine opening of zweer. Deze man verhaalde ons, verscheidene middelen reeds ter genezing beproefd te hebben; als ook dat de zoogenaamde Nonnen van Rees haar middel bij hem hadden aangewend, en hem een jaar te voren voor volkomen genezen hadden verklaard: daar hij nu zag, dat men hem bedrogen had, en zijn ongemak hoe langer hoe hinderlijker werd, terwijl de pijnen en scheuten soms hevig waren, verzocht hij onze hulp. Wij beschouwden het gebrek eenparig voor eene wezenlijke Carcinoma, en waren het al zeer spoedig eens, om (verondersteld de Kunstbewerking nog mogelijk zijnde) dezelve aan hem, als het eenigst middel ter genezinge, voor te stellen: evenwel, daar wij met den Heer van wij over andere Kankergebreken in onderhandeling waren, besloten wij, zijn Eds. gevoelen ook over dit gebrek te vragen, en wel of ook in dit geval zijn Ed. Kankermiddel, of het mes, dienstig zoude zijn? - waarop wij zeer spoedig eene vriendelijke Missive van zijn Ed. ontvingen, waarin zijn Ed. ons raadde, de Kunstbewerking ter uitvoer te brengen, zorg dragende dat het ongemak ruim genoeg weggenomen wierde; waartoe men dan ook dadelijk besloot: terwijl de Patient zijne toestemming gaf, om dezelve op den 12 Mei 1809 te ondergaan.
De Heer nierop deed de Operatie op de gewone wijze, beginnende zijne insnijding met de Bistouri aan de regterzijde van het ongemak, ½ duim van den hoek des monds, strekkende zich de snede in eene schuinsche rigting uit, tot over de kin; terwijl zijn Ed. zijne tweede snede in den hoek des monds aan den linkerkant begon, en door eene induratie, welke men toen kort daarbij ontdekte, genoodzaakt was, een gedeelte der wangspieren door te klieven, makende zijne snede weder in eene schuinsche rigting, zoo dat dezelve in een gelijk vlak met de eerste op de kin uitkwam: schoon dus bijna de geheele lip, met een klein gedeelte der wangspieren, was weggesneden, had er echter weinig Haemorrhagie plaats. Na de wond gezuiverd te hebben, deed zijn Ed. de omgewonde hechting met eene zilveren naald, van een stalen punt voorzien, waarmede zijn Ed. drie hechtingen, eerst aan het onderste gedeelte der wonde, toen in het midden, en eindelijk in het roode van de lip, in het werk stelde; zorg dragende, om ver genoeg van de randen der wonde bij het doorsteken

{==548==} {>>pagina-aanduiding<<}
af te blijven, waardoor zijn Ed. gelegenheid had, de draden des te sterker te kunnen aanhalen; hetgeen in dit geval gebeuren moest, vermits het stuk, dat er uitgesneden was, aan deszelfs bovenkant meer dan twee duimen uitgestrektheid had: - verders ondersteunde zijn Ed. de hechting door goede strooken welklevende hechtpleister, en met het vereenigend verband; bevelende den Patient, zich in alles rustig te gedragen (*).
Daar er zich in de 4 eerste dagen na de Operatie geene toevallen van pijn, zwelling of ontsteking opdeden, lieten wij het verband tot den 4den dag zitten; alleen vernieuwde men den zwachtel.
Den 6den dag werd het geheele verband en de naalden voorzigtig weggenomen, alsmede de hechtpleisters; wij hadden het genoegen van te zien, dat de randen der wonde zich volmaakt vereenigd hadden, en er niets meer dan eene streep of lijn van het likteeken te zien was; dan de naaldsteken suppureerden sterk, hetgeen vooral daaruit voortkwam, doordien het verblijf van den Lijder en het weder zeer warm waren, hetgeen zeer veel broeijing had veroorzaakt, zijnde er reeds bij het afnemen des verbands een putride reuk bij hetzelve; deze zweren met een à twee met Bals. Arcaei besmeerde wieken verbonden hebbende, legde zijn Ed. de strooken hechtpleister met het vereenigend verband tot ondersteuning der hechting weder aan. Jammer was het, dat wij de naalden niet een of twee dagen eer hadden uitgebragt, om reden dat er reeds twee naaldsteken een groot gedeelte der lip hadden doorgeknaagd; dan, uit hoofde dat alles zich zoo wel liet aanzien, en uit vreeze dat de vereeniging nog niet sterk genoeg zijn zoude, omdat er zoo veel verlies van substantie geweest was, hadden wij de wegneming tot den zesden dag verscho-
{==549==} {>>pagina-aanduiding<<}
ven, hetgeen de genezing een weinig deed vertragen; dan, niettegenstaande dezen hinderpaal der vroegere genezing, bleef men dagelijks de zweren, die door het te lang blijven zitten der naalden veroorzaakt waren, op dezelfde wijze suppuratief verbinden, en wij hadden het genoegen, om, drie weken na de Operatie, den Patient volkomen, en zonder eenige mismaal theid der lip, genezen te zien. Dewijl het nu reeds vijf maanden geleden is, zonder dat de Patient eenige pijn of scheuten in de lip gevoeld heeft, zoo vertrouwen wij, dat wij het ongemak ruim genoeg zullen hebben weggenomen.

Uit naam van het Gezelschap voornoemd,
Hoorn,
den 13 van Wijnmaand
1809.
j.g. repelius, Secretaris.




Historisch verslag der uitbarstingen van den Vesuvius.

Van alle de groote verschijnsels in de natuur is, misschien, een der meest ontzettenden voor de verbeelding, en een der geduchtsten in de zaak zelve, de uitbarsting der brandende bergen. Zij tasten ons aan in alle onze zintuigen; het vuur, welk haar bezielt, dwingt alle hoofustoffen om met hetzelve aan te spannen ter vernielinge van al wat hen omringt.
Even snel treffen zij als de donder; even als deze kondigen zij zich aan door eene geduchte verwoesting: zij doen de aarde rijzen, even gelijk de winden den oceaan zich doen verheffen; en, terwijl zij onze woningen inzwelgen door rivieren van vuur, openen zij onder onze voeten kolken van brandende zwavel.
Van den anderen kant is, over 't geheel genomen, niets bekoorlijker, niets verrukkender, dan de ommestreken dier gevaarlijke stookplaatsen; 't is, als of de natuur den mensch, welken zij zouden kunnen verzwelgen, heeft willen schadeloos stellen, door alle de bekoorlijkheden, die hem aan dien grond moeten verbinden. Zij heeft den spelenden inval gehad van hen op de gelukkige eilanden te plaatsen, in Peru, op Sicilie en in de wellustige velden van

{==550==} {>>pagina-aanduiding<<}
Napels; zoodat, in een eigenlijken zin, mag gezegd worden, dat de dood aldaar onder bloemen is begraven. De bloemen en de dood schijnen aldaar zelfs vereenigd te zijn, als het gewrocht met de oorzaak. Indedaad, blusch deze verschrikkelijke fornuizen uit, en de grond, dien zij verwoesten, zal zijne vruchtbaarheid verliezen; het zal een vreedzamer en veiliger verblijf worden. De bewoner, genoodzaakt voor moeijelijker pogingen een schraler levensonderhoud te koopen, zal gevaren betreuren, die door zoo vele genietingen vergoed worden.
't Zij het eene speling der natuur zij, die geen ongemengd genoegen schenkt, of een gedwongen gevolg harer wetten, van welke het onmogelijk is, en geene bate zoude doen, de oorzaak te vinden, zeker is het in allen gevalle, dat de nabuurschap der brandende bergen altijd gevaarlijk is, en altijd zal gezocht worden.
Vader de la torre, een der geleerdste en moedigste natuurkundigen van Italie, heeft, in den jare 1759, omtrent den Vesuvius aanmerkingen gemaakt, zoo naauwkeurig als wetenswaardig, van welke wij de volgende zullen mededeelen.
Tot aan den jare 70 van onze jaartellinge had de Vesuvius niets dan vuur gespogen, en meer nieuwsgierigheids dan schriks verwekt. In dat jaar, onder eene regering door deugden vermaard, schudde de berg met een schrikwekkend gedruisch; hij wierp asch en steenen uit, niet tot in Syrie en Egypte, zoo als een grootspreker van dien tijd verzekert, maar tot eenen afstand, groot genoeg om Rome eenen schrik aan te jagen, en in genoegzame menigte, om twee geheele steden, Herculanum en Pompeia, te begraven.
In de derde eeuw, in den jare 203, deed de Vesuvius van nieuws alles beven, wat in zijne nabijheid lag. In de vijfde, zesde, zevende en tiende eeuw jaagde hij denzelfden schrik aan; maar tot nog toe had hij geene Lava gespogen, dat wil zeggen, zwavelachtige stoffen, met verglaasde aarde en gesmoltene metalen gemengd, die sedert deze uitvloeijingen gekenmerkt hebben. 't Was in den jare 1049, dat men voor de eerstemaal al fidderende eene beek van deze stoffe volgde, die uit den mond des bergs tot in de zee vloeide.
In de twaalfde, veertiende en zestiende eeuw gebeurden er in alles slechts vier uitbarstingen, van welke zelfs

{==551==} {>>pagina-aanduiding<<}
de uitwerksels niet zeer merkwaardig waren. Maar in de zeventiende eeuw, te weten den 16 December 1631, openden zich zeven stroomen van zwavel, harst en ijzerachtige aarde eenen doortogt, en verspreidden verwoesting allerwegen. In de jaren 1660, 1682 en 1694 gebeurden er telkens uitbarstingen; de laatste duurde zelfs eenige jaren.
In de achttiende eeuw heeft men uitbarstingen gehad in de jaren 1701, 1704, 1712, 1717, 1730, 1737, 1751, 1754, 1760, 1767, 1779, 1781, enz. enz.; allen gingen van schrikwekkende toevallen verzeld; vreesselijker inzonderheid was de laatste dan alle de anderen. De berg, zeggen de nieuwspapieren van dien tijd, schoot eene vuurkolom uit van drieduizend roeden hoogte, 't geen misschien wat vergroot is; maar, welke ook de hoogte moge geweest zijn, het uitwerksel was verwonderlijk en verschrikkelijk.
Men verbeelde zich dezen vuurklomp, tot eene onmetelijke hoogte boven den vuurberg opklimmende, van verre de zee, de velden en eene prachtige stad bestrijkende, om zijne eigen as ronddraaijende met een gedruisch, dat door de echo werd herhaald, in alle rigtingen doorsneden van vuurpijlen en gloeijende steenen, die den gloed vermeerderden; en men zal erkennen, dat het geoorlofd zijn zoude, zelfs aan onversaagde wijsgeeren, getuigen van dit schouwspel, van angst zoo wel als van verwonderinge te zijn doordrongen.
Veel is er van de Lava's van den Vesuvius gesproken; maar de oorzaak van dit verschijnsel, dunkt mij, heeft men niet genoeg verklaard.
Dat uit eene brandende stookplaats vlammen oprijzen; dat eene gistende Mijn den omringenden en haar drukkenden grond doe schudden; dat dezelve steenen, asch en water tot op eenen grooten afstand rondom verspreide: dat alles bevat niets verwonderlijks, niets, 't welk met de gewone wetten der natuur niet overeenstemt, niets, 't welk wij niet kunnen nabootsen, en wij indedaad niet nadoen, wanneer de noodzakelijkheid die groote en geduchte proeven gebiedt, die het voornaamste werktuig des oorlogs zijn geworden. Het is eene eigenschap der vlamme, dat zij om hoog klimt; water, bijkans even zoo vloeibare asch, puimsteen, die, bij eene groote uitgebreidheid, eene naauwelijks noemenswaardige zwaarte bezit, alle dezen kunnen aan de

{==552==} {>>pagina-aanduiding<<}
werking des vuurs, 't welk zich van dezelve tracht te ontdoen, geenen tegenstand bieden.
Maar dat ineengedrongene stoffen, wier smelting de zwaarte niet heeft verminderd, die, te midden eener toevallige vloeibaarheid, alle de andere eigenschappen van digte en vaste ligchamen behouden, door de kracht der kokinge alleen, tot eene hoogte van 150 roeden klimmen; dat zij, de randen diens onmetelijken ketels overstroomd hebbende, blijven voortloopen onder de gedaante eener vloeibare maar tastbare vlamme, terwijl de stookplaats, verscheiden dagen achtereen, deze bron van vuur blijft voeden, zoodat zij in den boezem des bergs eenen sprong van meer dan 900 voeten in de hoogte vorme, en van binnen eene rivier van verscheiden mijlen: dit is iets, 't welk de natuurkunde moeite heeft te begrijpen, er zelfs eene verklaring van gevende, en het resultaat van eene kracht, welke de verbeelding naauwelijks durft berekenen.
Ik heb gezegd, dat door de opborreling of koking het overloopen der Lava ontstaat. Dit is klaarblijkelijk, omdat in de oogenblikken der ruste de bezonkene stoffe eenigermate alleen den bodem des ketels bedekt. Zij klimt, wanneer, door welke oorzaak dan ook, het vuur vermeerdert, en haar in eene sterker beweging brengt. Indien de uitbarsting ontstond door vermeerdering van stoffe, het instorten van eene rots, bij voorbeeld, zou deze onvoorziene last welhaast door de werking van het vuur verjaagd, en in losse brokken worden uitgeworpen, zoo als het geval is van steenen en water, die door eenig toeval op den bodem des kraters vallen. Maar dezelve zou niet tragelijk vervoerd worden, bij eene onafgebrokene achtereenvolging, onder de gedaante van vloeistoffe, naar de randen, van waar zij, bij mangel aan steunsel, zich verspreidt; men heeft hier het zelfde beginsel, 't welk de melk, koffij, chocolade, alle vette vloeistoffen doet overkoken, wanneer zij tot zekeren graad van vuur doordrongen zijn. Niets gebeurt er in deze geduchte kolken, dan 't geen wij dagelijks, zonder er aan te denken, zien voorvallen, in onze keukens, in onze werkplaatsen, en in onze smelterijen; het onderscheid bestaat alleen in de uitgebreidheid.
Dezelfde Vader de la torre heeft, in den jare 1751, den loop der Lava aangewezen, welke toenmaals stroom-
{==553==} {>>pagina-aanduiding<<}
de. Op den eersten Junij, zegt hij, daalde zij neder in de vlakte Atrio del Cavallo, beslaande eene ruimte van zestien palmen, en bijkans eene halve mijl wegs in een uur afleggende; ik stond op eenen afstand van veertien voeten, en ondervond eene zware hitte. Op den tweeden dag was de snelheid tien palmen in eene minuut; den derden dag acht palmen; op den zevenden begon zij te bekoelen; acht maanden daarna konde men er over heen loopen, onder het gevoel echter van aanmerkelijke warmte.
Uital het gezegde volgt, dat de Vesuvius niet vroeger dan zints 1800 jaren met gedruisch is beginnen te branden, en dat de werking van zijne stookplaats toeneemt met het getal der uitbarstingen; tot aan de vijftiende eeuw telt men er naauwelijks twaalf, en gedurende den loop der achttiende eeuwe wel veertien.
Indien iets tegen de gevolgen dezer aanmerkinge tot geruststellinge zou kunnen dienen, 't zou zijn: 1. dat zints eenige jaren de Lava zich eene afzonderlijke bedding heeft uitgehold, 't geen misschien de overige deelen des gewests, tot heden toe aan hare verwoestingen blootgesteld, zal beveiligen; 2. dat deze Lava minder overvloedig is, in vergelijking van die van vroegere eeuwen; 3. dat alle brandende bergen eindelijk zijn uitgedoofd; de Vesuvius zal, even als alle andere, ophouden van branden, en dat tijdstip is misschien niet verre af.

Schetsen van eenige gewoonten en plegtigheden, der vrouwelijke sekse bijzonder eigen.

(Naar het Engelsch.)

Naardemaal het onderwerp der Gewoonten en Plegtigheden, aan de Vrouwelijke Sekse bijzonder eigen, van eenen zeer kieschen aard is, en vordert met een zacht penseel behandeld te worden, heeft men het misschien veelal overgeslagen. De pen opvattende, om des het een en ander te vermelden, voel ik de noodzakelijkheid, om veel, daartoe behoorende, eer aan te stippen dan uit te werken.
Eene der oudste Gewoonten, der Sekse bijzonder ei-
{==554==} {>>pagina-aanduiding<<}
gen, welke wij in de Geschiedenis aantreffen, is het beweenen des Maagdoms. Dit greep stand bij de Israëliten, de Phoeniciers en verscheidene der daaromstreeks liggende Volken; daar deden zulks de Vrouwen, die dit leven moesten vaarwel zeggen, eer zij in het huwelijk getreden waren; of die, door eene bijzondere gelofte tot een ongehuwd leven verbonden, verstoken waren van de aangenaamheden des echtelijken levens te smaken, of kroost na te laten. Dit beweenen des Maagdoms duurde niet alleen levenslang, wanneer de Vrouwen, op gezette tijden, het ongeluk van haren staat moesten beweenen, maar zij moesten, bij sommige gelegenheden, hare vrouwelijke Bloedverwanten bij elkander doen komen, om deel te nemen in deze treurvolle plegtigheid. - Men veronderstelt, dat de reden, waarom de Israëlitische Maagden haren Maagdom beweenden, hierin gelegen was, dat elke Vrouw zich streelde met de hope om de Moeder van den Messias te zullen wezen; maar bij andere Nabuurvolken moet die gewoonte uit eene andere oorzaak ontstaan zijn, - doch welke, hebben wij niet kunnen ontdekken; alleen mogen wij gissen, dat, daar eene talrijke nakomelingschap, onder de Ouden, voor den grootsten zegen en voor een bijzonder blijk der Goddelijke gunste gehouden werd, de uitsluiting van de mogelijkheid om die te erlangen stoffe tot dit beweenen gave.
Godheden, 't zij men onderstelde dat zij tot de mannelijke of vrouwelijke Kunne behoorden, werden in 't algemeen door beide de Seksen geëerd; doch op dezen regel hadden eenige uitzonderingen plaats. Bij de Syriërs was er eene Godheid, de groote Syrische Godes geheeten; deze werd voornamelijk gediend door ontmande Priesters en Vrouwen, ten hoogsten toppunte van geestdrijverije opgewonden. In spijt van alles, wat men er tegen moge inbrengen, hebben wij allen eene soort van partijdigheid voor de Sekse, waartoe wij behooren, en voelen eene overhelling om de misslagen daarvan te verschoonen, en medelijden te hebben met de zwakheden, waaraan wij zoo ligt onszelven schuldig maken. Onder Volken, derhalve, die veronderstellen, dat derzelver Godheden, gelijk zij zelven, van de Mannelijke en Vrouwelijke Sekse zijn, zou het onmogelijk wezen, niet te veronderstellen, dat zij ook vatbaar waren voor de onderscheidene neigingen en aandoeningen dier Seksen: van

{==555==} {>>pagina-aanduiding<<}
hier kon er niets natunrlijker wezen voor Vrouwen, dan dat zij zich eer tot Godinnen dan tot Goden vervoegden. Van hier ontstond bij de Sekse de bijzondere eerdienst en aanbidding, eenige Godessen bewezen.
Onze leeftijd verschaft ons een voorbeeld van eene Plegtigheid, van welke alle Vrouwen volstrekt uitgesloten zijn; maar de Romeinsche Vrouwen waren, bij het verrigten der plegtigheden, geheiligd aan de Goede Godin, nog meer beducht voor de Mannen, dan onze Vrijmetselaars voor de Vrouwen: want men vindt bij sommige Schrijvers vermeld, dat zij, om alles, wat tot de Mannen behoort, zorgvuldig te weren, de standbeelden en schilderijen van mannen en mannelijke dieren met een dik floers omhingen. Het huis des Consuls, schoon gemeenlijk zoo groot, dat de Vrouwen, in zeker afgelegen gedeelte van 't zelve, volkomen beveiligd zouden geweest zijn voor alle inkomst van mannen, moest door alle mannen en mannelijk gedierte ontruimd worden; zelfs de Consul zelf mogt er, bij die statelijke gelegenheid, niet in blijven. Eer de Vrouwen hare plegtigheden aanvingen, werd elke hoek van het huis zorgvuldig nagezien, en geene voorzorge achterwege gelaten, om alle mogelijkheid voor te komen, dat geene onvoegelijke nieuwsgierigheid getuige werd van de verrigtingen, of onvoorziens indrong. Niet alleen deze voorzorgen dienden ter beveiliging; maar de Romeinsche wetten stelden de doodstraffe vast voor den man, die zich bij de plegtigheden indrong.
Met deze voorzorgen, met deze strafbedreiging, om het geheim dier plegtigheid te beveiligen, werd het slechts eenmaal bestaan, die te schenden, schoon dezelve bestaan hebbe van de grondvesting des Romeinschen Rijks af, tot aan de invoering des Christendoms; en dit bestaan geschiedde mogelijk zoo zeer niet met oogmerk om bij de plegtigheid tegenwoordig te wezen, als wel om aan de afspraak met eene Beminde te voldoen. Pompeja, de Vrouw van caesar, verdacht van misdadige gemeenzaamheid met clodius, en zoo naauw bewaakt, dat zij geene gelegenheid kon vinden om aan haren lust te voldoen, maakte ten laatste, door middel eener slavinne, afspraak met hem, dat hij zou verschijnen op het Feest der Goede Godinne. - Clodius zou er komen, als eene Zangeresse gekleed; een karakter, 't welk hij ten uiterli ken voorkomen wel kon volhouden,

{==556==} {>>pagina-aanduiding<<}
daar hij jong, teeder en schoon van gelaat was. Zoo ras de slavin hem zag inkomen, liep zij naar pompeja, om haar des te verwittigen. Zij, sterk verlangende om haren Minnaar te ontmoeten, scheidde zich terstond van het gezelschap af, en wierp zich in zijne armen; doch zij kon door hem niet bewogen worden, om zoo schielijk, als hij tot beider veiligheid noodig oordeelde, te vertrekken; waarop hij haar verliet, en eene wandeling door de kamers deed, altoos het licht, zoo veel mogelijk, ontwijkende. Terwijl hij dus wandelde, sprak eene dienstmaagd hem aan, en verzocht hem te zingen: hij geliet zich, haar niet te bemerken; doch zij volgde hem, en stond zoo sterk aan, dat hij, in 't einde, niet kon nalaten te spreken. Zijne stem verraadde onmiddellijk zijne sekse. De dienstmaagd schrikte; en, naar de kamer, waar de plegtigheden stonden gevierd te worden, heen snellende, verhaalde zij, dat er een Man in huis was. De Vrouwen, verbaasd, wierpen, in aller ijl, een deksel over de Geheimzinnigheden, gaven bevel de deuren te sluiten, en liepen, met lichten in de hand, het huis door, om den ontheiligenden indringer te zoeken. Zij vonden hem in het slavinnen-vertrek, en dreven hem met alle versmading uit. Zij vertrokken onmiddellijk, schoon het middernacht was, om aan de mannen van het gebeurde berigt te geven. - Clodius werd, korten tijd daarna, beschuldigd, de heilige plegtigheden geschonden te hebben; doch het Volk zich ten voordeele van clodius verklarende, moesten de Regters, voor eenen opstand vreezende, hem laten henen gaan.
In de Godsdienstbedrijven der hedendaagsche Joden is eene plegtigheid, aan derzelver Vrouwen bijzonder eigen, bij den aanvang van den Sabbath, vrijdag avond, een half uur voor zonne-ondergang. Elke naauwgezette Jood moet dan eene ontstoken Lamp, de Sabbaths-Lamp geheeten, in zijn huis laten branden, al zou hij, geen geld hebbende, de olie van zijn' Buurman leenen. Het ontsteken van die Lamp is eene soort van Godsdienstplegtigheid, bestendig door de Vrouw te volbrengen, om dus in de geheugenis te houden de midaad, waardoor Moeder eva de Lamp der Regtvaardigheid uitbluschte, en haar te leeren, dat zij alles, wat in haar vermogen is, moet doen, om voor dat misdrijf te booten, door dezelve weder aan te steken. -
{==557==} {>>pagina-aanduiding<<}
In stede van den Bok, dien de oude Israëliten, beladen met hunne zonden, in de wildernisse uitstieten, bedienen zij zich thans van een Vogel. Elke Vader des Huisgezins neemt een witten Haan, en de Moeder eene witte Hen, die zij op den kop strijkt, herhalende bij elke streek: ‘Dat deze Hen voor mijne zonde boete! zij zal sterven, maar ik zal leven!’ Dit gezegd hebbende, draait zij den Vogel den nek om, en snijdt den hals af, ten teeken, dat er zonder bloedstorting geene vergiffenis van zonden geschiede. Indien echter eene Vrouw ten tijde dezer plegtigheid zwanger zij, en daar zij niet kan bepalen of zij een zoon of dochter drage, neemt zij, om niet te missen, een Haan en Hen, en volvoert dus dit zonderling bedrijf.
Overal, waar beschaafdheid eene wezenlijke waarde gesteld heeft op schoonheid van gelaatstrekken en fraaiheid van gestalte, is naauwelijks eenige levensomstandigheid krachtig genoeg, om de Vrouwelijke Sekse aan te zetten tot een bedrijf, hetwelk, zelfs voor een tijd, een van beide zou bewolken; doch waar deze natuurlijke voordeelen de bezitster naauwelijks tot eenige meerdere in 't oog looping geregtigen, worden dezelve min bestendig in acht genomen en met minder zorgvuldigheids bewaard. Vrouwen in de beschaafder gedeelten van Europa verzuimen nimmer, ook wanneer zij zich, naar 's Lands gewoonte, in rouwgewaad moeten vertoonen, het inzigt van het denkbeeld om zich bekoorlijk voor te doen, en schikken veelal den tooi en de kleeding in zulker voege, dat het rouwgewaad zelve iets aan hare bekoorlijkheden toevoege, door er iets kwijnends aan bij te zetten: iets, 't welk de schoonheid vaak onwederstandelijker maakt, dan wanneer dezelve omgeven is met al den opschik der heerschende mode. - Dan, de Vrouwen in ruwere eeuwen der oudheid, en die van vele hedendaagsche Volken, in wier levensplan verfijning en beschaving nog niet heerschen, slaan in de oogenblikken van rouwe alleen acht op de gewoonte des lands, of liever zij volgen de bewegingen van haar hart, en verzuimen niet alleen hare bekoorlijk heden te doen uitkomen, maar verwoesten dezelve door wonden en likteekenen, die voor altoos het schoone bederven.
Het rouwbedrijven bij de Grieksche Vrouwen duurde lang, en weerde, zoo lang het aanhield, alles, wat verlustigend of vervrolijkend mogt heeten. Niet alleen

{==558==} {>>pagina-aanduiding<<}
sloegen zij op hare borsten, en krabden met de nagels in het aangezigt, maar ontdeden zich ook van allen sieraad van goud, zilver en edelgesteente; zij zonderden zich van gezelschap af, en weigerden deel te nemen aan eenige geneugten des levens; zij schuwden zelfs het licht, en zochten de duisterste verblijfplaatsen; zij trokken het haar uit, of sneden het af, en wierpen het op de houtmijt, om met het ligchaam des betreurden te verbranden, of bijgezet te worden in het graf. - Het afsnijden van het haar was echter geen bestendig gebruik. Eenige Vrouwen liepen met hetzelve loshangende, gekleed in de ruwste stoffe, stof op hare hoofden en aangezigten werpende: somtijds wierpen zij zich op den grond neder, en wentelden in het stof; gebaren, die, van de vroegste oudheid af, ten teeken van rouwe strekten. - Bekend is, hoe zeer des getwist wordt, de gewoonte in het Oosten, dat de Vrouwen zich op de houtmijt ter verbrandinge harer Echtgenooten werpen, en dus het leven eindigen.
Behalve deze gewoonten onder de Vrouwen, die godsdienstig mogen genaamd worden, of tot het rouwbedrijf behooren, nemen zij andere waar, welke uit hare gesteltenisse, en de omstandigheden, daarmede gepaard, voortkomen, en dus, eigenlijk gesproken, gewoonten der Sekse mogen heeten. Wanneer in Chirugua eene jongedochter zekere jaren bereikt, sluiten de vrouwelijke bloedverwanten haar op in een hammoc, eene hangmat, en hijschen haar in de hoogte aan het einde des woonvertreks. Eene maand in dien staat gehangen hebbende, wordt zij halverweg nedergelaten, en, na verloop van nog eene maand, komen de Vrouwen uit de buurt bijeen, gewapend met stokken en knodsen, dringen het vertrek in, en slaan, op eene vreesselijke wijze, op alles, wat er in is. Dit spel eenigen tijd gespeeld hebbende, verklaart eene dezer Vrouwen, dat zij de slang, die de jongedochter gestoken had, gedood heeft. Hierop wordt zij uit de zoo lang geduurd hebbende gevangenis ontslagen; de Vrouwen verlustigen zich, en gaan, wel vergenoegd over het volbragte werk, naar huis.
Onder eenige der Tartaarsche stammen sluiten zij eene jongedochter, die dit tijdperk des levens bereikt heeft, voor eenige dagen op, en hangen vervolgens een teeken aan de tent, den jongelingen te verstaan gevende, dat zij huwbaar geworden is. Bij andere van deze Volks-
{==559==} {>>pagina-aanduiding<<}
stammen rigten de Ouders van de Maagd een Feest aan; op hetzelve de Buren genoodigd hebbende, onthalen zij hen op melk en paardenvleesch, onder den maaltijd verklarende, dat de Dochter van den huize huwbaar geworden is, en zij genegen zijn haar uit te huwelijken, zoo ras eene geschikte gelegenheid zich aanbiede. - In Circassia en Georgia, waar de Ouders dikwijls verpligt zijn, hunne Dochters uit te huwelijken, terwijl zij nog kinderen mogen genoemd worden, ten einde voor te komen dat zij niet van hun weggenomen worden door de rijken en magtigen, wordt de tijd der Huwbaarheid veelal eene geruime wijle bedekt; dewijl de man, aan wien zij verloofd is, alsdan het regt heeft om haar tot zich te nemen, en de Ouders misschien oordeelen dat zij nog te jong is om in den echt te treden.
Allerbijzonderst is, onder de omstandigheden, welke aanleiding gegeven hebben tot Gewoonten, der Sekse eigen, die van Kinderbaren. Naardemaal, in meest alle landen, de Vrouwen, te dien stonde, bijstand behoeven, heeft men, te dien einde, meestal Vroedvrouwen gebruikt. - De Atheners waren, in ouden tijde, het éénig Volk, bij 't welk het tegendeel plaats greep. Eene daar standhoudende wet sloot de Vrouwen en Slaven uit van het beoefenen der Geneeskunde: en daar het verlossen der zwangere Vrouwen voor een tak daarvan gehouden werd, gaf zulks te meermalen gelegenheid, dat Vrouwen, er tegen opziende, om zich, in dit geval, aan Mannen over te geven, er het leven bij inschoten. - Eene Vrouw, agnodice geheeten, wilde hare medeburgeressen uit die ongelegenheid redden; zij kleedde zich in mannengewaad, en, de Geneeskunde geleerd hebbende, ontdekte zij zulks aan eene en andere zwangere Vrouw, die zich van hare hulp bedienden. De overige Artsen te Athene, misnoegd en verbitterd tegen eenen, die al het werk van tijd tot tijd aan zich trok, deden dezen voor het Geregtshof den Areopagus ontbieden en te regtstellen; ter beschuldiging inbrengende, dat hij op eene onkiesche en verleidelijke wijze omging met de Vrouwen, door hem verlost. Dit noodzaakte agnodice om hare Sekse te doen kennen; waarop de Artsen haar vervolgden, als eene verbreekster van 's Lands wetten. De voornaamste Vrouwen der Stad, haar in dit gevaar ziende, verschenen ten Geregtshove, en smeekten de Regters te haren behoeve. Het verzoek der Vrouwen was zoo

{==560==} {>>pagina-aanduiding<<}
klemmend, en de redenen, welke zij aanvoerden, waren zoo dringend voor het bewaren der vrouwelijke kieschheid, dat er eene wet werd uitgevaardigd, die aan de Vrouwen het verlossen toestond. De zwangeren bedienden zich van deze wet, en de bijstand der Mannen geraakte geheel in onbruik.
Bij de Romeinen en de Arabieren, die na hun de Geneeskunde met groote vlijt beoefenden, onderwierpen zich de Vrouwen, in zware gevallen, somtijds aan de verlossing door Mannen; doch het was verre van een stuk van verkiezing of algemeen gebruik te wezen. Het was niet voor het einde der zeventiende of het begin der achttiende Eeuwe, dat, uit Italie en Frankrijk, het gebruiken van Vroedmeesters meer en meer algemeen werd, en het zoo verre gekomen is, althans in Steden van eenige volkrijkheid, dat bij lieden, die het kunnen betalen, geen ander dan een Vroedmeester dit werk verrigt. Het loopt buiten ons louter geschiedkundig vak, te oordeelen, in hoe verre de Vrouwen veiliger zijn op deze wijze dan op de andere; wel zouden wij durven zeggen, dat de vrouwelijke kieschheid voor de oude wijze pleit.




De tegenwoordige staat der negers in de Amerikaansche volkplantingen.

Op verre na niet zoo rampzalig is tegenwoordig de toestand der Negerslaven in de Amerikaansche Volkplantingen, als in den aanvang der achttiende eeuwe; niet langer worden er de Negers beschouwd als eene tusschensoort tusschen den Mensch en den Aap; men ziet in hem den mensch zelven. In eene Reize van den Heere harry bolingbroke langs de oevers der rivier Demerary, in het verleden jaar in het licht gegeven, ontmoetten wij onlangs eenige bijzonderheden omtrent den toestand der Negerslaven aldaar, zoo opmerkelijk wegens hare nieuwheid als belangrijkheid. Het overnemen van dezelve zal, vertrouwen wij, velen onzer Lezeren niet onaangenaam zijn.
Wanneer een Planter, zoo verhaalt de Heer bolingbroke, Negers heeft gekocht, eerst aldaar aangekomen, maakt hij eenen aanvang met hen te gewennen aan

{==561==} {>>pagina-aanduiding<<}
het nieuwe klimaat, hetwelk dat der verzengde luchtstreek, hun Vaderland, moet vervangen. Zorgvuldig worden zij, even als kinderen, behandeld. Eer zij naar de plantaadjen worden gezonden, worden zij van eene lange broek, een hemd, een buisje en een hoed voorzien. Hen te zien in het Europische kostuum, maakt inderdaad eene kluchtige vertooning; niet dan met moeite laten zij zich bij wijlen overhalen, niet omdat zij gewoon zijn, betere of zelfs even goede kleederen te dragen, maar omdat zij zich als lieden van een hooger rang beschouwen, en even zulke kleederen, als die der Opzieners der Volkplantingen, willen hebben. Hetgene, waarin zij het meeste belang stellen, is een dekkleed, hetwelk hun tot een bed verstrekt, tot dat zij er een hebben.
Na hunne aankomst in de Volkplanting worden zij toevertrouwd aan het toezigt en de zorge van eene huishoudster, die hen van spijze, drank, pijpen, tabak verzorgt, en al wat verder dienen kan om hunnen nieuwen stand aangenaam te maken. Men tracht hun moed in te boezemen; men bezorgt hun goede bekenden; men geeft hun in het eerst ligt werk nabij het huis; aldus worden zij aan orde en de levenswijze der plantaadje gewoon. Vervolgens worden zij onder het opzigt eenes ouden Negers gesteld, die den nieuweling voor zijnen knecht neemt, en hem leert, zijne spijze te bereiden. Eindelijk beginnen zij de andere werklieden te volgen, en hun arbeid valt hun veel minder zwaar dan men wel zou denken, omdat de meesten hunner, reeds slaven geweest zijnde in hun Vaderland, aldaar veel minder voedsel en veel meer behoeften hadden.
Ten negen ure worden zij tot het ontbijt geroepen; een uur wordt hun daartoe vergund. Ten één ure komen zij om het middagmaal te nemen; vijf kwartier uurs mogen zij daartoe besteden. Met zonne-ondergang scheiden zij uit met werken, en komen te huis om een pijp te rooken en het avondmaal te houden; dit is de voornaamste maaltijd der Negers. Behalve hun gewoon voedsel, ontvangen zij wekelijks een pint Rhum en twee pond rooktabak. Deze zijn de voorwerpen van weelde, van welke zij tot hun vermaak voorzien worden.
Nadat zij aan het klimaat eens gewend zijn, voeden zij, voor hunne eigen rekening, gevogelte, varkens, geiten, en beplanten den kleinen moestuin, die hun wordt

{==562==} {>>pagina-aanduiding<<}
afgestaan. Die een ambacht verstaat, werkt in zijne ledige uren, om het voortbrengsel zijner nijverheid te verkoopen. Dikmaals gebeurt het ook, dat zij, in hunnen ouderdom, wanneer de krachten hun begeven, een kleinen winkel houden. Niet zeldzaam is het ook, dat men in de Volkplantingen van Guiana Negers ziet, die genoeg overwinnen om zich vrij te koopen. Anderen heb ik er gezien, die in het begin slechts een klein sommetje aan hunnen Meester gaven, en zich verbonden, om hem het overige met hunnen arbeid te betalen, nadat zij hunne vrijheid zouden bekomen hebben. Doch de meesten verspillen hun geld aan kleederen en opschik. Sommigen leggen het op, zonder zich vrij te koopen. Te Essequebo heb ik eene bejaarde Negerin gekend, die, bij haar overlijden, driehonderd ponden sterling (ruim drieduizend gulden) naliet, die onder hare kinderen verdeeld werden. Met het verkoopen van gevogelte had zij die som overgewonnen.
Volgens eene beraamde schikking, komt een Geneesheer driemaal ter weke de plantaadje bezoeken. Bij uitkoop betaalt hem de Planter twee dollars voor elken Neger; voor die som moet hij hem bedienen en geneesmiddelen leveren.
Wanneer een Neger gekocht en aan de Volkplanting verbonden is, heeft hij regt op een vast bestaan. Gezond of ongezond, jong of oud, moet hij gevoed, opgepast, gekleed en gehuisvest worden. Een levendig gevoel van vermaak verschafte het mij menigmaal, wanneer ik een hoogbejaarden Neger met een grijzen baard naast zijne vrouw voor de deur van hunne hut zag zitten, doende onder de lommer van eenen kokosboom hunne kleinzonen en kleindochteren spelen, terwijl de vader en de moeder dier kinderen in het veld werkten. In alle de oude plantaadjen vindt men reeds Negers van het derde en vierde geslacht.
Voor de nieuwe plantaadjen zoekt men Negers van mannelijken ouderdom te bekomen, in staat om den arbeid der landontginninge te verduren. Men geeft hun Vrouwen. Vlijtiger werkt de man en is spaarzamer, om aan zijne vrouw iets tot opschik te kunnen geven. Zeer eensgezind en zeer gelukkig zijn doorgaans de Negers in hun gezin; zij onderhouden de wetten van welvoegelijkheid en goede zeden. Wanneer eene vrouw de huwelijkstrouwe schendt, iets, hetwelk zeldzaam

{==563==} {>>pagina-aanduiding<<}
gebeurt, doet de man deswege zijn beklag bij den Opziener of den Eigenaar der plantaadje, die het huwelijk scheidt, en aan de echtgenooten vrijheid geeft, om van nieuws in den echt te mogen treden.
De hardheid, met welke de Negers voormaals in de Amerikaansche Volkplantingen werden behandeld, had voornamelijk daarin haren grond, omdat het opzigt over dezelve aan andere Negers werd vertrouwd; zints dit opzigt in de handen van Blanken is gesteld, heeft de zaak een gunstigen keer genomen. Gedurende al den tijd, welken ik op Demerary heb vertoefd, en op mijne menigvuldige togten in verre afgelegene landen, heb ik nooit verzuimd, aan de Negers, welke ik op de plantaadjen ontmoette, te vragen, of zij dit land boven Afrika schatteden; en ik kan verklaren, dat er onder honderd Negers niet een eenige was, die blijk vertoonde, dat hij zijnen voorgaanden stand betreurde; zelfs geloof ik te durven verzekeren, dat, indien aan alle de Negers in Guiana dezelfde vraag gedaan wierd, onder de honderd niet één zoude gevonden worden, die een ander antwoord zoude geven.
Men heeft altijd beweerd, dat het getal der Negers in deze Volkplantingen afnam, van wege de wreede behandeling, die hun aldaar werd aangedaan, en de sterfte, door het klimaat veroorzaakt. Het kan zijn, dat zulks voormaals plaats had; tegenwoordig evenwel is dit het geval niet. Geen nieuwe toevoer uit Afrika is er noodig geweest, om het getal der Negers te vermeerderen, of het ontbrekende aan te vullen; integendeel neemt dit getal toe, hoewel zulks naauwelijks merkbaar is, uit hoofde der menigvuldige plaatsen, alwaar dagelijks nieuwe plantaadjen worden aangelegd. Daarenboven, de oorspronkelijke kleur der zuivere Negerrassen verdwijnt, en moet meer en meer verdwijnen, door hunne vereeniging met de blanken, de mulatten, de kreolen en de mestisen, zonder dat daarom het getal der menschen vermindere.
In 1787 beliep de bevolking der Engelsche Volkplantingen in Amerika vijftigduizend blanken, tienduizend lieden van de kleur en vierhonderd vijfënzestig duizend slaven; in 1805 was dezelve geklommen tot op vijfënvijftig duizend blanken, achttienduizend lieden van de kleur en vijfhonderd tienduizend slaven. Op Jamaika alleen is het getal der laatstgemelden met vierëntwintigduizend vermeerderd,

{==564==} {>>pagina-aanduiding<<}
waarvan de slavenhandel slechts vierduizend heeft aangevoerd.
Veel minder nadeelig is het klimaat der landen, tusschen de Keerkringen gelegen, voor de Negers, dan voor de Europeanen; de sterfte der Negers staat tot die der Blanken als een tot vier.

Iets over het verstaan van elkander.

Dikwerf is het eind eener redekaveling zoo ongunstig, dat beide partijen, hoe zeer regtstreeks van elkander verschillende, echter ieder bij haar gevoelen blijven, en wel ieder op goede, zoo 't haar voorkomt, onwrikbare gronden. Menigmaal oordeelt men in het gewone leven, en zelfs in de fijnere redekavelingen der meer wijsgeerig denkenden, vooral van hen, die zich aan het tegenwoordig mystisch systeem wijden, en wier grondslag in alles het onbeschrijfbare gevoel moet zijn, - menigmaal oordeelt men het eene onmogelijkheid, dat allen eenstemmig over hetzelfde punt zouden denken.
Niet zelden dacht ik hierover na. Zou hetzelfde, zoo sprak ik, niet voor allen en altoos waarheid zijn? Zou het somtijds onmogelijk zijn, een ander, die de waarheid miskent, tot die waarheid op te voeren, omdat voor hem eene andere dadelijkheid bestaat, dan voor mij? - Ik kon mij hiervan bijna niet overtuigen, verdubbelde dus mijne waarnemingen, en vond dezelve alle overeenstemmend met de volgende redenering, die ik dus zoo wel a priori als a posteriori beproefd durf noemen.
Alle onze redeneringen, hoe verre wij die ook kunnen doorzetten, welke fijne wendingen wij daaraan weten te geven, moeten alle rusten op en gevolgen zijn van eene stelling, die, zonder eenige redenering, onmiddellijk uit onze organisatie volgt, en die dus van ons oordeel onafhankelijk is. Onze gansche Logica is slechts eene geschikte manier, om gevolgen uit de eene of andere stelling af te leiden. Hoe wij onze redeneringen analyseren, altijd zullen wij op eene stelling neerkomen, die wij zeggen, dat uit zichzelve waar is, en dus geen verder bewijs behoeft. De ontwikkeling van deze stelling tot den term, dien wij begeeren, is het gansche geheim der bewijzende redeneerkunde. Gewoonlijk noemt men deze eerste stellingen axiomata. De tegenwerping, dat men meermalen een bewijs aanvangt van eene stelling, die wel algemeen aangenomen, maar echter verre is van een axioma te

{==565==} {>>pagina-aanduiding<<}
zijn, doet hier niets af. Het bewijs is of valsch, of het is onmiddellijk ontwikkeld uit eene axiomatische stelling, of uit zulk eene, die reeds het product is van eene voorafgaande gegronde redenering, van welke dus het bewijs alleen het vervolg is.
Als dus twee personen van elkander in gevoelen verschillen, en de een den ander door geene redenering kan overtuigen, moet zulks of door de verschillende manier van gevolgen afleiden, of door hunne niet overeenstemmende denkwijze omtrent de grond-axiomata veroorzaakt worden; of eigenlijk alleen door het laatste, want dat deze of gene de goede manier van gevolgen af te leiden is, moet eerst bewezen worden; en dit bewijs kan niet anders zijn, dan eene onmiddellijke ontwikkeling van eenig axioma: ook hier komt het dus alleen op het eenstemmig gevoelen omtrent de axiomata aan.
Wat de zoogenaamde mathematische axiomata betreft, - de zulke namelijk, die ten grondslag liggen van ieder mathematisch bewijs; hieromtrent stemmen aller gevoelens meestal overeen. Niemand, b.v., twijfelt, of het geheel is grooter, dan een zijner deelen. 't Is waar, nu en dan vond ik er eenen, die ook daar aan twijfelde; doch zulk eenen had of een dwaalstroom van bovenzinnelijke dweeperijen zoo verre gebragt, dat hij aan zichzelven twijfelde, of de begoocheling der zinnen zijn eigen inwendig gevoel doen verloochenen.
Minder eenstemmig denkt men over metaphysische axiomata; deze zijn de eigenlijke steen des aanstoots, en die stellingen, welke de een voor axiomatisch waar verklaart, ontkent de ander volstrekt; van hier, dat sommigen alle metaphysische axiomata tot één hebben willen brengen; welke poging, al ware zij hun volkomen gelukt, weinig voordeel te dezen opzigte zoude hebben uitgewerkt, daar hetzelfde verschil omtrent dit ééne, als omtrent alle de andere zoude blijven plaats hebben.
Van waar nu dit verschil? van waar, dat de een voor waar verklaart, hetgeen de ander voor onwaar houdt? Voor ons is het onmogelijk, eene en dezelfde zaak naar willekeur waar of onwaar te doen zijn. Dat iets waar, iets zoo en niet anders is, hangt niet af van onze wilsbepaling; het moet dus noodzakelijk, daar wij hier alleen van phaenomena handelen, alleen van onze organisatie afhangen. Dat iets zoo en niet anders zij, kan alleen afhangen van elk onzer organen in het bijzonder, en van de zamenwerking van alle tot een geheel. - Als onmiddellijk gevolg vloeit bieruit voort, dat, als twee menschen beide volmaakt op dezelfde wijze georganiseerd zijn, ook beide volmaakt eenstemmig over ieder axioma moeten denken, en hetzelfde noömenon dezelfde gewaarwording aan

{==566==} {>>pagina-aanduiding<<}
beiden moet geven, voor beiden hetzelfde phaenomenon moet zijn: - terwijl het bij eene verschillende organisatie zeer mogelijk is, dat beider gevoelens over eenig axioma verre uit elkander loopen, ja zelfs tegenstrijdig zijn, zonder dat het hun ooit mogelijk zij tot elkander te naderen, zoo lang zij beide dezelfde blijven.
Of er zulk eene verschillende organisatie onder de bewoners van dezen bol plaats hebbe, kan alleen de ondervinding beslissen; dit is zeker, dat ten minste meest, zoo niet altijd, de oorzaak van het niet verstaan van elkander gelegen is in het verkeerd gevolgen trekken uit door beiden goedgekeurde grondstellingen. Wanneer men dus met iemand in zeker opzigt van meening verschilt, bepale men eerst de grondstelling, waaruit beide uitgaan, en vergelijke daarna onderling de verschillende wijze van gevolgtrekking, die beide gebruikt hebben, en men zal onmisbaar zeker tot een overeenstemmend gevoelen opgevoerd worden.
Doch verschilt men reeds omtrent het eerste axioma, men beproeve dan niet, verder te gaan; alle overtuiging is onmogelijk; dezelfde zaak verschilt voor beiden. Van hier, dat reeds socrates zoo naar waarheid zeide: al ons weten is niets te weten; alle onze kennis toch bepaalt zich tot die der verschijnselen; nimmer zien wij de zaak van zinnelijk bijmengsel onthuld; en zelfs deze verschijnselen zijn niet voor allen standvastig dezelfde. En welke zekerheid ook zoude er kunnen zijn in datgeen, dat ons axiomatische zekerheid geeft? - een adertak springt, en een gansch ander, geheel nieuw, voor anderen onbegrijpelijk Geheelal omringt ons! Niets is zeker, wat een stoflijken aanleg met zich voert: - alleen ons hoogere leven, dat onbepaalbaar beginsel, dat niets gemeen heeft met de zwakke veranderlijke stof, die vonk der zuivere liefde, waaraan eene hoogere magt, op eene voor ons onverklaarbare wijze, de stof ketende, deze alleen is onwrikbaar, en voor allen een en dezelfde.

De vergenoegde landman.

(Uit het Engelsch.)

Adrastus, een man van groote geleerdheid en wijsgeerigen aard, verkoos het Landleven, voornamelijk om zich te vrijer te kunnen overgeven aan de genoegens der bespiegelinge. Hij was niet alleen geleerd en rijk, maar een menschenvriend, en geheel het omgelegen oord kende en eerbiedigde hem als een verstandig en braaf man.

{==567==} {>>pagina-aanduiding<<}

Een zijner Landhuurderen, schoon eene kleine plek gronds bebouwende, en daarmede een talrijk Gezin voedende, stond bekend voor een zeer geschikt en
    aardig man. Zijne hut, schoon klein, was net; zuinigheid en eenvoudigheid waren de beschermengels van zijn gelukkig Gezin. Alle omstandigheden in
    elk jaargetijde, van het begin der Lente tot het einde des Winters, schouken hem genoegen, van wege de gelukkige zielsgesteltenis, welke hij omdroeg, en hem in staat stelde, om uit alles, wat hem overkwam, leering of voordeel te trekken. In tegenspoed was hij nederig, en in voorspoed altoos dankbaar.
Als Landhuurder had hij die kleine hoeve bewoond, zints de Vader van adrastus eigenaar van den omtrek geworden was: nooit bleef hij in gebreke, om ten gezetten tijde de huur te betalen, en had nimmer eenig geschil met zijne Buren. Zijn dagelijksche arbeid werd verzoet en verligt door de opbeurende gedachte, dat hij dus zorgde voor zijn geliefd gezin: deze gestage arbeid gaf hem niet alleen gezondheid, maar gunde hem geen tijd om zich toe te geven in het begeeren van de grillige behoeften der verbeeldinge, en hield hem terugge van het botvieren aan eenige spoorlooze drift. Hij had vele ongenoegens in de buurtschap bijgelegd, huisselijke geschillen vereffend, en veel uitgedacht om de armen te helpen. Nooit kwam eenige wangunst in zijne ziel op, als hij de groote bezittingen der rijken beschouwde.
Deze zich niets aanmatigende, schoon wezenlijke deugden verschaften hem hoogachting in den geheelen omtrek; hij kreeg er den vereerenden bijnaam van den vergenoegden Landman. Hij was het met de daad; met een klein, zeer klein inkomen was hij in waarheid rijk.
Adrastus had zints lang veel van dezen Landman gehoord. Hij besloot eindelijk hem een bezoek te geven, om te bezien, met hoe veel waarheids het gerucht het karakter van matthew mendland (zoo was de Boer geheeten) teekende: want schoon adrastus veel goeds in den omtrek deed, bragt zijne stille en aan de bespiegeling meest toegewijde levenswijze mede, dat hij zijne Landhoevenaars weinig kende. Zijn Rentmeester deed alles met hun af.
Dan, een Man van dien aard, als het gerucht algemeen vermeldde, was een te aangelegen voorwerp, om de nieuwsgierigheid eens Wijsgeers niet uit te lokken. Adrastus ging tegen den vooravond naar de hut des Landmans, en kwam een half uur na zonne-ondergang aldaar. Mendland zat aan de deur van zijne hut een pijp te rooken, omringd door zijne kinderen; zijne Vrouw was bezig met het avondeten gereed te maken. De Landman kende zijnen

{==568==} {>>pagina-aanduiding<<}
Landheer wel, rees op, en bood hem de beste plaats in zijne nederige woning aan.
‘Hier,’ sprak de Landman, ‘vindt Uwe Edelheid mij op een klein doch gelukkig plekje gronds. Lang heb ik er op gewoond, en indien gij goedvindt mijne Huurcedel te vernieuwen, welke op St. Michiel eindigt, zal ik waarschijnlijk hier mijn leven eindigen. Uwe Edelheid staat mij wel aan, en ik hoop dat ik haar bevalle; op den dag zijn mijne Huurpenningen in gereedheid, en wij hebben over elkander niet te klagen; derhalve ...’
Adrastus viel hem in de reden, verzoekende de Huurcedel te zien, en pen en inkt te mogen hebben om die oogenblikkelijk te vernieuwen. ‘Pen en inkt heb ik niet; daar ik noch lezen, noch schrijven kan, zijn deze mij van geen dienst. Maar verlangt Uw Ed. dezelve te hebben, ik zal ze, met papler, laten halen.’ - ‘Ik,’ sprak adrastus, ‘behoef zulks niet; op eenen anderen tijd zal ik de Huurcedel teekenen. Maar weet gij, in de daad, niets van Boeken? Ik dacht, dat gij daarin wel bedreven waart, al uwen ledigen tijd tot lezen besteedde, en uwe kundigheden uit de veelvuldige schristen over den Landbouw en andere onderrigtende Boeken haalde.’
‘Neen, waarlijk niet,’ hervatte de Landman; ‘mijn Vader kon mij geen lezen laten leeren, en zints mijne kindsheid heb ik daartoe geene gelegenheid
    gehad. De natuur en het gebruik mijner oogen zijn mijne éénige leermeesters geweest. Zoo ik in staat géweest ben om zestig jaren met eere te
    leven, mijne kinderen matig, rein en deugdzaam op te voeden, dit ben ik daaraan verschuldigd. In de daad, om de waarheid te zeggen, mijne levenswijze als Landman schenkt mij een overvloed van lessen. Overal vind ik leering. Aan het einde van mijn tuintje staat een bijenkorf vol van allerarbeidzaamste diertjes, die mij zeggen dat het schande zou wezen als een hommel te leven. Mijn grondregel, daaruit afgeleid, is, dat hij, die geen honig maakt, ook geen honig mag eten: dit deed mij onvermoeid arbeiden, om mijne spijs te verdienen, eer ik mij aan tafel zette. - In dit gedeelte van mijn pligt werd ik verder onderwezen door de kleine diertjes, die een molshoop bewonen. Is het mogelijk, dat iemand deze diertjes hard zie werken om in den dag des noods te voorzien, en er geene les uit ontleene om iets voor zijn gezin op te leggen? Ik leunde op mijne fpade om hunnen arbeid te zien, en daarop hervatte ik mijn werk, om het verwijt te ontgaan, dat ik mij meer met anderer arbeid dan met mijnen eigen bemoeide. - Ik heb een ouden Huishond; dat Beest (kom hier, Trouwe!) dat Beest heeft mijne kleederen bij dag en mijne hut bij nacht bewaakt. Hij

{==569==} {>>pagina-aanduiding<<}
doet voor mij, hetgeen ik voor mijn Buurman thomas zou doen, die mij eens, toen ik zeer verlegen was, hielp; en zoo lang ik brood heb, zal ik hem niet vergeten. Hij, Sir! die ondankbaar is, heeft geene natuur, en 't is beter dat een onnatuurlijk man sterft, dan dat hij leve, dewijl hij, die zijn naasten niet wel doet, op deze wereld niets te maken heeft. Wij zijn allen geboren om iets te doen; en hij, die wel doet, verdient lof en dank. - Wat mijn pligt als Echtgenoot betreft, ik leer dien van de Duiven, welke rondsom mijn til vliegen. Zes-en-veertig jaren ben ik aan deze Vrouw getrouwd geweest. Ik kan mij niet begrijpen, hoe onze rijke lieden, sommigen althans, met hunne Vrouwen leven. Ik vind zulk een genoegen in de bestendigheid, dat ik mij van onbestendigheid niets goeds kan verbeelden; en de goedkeurende lach van eene getrouwe Huisvrouw is eene rijke belooning. - De liefde, welke ik mijne kinderen toedraag, en als Vader verschuldigd ben, wordt mij ingeboezemd door alles, wat mij omringt: van de Zwaluw, die onder mijn dak nestelt, tot de dieren in het veld, ontvang ik opvoedingslessen. Kortom in dezer voege heb ik veelvuldige Levenslessen opgedaan.’
Hier zweeg de Landman, en beval zijne Dochter een kan van 't beste bier te tappen. Adrastus stond versteld over de eenvoudigheid van 's Landmans zeden, over diens gezond verstand, en de gepastheid zijner bedenkingen. - ‘Landman,’ sprak hij, ‘gij hebt mij bedroefd en genoegen geschonken. Ik kwam bij u om u eenigen onderstand te schenken, en gij hebt mij de gelegenheid ontnomen om u iets te geven. Ik bezit niets, of gij hebt het ook, dan alleen een grooter overvloed van geld; en gij zijt zoo volmaakt gelukkig in uwen staat, dat eene toevoeging van geld misschien uw levensplan zou storen. Gij zijt een gelukkig Landman en natuurlijk Wijsgeer, zonder een voorraad van boeken en de verveling van een zittend leven. Geef mij echter de Huurcedel, opdat ik die bij mij steke; ik wil die in stukken scheuren, en.....’
‘Hoe!’ riep de verbaasde Landman uit, ‘mijn Huurcedel aan stukken scheuren, in stede van dezelve te vernieuwen? Heeft dan mijn vrijmoedig spreken of mijn geluk u geërgerd?’ - ‘Ja, mendland,’ antwoordde adrastus, ‘ik wil de Huurcedel aan stukken scheuren, dewijl gij dezelve niet langer zult behoeven. Deze kleine plek gronds, welke gij zoo vele jaren beärbeid hebt, is voortaan uw eigendom. Kom morgen bij mij, en de papieren der overdragt zullen gereed zijn. Ik moet voortaan niet meer uw Landheer, maar uw Vriend wezen. Kom dikwijls bij mij aan tafel, en laat ik uit uw onderhoud ware levenswijsheid leeren.’
De Landman wilde op de knieën vallen; doch adras-
{==570==} {>>pagina-aanduiding<<}
tus voorkwam zulks, zeggende: ‘Mendland, rijs op! de verpligting is aan mijue zijde; gij hebt mij schuldenaar gemaakt: voor een weinig gronds, welken ik niet behoef, hebt gij mij eene menigte van grondregels gegeven, zoo schoon, zoo zuiver.... Ik zal ze nimmer vergeten.’
Zints dien tijd waren adrastus en mendland vrienden. In eenen aanhoudenden ommegang deelde hij de lessen des gezonden verstands en van een braaf hart op de gulste wijze mede.

Hassan-Ben-Aioub's uiterste wil.

Hassan-ben-aioub, een zeer rijk Burger van Balsora, een Weduwenaar zonder kinderen, door eene gevaarlijke ziekte aangetast, bespeurde dat zijn einde vast naderde. Verscheidene Vrienden, die hem kwamen bezoeken, gaf hij zijn oogmerk te verstaan, om terstond den Cadi te laten halen, en aan dezen zijnen Uitersten Wil over te leveren.
Een hunner, met name agib, onderhield hem teederlijk wegens dit besluit, door hem vreemd en voorbarig geheeten. ‘Niet te min, mijn dierbare hassan,’ liet hij er op volgen, ‘bespeur ik de achtenswaardige beweegreden, waaruit gij handelt. Gij oordeelt het voegelijk, in tijds te beschikken over den Rijkdom, waarmede gij gezegend zijt door 's Hemels over u uitgebreide goedheid; gij vreest, dat dezelve in onwaardige handen zal vallen, en dat, gevolgelijk, het misdadig gebruik, 't geen er van zou gemaakt worden, voor uwe rekening zal komen. Voorzigtige hassan! ik heb niets tegen uw besluit in te brengen. Ik wil zelfs henengaan, om den Cadi, dien gij verlangt, bij u te breugen.’
Agib ging henen, zijne oogen afvegende, schoon hij geen enkelen traan stortte; binnen een half uur was hij met den Cadi terugge. Hassan haalde van onder zijn hoofdkussen een gezegeld Geschrift, zeggende: ‘Licht der Wereld! gij ontvangt uit mijne hand den Uitersten Wil eens stervenden mans. Ik vertrouw denzelven aan de zuivere handen, nooit door omkoopgoud bezoedeld. Wanneer de Engel des Doods mijne Ziel uit de gevangenis mijns Ligchaams zal ontslagen hebben, open dan dit Geschrift, in tegenwoordigheid mijner Bloedverwanten en Vrienden; doch laat er vooral mijn Vriend agib bij tegenwoordig wezen.’
Weinige dagen daarna stierf hassan. Agib haastte zich om bij den Cadi allen te doen komen, die de Overledene gewild had dat bij het openen van zijnen Uitersten Wil zouden tegenwoordig zijn. - De Cadi toonde aan allen het onge-
{==571==} {>>pagina-aanduiding<<}
schonden zegel, brak het open, en gaf het Geschrift aan zijnen Naib te lezen. 't Zelve was van dezen inhoud:
‘Ik, hassan, Zoon van aioub, Zoon van abdallah, eer ik de Caravansara dezer wereld verlaat, maak door dit Geschrift beschikking op eenige ingebeelde goederen, die ik noch kan bijblijven, noch medenemen.
Mijne Neven daoud en achmet, die mij voorheen mishaagden, heb ik gedreigd, berouw te doen hebben wegens hun gedrag; ik wil thans mijne bedreiging met de daad vervullen, doch op eene geheel andere wijze, dan zij denken en verwachten. Zij zijn jong en los; dan, schoon zij nog losser waren, zij zijn de Zoons van eenen Broeder, die mij beminde, en de Kleinkinderen mijns Vaders. Ik maak overzulks aan hun alles, wat mijn Vader mij heeft nagelaten, en alles, wat ik daar bij gewonnen heb door den zegen des Hemels en mijne vlijt. Indien zij een slecht gebruik maken van mijne nalatenschap, die zonde zij op hun hoofd! Ik laat hun na alles, wat ik door den dood ontruim. Nogtans onder voorwaarde, dat zij getrouwelijk voldoen aan de volgende Besprekingen.
Ik bespreek niets aan arme Dervisen, niets aan Liefdegestichten. Mijne handen, dank zij god! waren altoos vaardig geöpend om behoeftigen te helpen; doch dezelve zijn met mijn dood gesloten. Het is de pligt mijner Erfgenamen, hunne handen te openen. Welk eene verdienste zou het voor mij wezen, aan gode op te offeren 't geen Hij gereed staat mij af te nemen! En in welk een licht moet Hij die nákomende liefdadigheden beschouwen, die, schoon zij den hoogmoed des Erfmakers streelen, niets aan zijnen heblust kosten!
Dat alle mijne Slaven, van den dag mijns stervens af, eene volkomene vrijheid erlangen, te meer verdiend, omdat zij dezelve niet begeerd hebben tot dat zij voor mijn afsterven vreesden. Aan de zoodanigen onder hun, die door ouderdom of zwakheid onbekwaam zijn tot werken, bespreek ik een jaargeld, overeenkomstig met hunne behoeften, hetwelk in geen geval minder mag wezen dan vijftig stukken Gouds. - Voor het overige acht ik hen te zeer, om hunne deugd aan de gevaren der ledigheid bloot te stellen. Zij moeten zichzelven onderhouden, gelijk brave en nuttige Burgets betaamt, door die bedrijven ter hand te slaan, welke ik hun heb laten leeren. Ik bespreek aan elk hunner honderd en vijftig stukken Gouds, om er hunne werkzaamheden mede aan te vangen.
Ik maak aan den Emir mansour mijn Arabisch Paard met deszelfs geslachtboom en het kostelijke tuig met paarlen van Mahrem. - Ik maak aan molla saheb mijn gouden schrijflessenaar, en aan diens Broeder, den Iman, den ouden

{==572==} {>>pagina-aanduiding<<}
Koran, met gouden letteren geschreven op blaauw pergament: men wil, dat het dezelfde is, waaruit de Calif omar elken vrijdag voor de Vergadering in de groote Moskee las. - Behalve dit Boek maak ik aan den Philosooph amrou de geheele Boekerij, welke hij voor mij verzamelde. Ik weet, dat hij een liefhebber van Boeken is, en dat hij beter een goed nieuw Boek kan schrijven, dan goede oude koopen: hij bezitte daarom alle mijne nagelatene Boeken; doch op deze uitdrukkelijke voorwaarde, dat hij eerst de duizend stukken Gouds, welke ik, twintig jaren geleden, hem te vergeefs wilde doen aannemen, ontvange. Indien hij volharde deze mijne laatste Vriendschapsproeve te weigeren, verzaak ik de zijne van dit oogenblik, en verzoek hun, die ons beiden kenden, mijne gehoonde nagedachtenis te wreken, door zich te onthouden van allen ommegang met dien onredelijken Wijsgeer.
Ik zal, denk ik, zoo veel moeite niet hebben, om mijnen Vriend agib over te halen, iets te mijner gedachtenisse te ontvangen. Wat ben ik mijnen dierbaren agib niet al verschuldigd! Hij verbond zich aan mij, zonder acht te geven of ik zijne dienstbetooningen verlangde, zoo ras hij bevond dat ik oud en zwak werd, en heeft mij bij mijn sterven niet verlaten. Hij heeft duizend volkomenheden in mij ontdekt, welke niemand vóór hem in mij ontwaarde, en welke mijzelven onbekend waren. Hij heeft met naauwlettende oogen alle de buitensporigheden mijner Neven nagegaan, daarvan een juist register gehouden en mij overgeleverd, zonder eenige fout over te slaan. - Maar wat zal ik een Vriend, zoo ijverig, zoo dienstvaardig, vergelden? - Ik wil hem dezen kostelijken raad geven, waarmede hij, zoo ik hoop, zijn voordeel zal doen. Doe eene betere keuze in de zoodanigen, die gij wilt bedriegen, en speel nimmer, ô agib! de rol van een Vriend, dan bij een rijk man, die tevens zeer zwak en trotsch is. En geloof mij, gij zult een aantal van de zoodanigen vinden!
Geteekend te Balsora, in 't Jaar van de Hegira 322, op den zesden dag der maand Regeb.

hassan-ben-aioub,
Vereerder van god.’

Hoe vele agibs worden er bijkans overal gevonden! Mogt hun het lot van den Balsoraschen, ter welverdiende straffe, bejegenen!


{==573==} {>>pagina-aanduiding<<}

Eene uistorische anecdote.

Theodoricus brikman, zevenëntwintigste Abt van Sint michiel te Hildesheim, was een der Vaderen op 't Concilie van Constans, hetwelk 't gebruik van den Beker in 't Heilig Avondmaal aan de leeken ontzeide, en joannes hus en hieronymus van praag verbranden liet. Dewijl hij een man van zeer veel aanzien was, maakte hij eene groote vertooning, en werd gekozen, om de Misse van den h. geest, ter opening van het Concilie, te lezen. Hierin kweet hij zich zoo wel, dat een der Cardinalen onderstelde, dat hij Doctor in de Godgeleerdheid, of in het Kerkelijk Regt was, en verlangde kennis met hem te maken. Hij sprak hem daartoe in het Latijn aan, betwelk hij niet verstond, zoo dat hij niet wist te antwoorden. Hij vroeg derhalve zijnen Capellaan, die bij deze ontmoeting tegenwoordig was, in het Hoogduitsch, om raad in deze verlegenheid. Deze zeide: Noem slechts, in uwe moedertaal, de namen op van ettelijke kasteelen en gehuchten in de nabuurschap van Hildesheim. Hij deed dit, en de Cardinaal, hem nu mede niet verstaande, vroeg aan den Capellaan, op zijne beurt, of de Abt een Griek was? - Ja, antwoordde de gedienstige Capellaan, en de Cardinaal nam daarop afscheid. - Niet in alle gevallen echter kwam de Abt er zoo gelukkig af. Zijn Capellaan had hem gezegd, wat hij antwoorden moest, als men hem, op 't Concilie, zijn gevoelen afvroeg; doch, de woorden niet wel onthouden hebbende, versprak hij zich zoo gekkelijk, dat alles in gelach uitberstte, en hij beschaamd moest aftrekken. (Getrokken uit eene Chronijk van het
gezegde Klooster, te vinden in het tweede Deel van meibomii Res Germanicae, p. 517 &c.)
Dewijl het bovengemeld Werk van den geleerden henricus meiboom nu voor ons ligt, willen wij, uit hetzelve, nog eene aardigheid mededeelen, in het aangehaalde Deel, op bladzij 175, voorkomende, in eene Chronijk der Graven van oldenburg. - Zij is de volgende.
Een Priester, eenen hond op het gewijde kerkhof begraven hebbende, werd daarover voor den Officiaal des Bisschops gedaagd, die hem beduidde, dat dit heiligschennis was, en voorbeeldige straf eischte. ‘Vergeef het mij, (zeide de Pastoor) want dit dier was zeer redelijk. Zoo Gij hem gehad hadt, Gij zoudt hem gewis ook op het kerkhof begraven hebben.’ - ‘Hoe redelijk was hij dan?’ (vroeg de Officiaal.) ‘Wel (antwoordde de Priester) zoo, dat hij een verstandig Testament gemaakt, aan zeer velen Legaten, en, onder andere, ook aan U tien Rhijnsche Guldens besproken heeft.’ - ‘ô! (hernam de Officiaal) Zulk een redelijke en verstandige hond mag gerust op het kerkhof begraven worden.’






{==574==} {>>pagina-aanduiding<<}

Bij de tentoonstelling van de voortbrengselen der volksvlijt, in het magazijn aan 's konings werf te Amsterdam.


Een ander heff' den wapenkreet, 
En doe, met scherpgepunte schichten, 
Den Brit, als de oorzaak van ons leed, 
Den angel voelen zijner dichten; 
Of stoke in 't Vaderlandsch gemoed, 
Den oud-Bataafschen ijvergloed. 
 
Mijn zanglust gruwt van 't Oorlogswee, 
Verduurd sints zoo veel bange jaren, 
Als of wij voor den zaalgen Vree, 
Helaas! niet meer berekend waren; 
Als of het redelijk geslacht 
Niet meer aan zijn bestemming dacht. 
 
Een ander voorwerp vuurt mij aan, 
Om, onder 't krijgsrumoer der Volken, 
Den toon der blijdschap aan te slaan: 
Er breekt door digtgepakte wolken 
Een straal, een glans, een heerlijk licht; 
Het schijnt den Vorst in 't aangezigt. 
 
In Hollands Arsenaal aan 't IJ, 
't Ontzag der Zee in vroeger dagen, 
Het steunpunt van 's Lands Koopvaardij, 
Maar door het noodlot neêrgeslagen, 
Daar staaft het hart van lodewijk 
Zijn ware zucht voor 't Koningrijk. 
 
Daar voelt de menschenvriend een traan 
Van stille vreugd op bleeke wangen, 
Zijn boezem voor een Koning slaan, 
Wiens boezem slaat voor 's Volks belangen, - 
De Vaderlandsche nijverheid 
Wordt hier voor elk ten toon gespreid. 

{==575==} {>>pagina-aanduiding<<}

Behoefte en weelde vinden hier 
De voorraadschuren reeds ontsloten, 
Die, aangemoedigd door 't vertier, 
Van jaar tot jaar zich steeds vergrooten: 
Op 't zien van zoo veel soort en kleur 
Verliest het oog zich in de keur. 
 
Voortreflijk Lijnwaad, Baai en Bont, 
En Lakens, die de uitheemsche tarten, 
Bereid op Vaderlandschen grond! 
Hoe streelt gij welgeplaatste harten; 
Hoe noopt gij hem zelf tot uw lof, 
Die zich vergaapte aan vreemde stof! 
 
De schoone Zijde en 't zacht Fluweel, 
Bij ons gesponnen en geweven, 
Vermeestren onze zucht geheel, 
Om aan geen Volk iets toe te geven, 
Wanneer 't vernuft en ijver geldt: 
ô Drift, die zoo veel goeds voorspelt! 
 
Van zoo veel fraais daalt toch ons oog 
Met wellust op het mindre neder: 
Getuigt, wat deze zucht vermoog', 
Gij Hoeden, Linten, Garens, Leder!.... 
Wij kunnen ons van top tot teen 
In Vaderlandsche stoffen kleên. 
 
Ook zien wij hier vernuft en vlijt 
Tot huislijk nut en sieraad strekken: 
Beschouw het heerlijk Vloertapijt, 
Welks soorten onze erkentnis wekken; 
En wat al Huisraad, hier verspreid, 
Bewijst ons Hollands nijverheid! 
 
De Wis- en Werktuigkunst vertoont 
In uitgelezen meesterstukken, 
Hoe rustlooze ijver wordt bekroond, 
En aangevuurd bij 't welgelukken: 
Zoo stijge de eêlste wetenschap 
In Holland tot den hoogsten trap! 

{==576==} {>>pagina-aanduiding<<}

Een gansch taafreel van 't nut en 't schoon 
Durft zich mijn zwakheid niet vermeten - 
Doch 't ware een onvergeefbre hoon, 
Wierd Dommer's Porselein vergeten, 
Wiens luister aan den Amstel praalt, 
En ons op kunst en smaak onthaalt. 
 
Terwijl wij hier vol dankbaarheid 
Door 't ruim trezoor der Volksvlijt stappen, 
Wordt onze geest te rug geleid 
Naar Haarlems School der Wetenschappen: 
De Huishoudspruit der Maatschappij, 
Geplant aan 't Spaarne, bloeit aan 't IJ. 
 
ô! Mogten werkzaamheid en kunst 
Steeds groeijen met de tegenspoeden, 
En ons, beschermd door 's Hemels gunst, 
Met eigen koren leeren voeden, 
Daar 's Konings zorg den Landbouw schraagt, 
En roem op 's Volks behoudnis draagt. 
 
Zoo zie eerlang 's Volks nijverheid, 
Voor schrale heiden, woeste duinen, 
En meren, zich een schat bereid, 
In welige akkers, vruchtbre tuinen; 
Opdat, hoe meer de Handel kwijn', 
Die zegen ons te meer beschijn'. 
 
Maar, goede Hemel! hoor de beê, 
De zucht van zoo veel menschenvrinden, 
En gun ons, bij een vasten Vreê 
Onze oude welvaart weêr te vinden: 
Bewaar door uwe sterke hand 
Den Koning voor ons Vaderland! 

In Herfstmaand 1809.
j. de jongh.

In het Mengelwerk van No XII. bl. 514. reg. 21 en 22. is, door wegvalling van twee letteren, eene zonderlinge fout ingeslopen; er staat: onder zoodanige Boomen niet te gaan huilen; men leze: onder zoodanige Boomen te gaan schuilen.





{==577==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Brief van Catharina de Medicis, koningin van Frankrijk, aan Paus pius IV, geschreven den 4 augustus 1561.

Allerheiligste Vader!

Zoo men U den toestand van Frankrijk, en de vele en groote moeijelijkheden, waarin het, door de verschillen over den Godsdienst, gewikkeld is, duidelijk genoeg beschrijven kon, twijfel ik niet, of Gij zoudt zelf, zonder uitstel, herwaarts komen, om, door Uwe tegenwoordigheid en Uw gezag, in de verwarringen raad te schaffen, en met al Uw verstand en alle Uwe krachten te arbeiden, om ze, door geschikte middelen, te regt te brengen en te doen eindigen. Gij zoudt U, van den eenen kant, de ontelbare menigte dier zielen voorstellen, die, omdat zij den weg der zaligheid niet wél kennen, zich in het verderf storten; en van den anderen kant zoudt Gij opmerken, dat het grootste deel des Rijks zich van de gemeenschap der Kerke afgescheurd en verwijderd heeft, en wel dat deel, hetwelk de meeste edelen en geleerden, en de voornaamste en bekwaamste mannen uit den burgerstand, bevat, welken het noch aan vermogen, noch aan overleg, noch aan andere vereischten, mangelt, om hunne belangen te bevorderen, en onder welken zich ook een aantal der rijksten en gegoedsten bevindt, die noch hunne middelen, noch het gevaar ontzien, om de zaak, die zij voorstaan, door te zetten. Voorts zoudt Gij zien, dat zij zoo eensgezind, en zoo overeenstemmend in wil en bedoelingen zijn, dat men zich over den ijver, waarmede zij hunne gemeene belangen behartigen, ten hoogste verwonderen moet, zoodat er geene mogelijkheid zij, om hen onderling te verdeelen, of met geweld te onderdruk-
{==578==} {>>pagina-aanduiding<<}
ken, zonder het dreigendst gevaar, om dit Rijk in zoodanige beroerten te brengen, welke deszelfs geheel bederf en volstrekten ondergang ontwijfelbaar zouden naar zich slepen. Daar het nu met de zaken alzoo gesteld, en de woede der partijschappen alom bekend is, daar ook het getal der misnoegden, van dag tot dag, grooter en geduchter wordt, en ik mij verzekerd houde, dat Gij steeds gedachtig zijt aan de weldaden, welken Gij voorheen van de Fransche Koningen ontvangen
hebt, en dat Gij (dewijl Uw tegenwoordig belang dit eischt, en dat zelfde belang het voor de toekomst vordert) met ernst zult willen behartigen, hetgeen, tot het stillen der onlusten, noodzakelijk is, zoo schrijf ik U, opdat Gij al Uw verstand en alle Uwe krachten te werk stelt, om aan de Kerk den vrede en de eensgezindheid weder te bezorgen.
Ik acht, dat men hierin te ligter slagen zal, omdat in Frankrijk, God zij geloofd! geene Wederdoopers zijn, geene ketters, geene zulken, die de Twaalf Artikelen des Apostolischen Geloofs, of derzelver verklaring, zoo als die, door de zes Algemeene Kerkvergaderingen, bepaald is, wederspreken; en daarom is ook het gevoelen van sommige Geleerden, wier oordeel ik gevraagd heb, dat Gij, zonder eenig gevaar, deze van elkander verschillenden tot de gemeenschap der Kerke kunt toelaten, als welke die algemeene Geloofsbelijdenis, door de zes gezegde Kerkvergaderingen vastgesteld en duidelijk verklaard, aannemen, en dat andere verschillen zoo min de kerkelijke eenheid behoeven te verhinderen, als eertijds de verschillende viering van het Paaschfeest, of het onderscheiden gebruik van onthoudingen en plegtigheden, in de bediening der Sacramenten, en in andere deelen van den eerdienst, aan de gezegde eenheid hinderlijk geweest is; terwijl men ook, op deze wijze, het eindigen der verschillen tusschen de Latijnsche en Grieksche Kerk zou kunnen bevorderen. De gemelde geleerde en brave mannen vertrouwen daarom, dat, als men de twisten aldus deed zwijgen, God zich over de zijnen zou ontfermen, en hun, na het verdrijven der tegenwoordige duisternis, eens het waarachtig licht der waarheid zou doen opgaan. Zij meenen verder, dat, zoo dit algemeen hulpmiddel niet gevalt, schoon het altijd aan de uitspraak eener algemeene Kerkvergadering onderworpen moet worden, het dan toch volstrekt noo-
{==579==} {>>pagina-aanduiding<<}
dig is, dat Gij, ten spoedigste, eenigen anderen meer bijzonderen maatregel beraamt, om in den tegenwoordigen dringenden nood te voorzien; want dat het uitstellen hiervan onheilen zal berokkenen, waaraan daarna, op geene wijze, herstel zal zijn toe te brengen. Voorts behoort (naar hun inzien) het hulpmiddel tweevoudig te zijn, en geschikt, zoo om
de genen, die zich reeds uit de gemeenschap begeven hebben, tot dezelve terug te brengen, als om hen, die nog in dezelve zijn, daarin te houden. Om de eersten te winnen, zou hun noodig dunken, dat men dezelven onophoudelijk daartoe aansprake, en de geleerdsten van beide zijden tot onderlinge minnelijke handelingen bijeenriepe, - dat de Bisschoppen en derzelver dienaars van het verkondigen van Gods woord naarstig hun werk maakten, en het volk tot onderlingen vrede en eendragt vermaanden, en dat men, intusschen, ter wederzijden, zich van alle hevigheid onthielde. En dewijl ik dit middel geschikt geoordeeld heb, om eenheid te bevorderen, heb ik het, met nadruk, aan hen bevolen, die zich reeds aan Uwe gemeenschap onttrokken hadden, en ik ben, tot hiertoe, gehoorzaamd geworden.
Doch wat hen betreft, die zich nog niet van U hebben afgezonderd: velen derzelven hebben wel geen oogmerk, om U te verlaten; doch zij worden aanhoudend geslingerd door twijfelingen, voornamelijk omtrent de drie volgende punten. Het eerste is, dat zij bedenken, dat de vroegste Christenen geene beelden in hunne kerken gehad hebben. Zij weten, dat God uitdrukkelijk verboden heeft, dezelven aan te bidden, en ze op zulke plaatsen te stellen, daar ze aangebeden kunnen worden. Zij weten ook, dat gregorius dit verboden heeft, en dat brave mannen, die ze, sedert, in de kerken hebben opgenomen, uitdrukkelijk verklaard hebben, dat zij tot geen ander einde dienden, dan om aan het onkundig volk de afwezige heiligen te herinneren; dat dit echter tot zeer vele dwalingen, bedriegerijen en leugens aanleiding gegeven heeft, en dat vele verleiders, tegen het oogmerk der oude leeraren aan, den beeldendienst allerschandelijkst, tot hun bijzonder gewin, misbruikt hebben, zoodat veler gewetens hierover zwaarlijk ontrust zijn, die daarom den kerkgang vermijden, opdat zij niet verpligt worden, om voor de beelden te knielen. De zaak derhalve wél ingezien, en van den eenen

{==580==} {>>pagina-aanduiding<<}
kant de daarvan erkende nadeelen, van den anderen de daaruit gehoopte voordeelen, bedaardelijk overwogen zijnde, moogt Gij overleggen, of het beter zij, de beelden geheel weg te nemen, dan ze, tot veler ergernis, ter aanbidding voor te stellen, daar dit toch noch door God geboden is, noch de Kerk ze verder, dan met een bepaald oogmerk, ingevoerd heeft, en daar het onbetwistbaar is, dat men, in derzelver vereering, veel verder gegaan is, dan bedoeld was. Zou het, om alle gelegenheden tot het uitvaren tegen dit gebruik weg te nemen, en om die genen te behouden, waarvan wij spreken, niet raadzaamst zijn, om de beelden van de altaren weg te-nemen, en ze bij, of binnen, of buiten de kerken, te plaatsen; met verklaring, dat men dit deed, omdat eenige, deels baatzuchtige en slechte, deels onkundige, menschen aanleiding hebben gegeven, dat het volk dezelven, tegen de instelling der Kerke, misbruikt heeft?
Het tweede punt betreft de bediening der Sacramenten van den doop en het h. avondmaal. - Met betrekking tot den doop merkt men aan, dat zich vele godvreezende en brave lieden verwonderen over de duivelbezweringen en sommige formulier-gebeden, welke men gewoon is daarbij te gebruiken; dewijl dezelve, alleen van eenig nut kunnende zijn voor de genen, die ze verstaan, naar hun oordeel, ten aanzien van het grootste deel des volks, dat er niets van verstaat, nuttiger zouden worden achtergelaten. En, voor zoo veel men doorgaans meent en beweert, dat deze, den doop voorafgaande, plegtigheden noodzakelijk zijn, zegt men, dat dit strijdt met de gezonde leer der Kerke, volgens welke, in dit Sacrament, alleen het water en het woord, en niet de duivelbezweringen en gebeden, tot het wezen des Sacraments behooren. Voorts zegt men, dat men, in den doop, zich van de woorden der oude Catechismen bedient, welke geheel buiten gebruik zijn, en dat het dus overtollig is, zich daaraan nog te houden. Ook stoot het sommigen, dat de een of andere ziekelijke, en welligt aan deze of gene gevaarlijke en besmettelijke kwale onderhevige, priester een kind in den mond spuwt, waarvan de gevolgen allernadeeligst zijn kunnen, en men meent, dat Gij alle deze bedenkingen zoudt kunnen wegnemen, door te verklaren, dat het aan elks vrijheid staat, om, bij den kinderdoop, de bezwerin-
{==581==} {>>pagina-aanduiding<<}
gen en gebeden te behouden, of wel zich, enkel en eenvoudig, zonder eenig bijvoegsel, alleen te bepalen tot het wezen des doops, dat is tot het water en het
woord, en wel het laatste in de gewone en gemeene volkstale overgezet, welke vrijheid veel onschadelijker zijn zou, dan de ergernis, of de afzondering, van velen, terwijl men er de aanleiding door zou wegnemen, dat vele kinderen, buiten de Roomsche Kerk, gedoopt worden.
Wat het h. avondmaal belangt: men zegt, dat vele vrome menschen, in hetzelve, op driederlei wijze, ontsticht worden. Vooreerst door het vieren dezer plegtigheid enkel onder ééne gedaante, (dat is alleen met brood, of met den ouwel.) Zij kunnen (zegt men) hun geweten niet bevredigen of gerust stellen, door het gezag van de Kerkvergadering van Constans, en door het gebruik, hetwelk daaromtrent, slechts sedert weinige jaren, is ingevoerd, daar jezus christus uitdrukkelijk gezegd heeft: neemt, eet, drinkt, en daar paulus, gelijk hij gezegd heeft, alwie van dit brood eet, zoo ook gezegd heeft, en uit dezen drinkbeker drinkt; bij welk duidelijk woord van God komt het oud gebruik, bij de Kerk duizend jaren, of langer, standvastig onderhouden. En, hoewel zij, overeenkomstig met den eerbied, dien zij der Kerke toedragen, de Kerkvergadering van Constans geenszins klein achten, is er echter, dewijl zij, uit vreeze van mis te tasten, de klare woorden der H. Schrift en het oud gebruik der Kerke tegenwerpen, gevaar, dat het, terwijl men hierover twist, aan anderen ligt zal vallen, om zwakken tot hun gevoelen over te halen, en hen alzoo van de gemeenschap der Roomsche Kerke af te trekken; dewijl de tegenwerping, welke het uitdrukkelijk woord van God en andere duidelijke gronden voor zich heeft, niet kan nalaten van groot gewigt geacht te worden. Gij moogt daarom overwegen, of het van genoegzaam belang zij, om, in weêrwil der Kerkvergadering van Constans, de bediening des h. avondmaals, door de eene of andere nadere en gevoegelijke verklaringe, in haar geheel te herstellen, (dat is ook den beker, of het gebruik van den wijn, aan de
leeken toe te staan.) - De tweede reden van aanstoot, waarom sommigen schromen het h. avondmaal, in de Roomsche Kerk, te oefenen, is de wijze der bedieninge, dat men namelijk het Bondteeken slechts aan éénen, of weinigen, afzonderlijk uitreikt,

{==582==} {>>pagina-aanduiding<<}
zonder het doen van eenige gebeden, die voor het gemeen verstaanbaar zijn, en zonder de beteekenis dezer plegtigheid te verklaren; terwijl de wederstrevers beweren, en waarlijk duidelijk bewijzen, dat zij hieromtrent de oude gewoonte der Kerke op nieuw ingevoerd hebben. Het is niet uit te drukken, hoe veel deze verschillende wijze van het h. avondmaal te vieren, bij velen der onzen, toebrenge, om onze gemeenschap te verlaten; want, daar zij, van den eenen kant, slechts den een of anderen afzonderlijk, of weinigen te gelijk, zonder gebeden, zonder redevoering, zonder dankzegging, onder het uitspreken van eenige woorden, die zij niet verstaan, het Sacrament, alleen onder ééne gedaante, zien nemen, en van den anderen kant hooren en zien, hoe eene groote vergadering van menschen, ten zelfden tijde, hare geloofsbelijdenis verstaanbaar aflegge, openlijke erkentenis van zonden doe, Gode dankzeggingen en gebeden opdrage, in de gewone tale Psalmen zinge, en eene Leerrede aanhoore, waardoor men tot een godzalig en Christelijk leven opgeleid, en tot het ontvangen van het h avondmaal voorbereid wordt, is het waarlijk niet moeijelijk te begrijpen, dat zulken, die, alleen uit godsdienstige beweegredenen, onze zijde houden, hieruit aanleiding nemen, om ons te verlaten. Dat Uwe Heiligheid zelf beslisse, of het, tot voorkoming van dit nadeel, niet dienstig zij, de bediening van het h. avondmaal ééns in elke maand, volgens het gebruik der oude Kerk, toe te laten; dat is, dat de Kerkedienaars, op de eerste Zondagen van elke maand, of, zoo zij daartoe verzocht worden, meermalen, alle die genen mogen zamenroepen, die het h. avondmaal verlangen te gebruiken, - dat alsdan, in de volkstale, een Psalm gezongen, algemeene belijdenis van geloof en zonden gedaan, en openbare gebeden voor
het welzijn der Overheden, voor de gepastheid van het weder, voor het wél slagen van de gewassen der aarde, en voor de herstelling van kranken en bezochten, gestort worden, en dat dan ook de eene of andere plaats uit de Evangeliën, of Brieven van paulus, betrekking hebbende tot het h. avondmaal, gelezentusuitgelegd, en het sacrament zelf, onder de beide gedaanten, uitgedeeld worde. En, hoewel dit nieuw en een weinig ongewoon moge voorkomen, zoo zal echter, daar de Apostelen en hunne naaste opvolgers alzoo gedaan hebben, de heilige vader niet gezegd kunnen worden, hierin iets

{==583==} {>>pagina-aanduiding<<}
tegen Gods gebod en het gebruik der Kerke vastgesteld te hebben. Opdat Gij nu moogt verstaan, waarom men hierop, met zoo veel nadruk, dringt, dient Gij te weten, dat niets de consciëntiën zoo zeer ontrust, als de vrees van de Sacramenten niet behoorlijk te ontvangen. Te dezen aanzien maken de afgewekenen grooten ophef, en roepen, dat Gods gebod geschonden wordt, en daardoor komt allengs onze dienst, en vervolgens onre geheele leer, in kleinachting, zoodat, indien Gij er niet in voorziet, de schande en het verwijt hiervan, met den tijd, ook op U zelf zal nederkomen. Geen gereeder hulpmiddel nu schijnt hier tegen te kunnen gevonden worden, dan de bediening van het h. avondmaal, op de zoo even gemelde wijze; en het is hierom, dat ik daarop te ernstiger bij U aanhoude, en U bid, dat Gij toch spoedig aan deze verwarringen te gemoet wilt komen. - De derde steen des aanstoots is de jaarlijksche viering van het Feest van den zoogenoemden h. sacramentsdag, wanneer het Ligchaam des Heeren, langs de straten, openlijk wordt ten toon gedragen. Hieraan ergeren zich velen van de geleerdsten dezes Rijks, betuigende daarbij, met geen goed geweten, tegenwoordig te kunnen zijn, omdat het strijdt tegen de uitdrukkelijke instelling van het Sacrament: neemt, eet, drinkt, en doet dat tot mijne gedachtenis, dat is, doet hetgeen ik gedaan heb. Nu zeggen zij, dat er zoo veel onderscheid is tusschen het brood ten toon te dragen en het dadelijk te eten, als er zou zijn tusschen het omdragen van een geneesmiddel in eene ziekenkamer, en het ingeven van hetzelve aan den zieken. Paulus (zeggen zij) heeft niet bevolen: draagt dit brood langs de straten; maar hij heeft gezegd: wie van dit brood eet, en uit
dezen drinkbeker drinkt. Daarenboven (vervolgt men) christus is in den hemel, en vordert dus alleen eenen geestelijken eerdienst. Men verongelijkt hem dus, door alle die uitwendige en ligchamelijke eerbewijzingen; dewijl hij juist daarom van de aarde ten hemel is gestegen, opdat men hem, met geen aardschen, maar met een waarachtigen en geestelijken dienst, eerbiedigen en vereeren zou. Eindelijk beweert men, dat deze plegtigheid van 's Heilands ligchaam om te dragen geenszins rust op eenig gezag der Schrifture, maar haren oorsprong enkel aan de godsvrucht van een bijzonder mensch verschuldigd,

{==584==} {>>pagina-aanduiding<<}
en sedert, allengs, in gebruik gekomen is; dat noch clemens, noch gregorius, welke den Sacramentsdag hebben ingesteld, daarbij eenig gewag gemaakt hebben van dezen omgang door de steden, en dat derhalve onze geestelijken zeer misdoen, wanneer zij, tegen den wil der gezegde Pausen, op dezen dag meer, dan op eenigen anderen, allerlei soort van ongebondenheid toelaten, en dus oorzaak zijn, dat christus, die van de zijnen opregte vernieuwing van leven eischt, en, in zijn woord, alle losbandigheid ten gestrengste veroordeelt, in het geheel niet vereerd of gediend wordt. En deze zaak komt, niet alleen aan hen, die zich van onze gemeenschap hebben afgezonderd, maar ook aan die genen, die ons minst zouden willen verlaten, zeer ergelijk voor; dewijl zich daarin zoo veel verkeerds vereenigt, - ontheiliging van het Sacrament, tegen het woord Gods en de goedgekeurde gebruiken der Kerke, - misbruik van dezen plegtigen dag door velen, tot het bedrijven van schandelijke zonden, - en aanleiding tot het verwekken van gevaarlijke oproeren, zoo als wij, tot onze groote droef heid, dus verre ondervonden hebben: zoodat, indien hierin niet voorzien worde, ten eenigen dage, door de ervarenis, zal blijken, dat het beter ware geweest, eene andere wijze van Godsvereering te zoeken, dan deze plegtigheid, tot zoo grooten nadeel en ergernis, te behouden.
Voorts is er nog een ander voorwerp van grooten aanstoot. Elk roept, dat het der Kerke tot schande strekt, dat de misse, door onkundige, zedelooze en een openbaar slecht leven leidende priesteren, ontheiligd en tot een eerloos gewin misbruikt wordt, terwijl niemand, tot verbetering hieromtrent, arbeidt. Dit heeft, reeds sedert lang, den eerbied des volks voor de misse zeer verminderd, terwijl sommigen onder ons, zelfs verder gaande, ook bedenkingen omtrent dezelve opwerpen, zoo ten aanzien van haar wezen, als ten aanzien van hare bedieninge. Omtrent haar wezen merken zij aan, dat, naar de verzekeringen der Kerkelijken, de Priesters christus offeren, en dat zij dit hun offer meer achten, dan het offer, dat christus zelf gedaan heeft; - dat wel sommigen uit de Leeraren zeggen, dat het offer der Priesteren alleen eene af beelding en een gedenkteeken is van die waarachtige offerande, welke christus eenmaal voor ons geofferd heeft; maar dat het

{==585==} {>>pagina-aanduiding<<}
onkundig volk, schier algemeen, door onkundige priesters, anders onderwezen wordt, zoo dat men hem voor eenen ketter houdt, die van hen verschilt, hetwelk, daar het waarlijk zeer ongerijmd is, aan de vijanden eene zeer gereede aanleiding geeft, om te lasteren. Ten aanzien der bedieninge heeft men vier dingen aan te merken. Vooreerst: dat alles in eene vreemde en onbekende taal wordt opgezegd, hetgeen en noodeloos en gevaarlijk is, dewijl het volk hieruit geen nut trekt, en dus, in zijne onkunde, enkel aan sommige uitwendige Godsdienstverrigtingen blijft hangen; terwijl het integendeel noodzakelijk is, dat de geloofsbelijdenis, door allen, klaar en duidelijk verstaan worde, en dat, zoo men de Latijnsche taal behouden wil, dan ten minste eene uitlegging, in de gewone volkstaal, daar worde bijgevoegd. Ten andere: dat, terwijl de gebeden, waarvan men zich hierbij bedient, de stichting van alle de toehoorderen bedoelen, niemand op dezelven amen kan zeggen, zoolang zij in eene onverstaanbare taal gedaan worden. Ten derde: dat, dewijl men, wegens de nuttigheid der misse, zich niet uitlaat, zonder welker blijkbaarheid derzelver bediening echter noodeloos kan schijnen, men aan de consciëntiën zeer weinig voldoet; en eindelijk, dat, daar hetgeen in de misse gezegd wordt, de gansche vergadering, en niet den Priester alleen, aangaat, en vooral datgeen, hetwelk van de oefening der gemeenschap gewaagt, het aan velen, te regt, als verkeerd en gansch ongevoegelijk voorkomt, dat de Priester alleen de gemeenschap oefent, terwijl de menigte enkel toeziet, - en dat men ook, om alle deze redenen, meent, dat het oud gebruik der Kerke behoort hersteld te worden.
Nu schiet het laatste hoofdpunt, wegens de wijze van Godsdienstoefening, nog over, waaromtrent te bezien staat, of, gelijk eertijds het Psalmgezang en de openbare gebeden, in de moedertale, vele stichting aanbragten, het zoo ook niet raadzaam zij, daar de vijanden zich hiervan thans bedienen, en er velen door tot zich getrokken hebben, ook het zingen van Psalmen, in de gewone landtale, en het doen van openbare gebeden, in de gemeene en voor elk verstaanbare volkssprake, weder in gebruik te brengen.
Dit is het voornaamste, waaromtrent ook zij, die zich van onze gemeenschap, zelfs met levensgevaar, niet zouden willen afzonderen, hervorming noodig ach-
{==586==} {>>pagina-aanduiding<<}
ten, en ten ernstigste verandering wenschen. Zij bidden, dat men hun deze aanwijzingen ten goede houde, daar zij Uw gezag geenszins willen verkort hebben, maar deze twee dingen vasthouden: vooreerst, dat in de leere niets worde veranderd, en ten andere, dat, zoo er, door de Kerkedienaren, iets misdaan zij, daarom echter de dienst niet afgeschaft, maar deszelfs aanzien gaaf en ongeschonden gehandhaafd worde. Deze twee dingen steeds vaststaande, meenen zij, dat er niets onwelvoegelijks in is, dat men omtrent andere punten, welke verbetering schijnen te behoeven, vrijmoedig onderzoek doe. Ik bid U derhalve, met allen mogelijken nadruk, dat Gij hierin voorziening wilt doen, ter voorkoming van grootere ongelegenheden, welke, buiten spoedige voorzorg, daaruit onfeilbaar zullen voortspruiten. Voor de rest beloof ik U, dat ik alles, met raad van brave mannen, en met omzigtigheid en ijver, zal bestieren tot den vrede der Kerke, en, zoo veel ik kan, tot handhaving van Uw gezag en Uwe waardigheid.

Wij hebben dezen belangrijken Brief, die wij niet weten, dat ooit, in het Nederduitsch, is uitgegeven, uit het oorspronkelijk Latijn vertaald, zoo als dat is geplaatst in het Scrinium Antiquarium Groninganum van wijlen den Hoogleeraar dan. gerdes, Tom. V. Part. II. p. 340 &c. Men ziet uit denzelven, welke voortgangen de Hervorming weleer, ook in Frankrijk, gemaakt had. ‘Het grootst, het best, het beschaafdst, en het aanzienlijkst en vermogendst deel des ganschen volks had dezelve omhelsd, en het was onmogelijk haar te onderdrukken, zonder het gansche Rijk in het uiterste gevaar te brengen.’ Hoe jammerlijk heeft dat Rijk, in volgende tijden, de waarheid hiervan ondervonden! Ja, zij werd vervolgens onderdrukt, deze reeds zoo ver gevorderde Hervorming; en de eerste, die daartoe hare helsche pogingen aanwendde, welke echter haar doel niet bereikten, was deze zelfde catharina de medicis, Koningin Moeder van den zwakken karel IX, die toen den Franschen troon bekleedde. Zij was het, die, na, bij herhaling, vruchteloos, getracht te hebben, om de Hervormden, door geweld van wapeuen, onder te brengen, den afschuwe-
{==587==} {>>pagina-aanduiding<<}
lijken moord van den verschrikkelijken sint-bartelsnacht beraamde en bestierde, in welken alle hunne voorname hoofden, en vele duizenden hunner aanhangeren, zoo onmenschelijk, als trouweloos, werden afgemaakt. Welk een monster was zij, die aldus de partij poogde te verdelgen, wier belangen zij, in dezen Brief, zoo dringend voorstond, wier zaak zij zoo zeer toonde goed te keuren, en wier bedoelingen en eischen zij zoo nadrukkelijk regtvaardigde! Doch voor zichzelve had zij geen Godsdienst. - En Paus pius! - Volgens getuigenis van den beroemden
Praesident thuanus, (Histor. Libr. XXVIII. Cap. VI. apud me Tom. I. p. 563. Ed. moviss. Tom. II. p. 116.) was hij, over dit vrijmoedig schrijven, vooral in zoo bedenkelijken tijd, ten uiterste getroffen, doch ontveinsde het, en bevorderde slechts het houden van de Algemeene Kerkvergadering, welke hij, reeds in het vorig jaar, te Trente had bijeengeroepen, te ijveriger; schoon hij niet voornemens was, om daarin iets te laten verrigten, hetgeen aan de verwachting, welke hij er van had ingeboezemd, kon beantwoorden: want zoo, en niet anders, moet men zijne woorden, die, zonder dat, geen bekwamen zin zouden hebben, verstaan, als hij wegens pius schrijft: immane quantum commotus est Pontifex: quod tamen ab illo, pro tempore, dissimulatum in causa fuisse creditur, ut de Concilio Oecumenico, cujus spem magis excitaverat, quam fidem praestare decreverat, serio cogitare coeperit.
Wat verder de bovengemelde slagting der Hervormden in Frankrijk betreft: het berigt derzelve verwekte aan Paus gregorius XIII zoo groote blijdschap, als catharinaas schrijven weleer ontsteltenis aan pius. Hij schonk aan den bode, die er de tijding van bragt, honderd dukaten, en begaf zich terstond naar de Kerk van Sint markus, om er God voor te danken. Ja, hiermede niet voldaan, liet hij, ter betooning van nog openbaarder erkentenis, eene plegtige Processie hierover houden, welke hij zelf, een eind wegs, verzelde; en, om de gedachtenis van den gruwel te vereeuwigen, liet hij penningen slaan, die, op de voorzijde, zijne eigene afbeelding hadden, en op de keerzijde die van eenen Engel, houdende in de eene hand een kruis, en in de andere een zwaard, waarmede hij de ketters aanviel, met

{==588==} {>>pagina-aanduiding<<}
het opschrift: verdelging der Hugenooten. 1572. Zoo verhalen Roomsche Schrijvers zelven, en uit hen, onder andere, de Abt fleury, Biechtvader van lodewijk XV., in zijne Hist. Eccl. Livr. CLXXIII. No. XL. Tom. XXXV. p. 172. Volgens anderen liet hij ook, aan het Vatikaan, schilderijen ten toon hangen, waarop het bloedtooneel was afgemaald, (Vid. gerdes u.s. p. 576.) en in de Voorrede der Gedenkschriften van den Heer maurier, wiens Vader weleer Gezant wegens Frankrijk bij Hunne Hoogmogenden was, kan men lezen, dat hij, vele jaren daarna, te Rome, in de Kapel van paulina, nog een tafereel van het gebeurde gezien heeft, waarop, onder andere, het uit het venster werpen van den vermoorden Admiraal de coligny, die mede in deze slagting omkwam, en een van de hoofden der Hervormden was, was afgebeeld, met het onderschrift: pontifex colinii necem probat: dat is: de paus keurt den moord van coligxy goed. (Zie hofstede, Bijzonderh. der H.S.D. III. bl. 58, 59.) Dat de Spaansche tiberius, philips II, in de vreugde van gregorius deelde, is even min te verwonderen, als dat ook de uitvoerder zijner bloedige bevelen in de Nederlanden, duc d'alba, daarover zijne blijdschap niet verbergen kon. Zie het berigt, dat hij daarvan zond aan gillis van berlaimondt, toen Stadhouder van Gelderland enz., en den brief, waarin deze dat berigt aan Burgemeesteren,
Schepenen en Raad van Arnhem mededeelde, in de Chronijk van Arnhem, door den Heer g. van hasselt uitgegeven in 1790, in gr. 8vo., op bl. 203 env.





{==589==} {>>pagina-aanduiding<<}

Verhandeling over de regelmatige winden,

door J.P. van Cappelle. (*)

Onder de ontelbare menigte van schoone en verhevene verschijnselen, welke de natuur, tot verbazing van den opmerkzamen beschouwer harer wonderen, dagelijks oplevert, is er welligt geen belangrijker, dan de wind, zoo als hij zich, in alle zijne verscheidenheden, over de oppervlakte der aarde vertoont. Verwonderlijk toch komt het, reeds in den eersten opslag, voor, dat eene stof, welke in haren staat van rust, ofschoon zij ons overal omringt, zich evenwel door hare fijnheid aan onze zintuigen onttrekt, zoo dra zij in beweging gebragt wordt, zoo vele verschillende, nu en dan geweldige en verschrikkelijke, uitwerksels voortbrengt; nu eens, als een zacht ruischende wind, eenen aangenamen indruk op het menschelijk gevoel oefent; dan wederom, als een vreesselijke orkaan, schrik en verwoesting rondom zich verspreidt, en de stevigste gevaarten op hunne grondsteunen doet waggelen; somwijlen deze beide uitersten elkander in een oogenblik opvolgen, zoodat uit eene zoele kalmte plotseling een hevige storm geboren wordt. Deze verwondering, echter, neemt toe, wanneer wij op de onderscheidene hoedanigheden van den wind op verschillende plaatsen van den aardbol acht geven. Hier ziet gij eenen luchtstroom, welke zich, bestendig in dezelfde rigting, met eene gematigde snelheid, altijd voortbeweegt, zonder immer

{==590==} {>>pagina-aanduiding<<}
eenige aanmerkelijke verandering te ondergaan; - daar bespeurt gij eenen wind, die, standvastig de eene helft van het jaar uit eene bepaalde streek waaijende, in de andere helft, door eenen wind, volkomen aan den eersten gelijk, doch van eenen tegengestelden kant komende, vervangen wordt; - ginds wederom ontmoeten u beurthoudende land- en zee-winden, welke elkander niet jaarlijks, zoo als de evengenoemde, maar elken dag geregeld afwisselen. Meestal echter ontdekt gij winden, die, geene vaste wet volgende, onophoudelijk in kracht, duur, en rigting veranderen. Verschillend zijn hunne uitwerksels, naar gelange van de streek, waaruit zij tot ons komen. Uit de eene streek voeren zij warmte, uit de andere koude met zich; deze veroorzaken een droogen en helderen hemel, gene wederom een' vochtigen en bewolkten dampkring. Hierbij is vooral opmerkelijk, dat eene bepaalde rigting van den wind op de eene plaats eenen heilzamen invloed op de gezondheid van menschen en dieren, den groei en de vruchtbaarheid der plantgewassen te weeg brengt; doch op eene andere met nadeelige, somtijds zelfs doodelijke, gevolgen gepaard gaat.
Ziet daar eene reeks van gewigtige bijzonderheden, welke voorzeker bij een ieder een levendig belang voor dit hoogstverwonderenswaardig natuurverschijnsel moeten inboezemen; om nu niet te spreken van het nut, dat het over den geheelen aardbodem verspreidt, en de vernuftige wijze, waarop de mensch het, in vele voorname noodwendigheden en behoeften zijns levens, heeft weten toe te passen. Geen wonder derhalve, dat de oudste, en onder dezen de verlichtste, volken met eenen goddelijken eerbied voor den wind waren bezield, altaren er voor stichteden en hem met godsdienstige offeranden vereerden. Geen wonder vooral, dat, van de vroegste tijden af tot op den huidigen dag toe, de beroemdste natnuronderzoekers zich met de nasporing van deszelfs aard, natuur, en oorzaken hebben onledig gehouden. Maar ook geen wonder eindelijk, dat, bij zoo veel verschil, bij zoo veel schijnbare tegenstrijdigheid en verwarring, het er ook nu nog verre af is, dat wij al datgene, hetwelk met dit merkwaardig verschijnsel verbonden is, volledig zouden kunnen oplossen. Men hoort het geblaas van den wind; maar men weet niet, van waar hij komt, noch waar hij henen gaat, - mag ook

{==591==} {>>pagina-aanduiding<<}
nog heden ten deele gezegd worden. Te regt vergelijkt de beroemde nollet den wind bij de beweging van het water, hetwelk, door eenen steen uit deszelfs evenwigt gebragt zijnde, zich al golvende en kabbelende verspreidt. Maar wie is het, vraagt hij, die den steen werpt, welke deze beweging verwekt? Wij kennen, namelijk, thans vrij wel den aard en de natuur van den wind; maar het is ons tot nu toe onmogelijk, in alle zijne oorzaken in te dringen. Zoo ver, echter, zijn wij gevorderd, dat, ofschoon ons nog veel ontbreekt, wij evenwel van sommige verschijnselen eene zekere en voldoende, - van andere eene oppervlakkige en waarschijnlijke verklaring kunnen geven.

Elke beweging van den dampkring, waardoor een gedeelte van denzelven uit de eene plaats naar de andere wordt overgevoerd, noemen wij wind. Hieruit volgt reeds van zelve, dat, zoo als door ontelbare middelen eene stof, zoo sijn als de lucht, in beweging kan gebragt worden, er ook even zoo vele oorzaken van den wind mogelijk zijn.
Hoedanig nu is de aard van deze beweging? Geschiedt dezelve regtstreeks of wel golvende, even als de baren der zee? - Vele gronden schijnen voor het laatste te pleiten. Immers verwekt de wind eene zoodanige beweging van het water in de zee, en van het zand in de zandwoestijnen. Zoude hij zelf er dus niet aan onderworpen zijn? Ook het geluid plant zich al golvende door de lucht voort. De meeste winden waaijen niet onafgebroken met dezelfde kracht en snelheid, maar bij tusschenpoozen en met rukken, zich beurtelings verheffende en verminderende, ten volle met eene golvende beweging overeenkomstig. - Er doen zich echter hieromtrent ook eenige zwarigheden op; daar wij, noch bij ligte ligchamen, als zij door den wind voortgedreven worden, noch bij de wolken, eene zoodanige golvende beweging ontwaren. Waarschijnlijk, derhalve, zal beiden plaats hebben, en mag men ook hier, in het algemeen, eene zeer groote verscheidenheid vaststellen.
Het zij men zich echter den wind golvende of regtlijnig voortgaande verbeelde, in beide gevallen kan hij in een oneindig aantal van rigtingen tot ons komen: loodregt van boven naar beneden, omgekeerd van beneden naar boven, in eene schuinsche strekking op den gezigt-
{==592==} {>>pagina-aanduiding<<}
einder, of wel evenwijdig aan denzelven. Voor zoo verre hij op de laatstgenoemde wijze waait, heeft men de gewone wiskundige verdeeling van den cirkel in 360o te baat genomen, om eene bepaalde streek aan te wijzen. Eertijds onderscheidde men slechts vier hoofdwinden, van de vier hoofdpunten des hemels afkomende. Anderen, echter, verkozen zes hoosdstreken aan te nemen, en ieder van deze wederom in twee te splitsen; zoo als uit strabo, seneca en plinius blijken kan. Meest algemeen, echter, heeft men aan de eerstgemelde bepaling van vier hoofdwinden de voorkeur gegeven, en den gezigteinder achtledig verdeeld; hetgeen dan nog vier streken, voor winden tusschen de hoofdwinden waaijende, opleverde. Vitruvius verhaalt ons van een' achthoekigen toren, te Athene door andronicus cyrresthes gesticht, op welks acht zijden, naar de acht windstreken gekeerd, acht onderscheidene beelden, ieder met den aard des winds, uit die streek waaijende, overeenkomstig, waren uitgehouwen. Eene naauwkeuriger bepaling van de streek des winds hadden de ouden, door hunne minder volledige en uitgestrekte scheepvaart, niet noodig. Naderhand, echter, heeft men, ten dienste der zeelieden, goedgevonden, het getal van streken nog tweemaal te verdubbelen, en dus in 't geheel tweeëndertig streken, ieder 11o 15′ van elkander verwijderd, vast te stellen. Volgens musschenbroek zouden de Hollanders het eerst aan dezelve de namen gegeven hebben, welke nog heden ten dage gelden, en genoegzaam over de geheele wereld, althans bij alle beschaafde volken, zijn aangenomen geworden.
Men neemt, in het algemeen, tweederlei soort van winden waar; regelmatige en onregelmatige. Door regelmatige bedoelt men dezulke, welke geregeld elk jaar dezelfde verschijnselen opleveren; cerwijl de onregehnatige, geenen regel volgende, aan elke mogelijke verandering en afwijking onderworpen zijn. Bij de eerstgemelde alleen zullen wij ons thans bepalen. De beschouwing der laatste zal het onderwerp van eene andere Verhandeling uitmaken.

De regelmatige winden worden in twee soorten verdeeld; te weten, in dezulke, die, met eenig verschil in snelheid, altijd uit eene bepaalde streek waaijen, en daarom bestendige winden genoemd worden; en in andere, die

{==593==} {>>pagina-aanduiding<<}
slechts gedurende een bepaald tijdperk van denzelfden kant komen, en naderhand meestal door eenen vlak tegengestelden wind worden opgevolgd; men noemt dezelve, om deze reden, beurthoudende winden. Beide deze winden heerschen alleen of voornamelijk tusschen de keerkringen in de gezengde luchtstreken, en worden door de zeelieden inzonderheid in de Atlantische, AEthiopische en Indische zeeën waargenomen.
Waarin mag de oorzaak van zulk een wonderbaar verschijnsel bestaan? Het valt reeds van zelve in 't oog, dat een uitwerksel, zoo algemeen, ook van een algemeen beginsel zijnen oorsprong moet ontleenen.
Het is een' ieder genoegzaam bekend, welken invloed de warmte op eene stoffelijke zelfstandigheid oefent: dat zij, namelijk, de poren of ledige tusschruimten indringt, de vaste deelen van elkander verwijdert, en een ligchaam naar alle kanten uitzet. Elke vermeerdering van warmte heeft dus eene vermeerdering van uitgebreidheid en eene vermindering van soortelijke zwaarte ten gevolge. Bijaldien echter, integendeel, een ligchaam een gedeelte zijner verkregene warmte verliest, heeft het omgekeerde plaats: de vaste deelen worden naauwer met elkander vereenigd, en het ligchaam, tot een' kleineren omvang teruggebragt, verkrijgt eene grootere digtheid. Aan dit zelfde uitwerksel nu is de lucht door het vermogen der warmtestof blootgesteld. Wanneer derhalve een gedeelte van den dampkring door eenigerhande oorzaak eenen hoogeren graad van warmte verkrijgt, wordt de lucht daar ter plaatse ijler en begeeft zich naar boven; hare ledige plaats wordt door de omringende lucht ingenomen, welke wederom het zelfde zal ondergaan, als de oorzaak der verwarming blijft voortduren. Op deze wijze wordt er een gestadige toevoer van lucht, eene beweging van den dampkring, een wind, van alle kanten naar deze plaats komende, voortgebragt.
Passen wij nu dit beginsel toe, om te zien, wat er tusschen de keerkringen, door de werking der zon en de dagelijksche beweging der aarde, moet plaats hebben. Uit beider vereeniging toch ontstaat de bestendige oostelijke wind, welke aldaar steeds wordt waargenomen.
Door de loodlijnige rigting der zonnestralen, worden de landen, tusschen de keerkringen gelegen, zeer sterk verhit, in vergelijking van die gene, welke verder van den evenachtscirkel verwijderd zijn, en het zonlicht

{==594==} {>>pagina-aanduiding<<}
in eene meer schuinsche strekking ontvangen. Om deze reden is de dampkring boven de eerstgemelde plaatsen altijd ijler dan die, welke de koudere gewesten, in de nabijheid der beide polen, omringt. Het evenwigt tusschen beiden wordt dus gedurig verbroken, en er heeft een gestadige toevoer van lucht, van de beide polen naar den evenachtscirkel, plaats. Ware nu de aardbol in rust, zoo zoude er uit deze oorzaak een gestadige noorde- en zuide-wind in de gezengde luchtstreken geboren worden. Door de dagelijksche omwenteling, echter, van de aarde, welke zich tot al datgene, wat met dezelve in verband staat, uitstrekt, wordt ook de dampkring medegevoerd, en verkrijgt eene beweging van het westen naar het oosten. De luchtstroom derhalve, welke zich naar den AEquator begeeft, wordt hierdoor aan eene dubbele beweging onderworpen; te weten, aan de eene zijde, van het noorden naar het zuiden, en van het westen naar het oosten; aan de andere zijde van het zuiden naar het noorden, en eveneens van het westen naar het oosten. Hij moet dus aan weerskanten eene gemiddelde rigting volgen, en aan de noordzijde eenen noordwesten, aan de zuidzijde eenen zuidwesten wind veroorzaken. Naar ons gevoel, echter, schijnt de wind hier van eenen geheel anderen en bijna tegengestelden kant te komen; namelijk, aan de noordzijde van den evenaar uit het noordoosten, en aan de zuidzijde uit het zuidoosten. Vanwaar deze schijnbare tegenstrijdigheid? - Zij laat zich, door een weinig toezigt op de onderscheidene mate van beweging, welke de dagelijksche omwenteling der aarde over de verschillende streken van hare oppervlakte verspreidt, gereedelijk oplossen. Die plaatsen toch, welke onder of nabij den evenaar gelegen zijn, moeten elken dag eenen veel grooteren weg afleggen dan die, welke zich verder van denzelven af en nader bij de polen bevinden, en bezitten hierdoor op elken oogenblik
eene veel grootere snelheid. Hetzelfde nu geldt voor de lucht, welke deze plaatsen omringt. Dit veroorzaakt, dat de noordwestelijke luchtstroom aan de eene, en de zuidwestelijke aan de andere zijde van den evenachtscirkel, in zijne rigting van het westen niet zoo snel voortgaat, als de bewoners der landen tusschen de keerkringen gelegen; ten gevolge waarvan zij denzelven voorbijstreven, doorklieven, en, naar hun gevoel te oordeelen, daar de rigting uit het noorden en zuiden

{==595==} {>>pagina-aanduiding<<}
onveranderd dezelfde blijft, eenen N.O. wind aan de noordzijde, en eenen Z.O. wind aan de zuidzijde van den evenaar ondervinden.
Men moet echter hierbij nog op eene andere omstandigheid acht geven. Zij is deze: dat, door de omwenteling van den aardbol, niet alle plaatsen van den dampkring, tusschen de keerkringen gelegen, gelijktijdig even zeer verwarmd worden, maar die gene het meest, welke de zon boven zich hebben, en onmiddellijk de werking harer stralen ondervinden. Het oostelijk gedeelte van den dampkring, boven hetwelk de zon haren weg reeds heeft afgelegd, zal hierdoor bestendig warmer zijn dan het westelijk, waar de zon naar toe gaat, en de lucht in het oosten ijler dan in het westen; waardoor, om dezelfde reden als straks, een gedurige toevoer van lucht, of een wind, van het westen naar het oosten, ontstaat. Deze wind is dus tegengesteld aan den vorigen; hij is echter veel minder dan deze, en van daar komt het, dat wij van denzelven niets bespeuren. De oorzaak hiervan is niet verre te zoeken. Het valt toch van zelve in 't oog, dat het verschil in ijlheid tusschen het oostelijk en westelijk gedeelte van de lucht, welke de keerkringen omringt, op verre na niet zoo aanmerkelijk zijn kan als dat, 't welk er tusschen deze streek van den dampkring en zijne meer noordelijke of zuidelijke gewesten moet plaats hebben. De wind, uit deze laatstgemelde oorzaak ontstaan, overtreft dus verre dien genen, welke, door middel van de eerste, in eene tegengestelde rigting geboren wordt. Hij vernietigt denzelven geheel en al, en maakt hem voor onze gewaarwording onmerkbaar.
Men ziet, hoe eenvoudig, en, als 't ware, van zelve, alles uit de ontwikkeling van de aangenomene beginsels voortvloeit. Even gereedelijk zal men tot eene bevredigende oplossing gebragt worden van de afwijkingen, welke er hier en daar van dit algemeen verschijnsel worden waargenomen. Ik bedoel echter hier alleen geregelde afwijkingen; want een ieder gevoelt ligtelijk, dat dezelfde oorzaken, welke op andere plaatsen de vrije en veranderlijke winden voortbrengen, ook hier haar vermogen niet verloren hebben, maar dezen wind dikwijls in velerlei opzigten wijzigen. De redenen hiervan zijn, vooreerst, de jaarlijksche beweging der zon, die, in hare loopbaan voortgaande, zich nu aan de

{==596==} {>>pagina-aanduiding<<}
eene, dan wederom aan de andere zijde van den evenaar bevindt; hetgeen noodzakelijk eenige verandering in de hoegrootheid en rigting van dezen algemeenen wind moet veroorzaken. Ten andere, en wel voornamelijk, de plaatselijke gesteldheid van sommige landen, aldaar gelegen. Slechts een enkel verschijnsel zal ik hier aanvoeren, hetgeen, om deszelfs tegenstrijdigheid met het zoo even gezegde, opmerking verdient. Op de kusten, namelijk, van Angolia, Caffaria, en Biafara, heerschen te allen tijde zuidelijke, en op de kust van Guiné zuidwestelijke winden. Deze landen echter liggen aan de AEthiopische en Atlantische zee, en dus tusschen de keerkringen, waar anders steeds de oostelijke wind ondervonden wordt. Wij moeten, ter verklaring hiervan, tot de plaatselijke gesteldheid derzelve onze toevlugt nemen. In het algemeen zal, bij eene gelijke kracht der zonnestralen, het land eerder en meer verwarmd worden dan de zee; (over de oorzaak hiervan zullen wij straks nader spreken;) doch dat land evenwel het meest en bij uitnemendheid, hetwelk een' zandigen bodem heeft. Het zand toch bezit een bijzonder vermogen, om zich met de warmtestof te vereenigen, en dezelve lang met zich verbonden te houden. Hierbij komt, dat, door de witte kleur van het zand, een groot aantal zonnestralen van hetzelve worden teruggekaatst, welke zich over de omringende voorwerpen verspreiden en daaraan hunne warmte mededeelen. Door beiden wordt te weeg gebragt, dat de dampkring boven een' zandigen grond eene veel grootere warmte verkrijgt, dan boven eenen bodem, welke uit andere aardstoffen bestaat. Een ieder bespeurt dit verschil des zomers bij onze gewone klei- en zand-wegen, en weet bij ondervinding, hoe verre, op een' heeten dag, de eerste boven de laatste te verkiezen zijn. Het zal nu genoeg zijn aan te merken, dat alle de opgenoemde landen eenen bij uitstek zandigen bodem hebben, en daarom derzelver dampkring
bestendig veel heeter zijn moet, dan die van de zeeën, welke er onmiddellijk aan grenzen. Hierdoor wordt dus een wind, uit deze zeeën komende, geboren; en, als men de ligging dezer landen op de aardglobe gadeslaat, blijkt het, dat zijne rigting, bij de eerstgemelde, Angolia, Caffaria en Biafara, van het zuiden, bij dat van Guiné echter van het zuidwesten, zijn moet. Deze wind is, blijkens de

{==597==} {>>pagina-aanduiding<<}
ondervinding, zoo sterk, dat hij den oostelijken wind, welke, om de bovengemelde reden, hier anders zoude moeten waaijen, overtreft en vernietigt. Het gezegde heeft inzonderheid plaats voor de kust van Guiné. Dit land ligt even aan de noordzijde van den evenaar, en strekt zich bijna van den vierden tot den elfden graad noorder breedte uit. Het wordt dus het meest verwarmd, als de zon zich in de noordelijke teekens bevindt. De zuidwestelijke wind moet dus op dezen tijd sterker dan in het ander gedeelte van 't jaar waaijen; hetgeen uit den aard der zake volgt, en met de ondervinding der zeelieden overeenstemt. Nog is hierbij opmerkelijk, doch het bevestigt de juistheid onzer voorgestelde redenering, dat, wanneer de zon de zuidelijke helft van hare loopbaan volbrengt, in de omstreken van deze kust veelal kalmte en veranderlijke winden worden waargenomen. Onze zeelieden ontwaren dit dikwijls, als zij van Kaap de goede hoop naar het vaderland terugkeeren. Het land toch wordt op dezen tijd aanmerkelijk verkoeld, en de wind, naar hetzelve toewaaijende, verminderd. Hij wordt dus geheel of ten deele door den immer waaijenden algemeenen oostelijken wind opgewogen; zoo dat zij elkander vernietigen en stilte voortbrengen. Dit geeft aan de toevallige oorzaken der veranderlijke winden gelegenheid, haar vermogen vrij en onbelemmerd, zonder eenigen weêrstand, uit te oefenen.
Na hetgeen tot hiertoe wegens den aard en de natuur der algemeene winden is uitgelegd, zal het ons niet moeljelijk vallen, een denkbeeld te vormen van sommige dier winden, welke, de eene helft van het jaar uit eene bepaalde streek waaijende, den overigen tijd bestendig door eenen vlak tegengestelden wind worden opgevolgd. Men noemt dezelve passaat-winden of moussons, en zij zijn de eerste en voornaamste, waarop wij, bij onze overweging van de beurthoudende winden, tot welke wij nu overgaan, moeten letten. Ik zeg voorbedachtelijk van sommige; want het is er verre af, dat wij alle de verscheidenheden en afwijkingen, welke zich hier opdoen, tot zekere en bekende oorzaken zouden kunnen terugbrengen. Niets toch is moeijelijker, dan de volledige oplossing van verschijnselen, wier oorzaken uit de plaatselijke ligging en gebeurtenissen van eenig land of eenige streek van den aardbodem voortvloeijen. Nu is het ontegenzeggelijk, dat de passaat-win-
{==598==} {>>pagina-aanduiding<<}
den of moussons daarvan voor een groot gedeelte afhangen.

Deze soort van winden heerscht, even als de algemeene winden, bij uitsluiting onder den verzengden aardgordel; hetgeen ons reeds van voren doet vermoeden, dat zij met deze in een zeer naauw verband staan. En inderdaad kunnen zij niet wel anders, dan als eene bijzondere afwijking van dezelve, gewijzigd door andere plaatselijke of toevallige, doch geregelde oorzaken, beschouwd worden. Men treft hen voornamelijk aan in de Indische zee. In het noordelijk gedeelte b.v. van dezelve waait, gedurende het eene half jaar, of wel drie vijfde gedeelten van hetzelve, als de zon zich in de zuidelijke of het begin der noordelijke teekens bevindt, de gewone oostelijke wind; doch, zoo dra de zon verder noordwaarts geweken is, wordt dezelve door een zuidwestelijken wind vervangen; met deze bijzonderheid echter, dat hij aan de zijde van den Afrikaanschen wal zuidelijker, doch bij de Malabaarsche kust westelijker bevonden wordt. Men behoeft, om de reden van het een en ander in te zien, slechts een oog op de gesteldheid van den aardbol hier ter plaatse te vestigen. Aan het noorden van deze zee toch liggen verbazend uitgestrekte landen, welke, bij eene noordelijke afwijking der zon, eene zeer groote mate van warmte verkrijgen. Dit veroorzaakt, dat de wind, welke, ter herstelling van het verbroken evenwigt, derwaarts heen snelt, en waarvan de strekking zuidelijk en zuidwestelijk zijn moet, vermogender is dan de algemeene wind, welke in de andere maanden alhier in eene tegengestelde rigting heerscht. - Waarom echter vertoont zich deze wind, in den zuidwestelijken mousson, zuidelijker aan den kant van Afrika, en westelijker bij de kust van Malabaar? Een oog op de aardglobe slaande, ziet men, dat van Ceilon af, langs de Malabaar, Suratte, Perzië en Arabië, het land eene zeer groote inbogt maakt. Aan het oostelijk en noordoostelijk
gedeelte van dezelve is niet anders dan vast land; terwijl men aan den noordwestkant de roode zee, de golf van Perzië, de Caspische en Middellandsche zeeën ontdekt. Daar nu het land, bij eene gelijke hoeveelheid van warmte, veel sterker verhit wordt dan de zee, moet zulks hier ter plaatse eene aswijking van den zuidelijken en zuidwes-
{==599==} {>>pagina-aanduiding<<}
telijken wind te weeg brengen, en hem in eene meer westelijke rigting veranderen; terwijl hij daar, in de nabijheid van den Afrikaanschen wal, in eene zuidelijke, eenigzins naar het westen geneigde, rigting, zich naar het land en de noordelijke, meer verwarmde, zeeën begeeft. Men heeft in deze landen, gedurende dit saizoen, meestal donker en regenachtig weêr. Geen wonder, daar de wind, uit zee komende, alle de dampen en uitwasemingen, welke zich aldaar in eene groote menigte in den dampkring bevinden, naar het land henen voert.
Eene andere gewigtige en alleropmerkenswaardigste bijzonderheid, welke in deze zee voorvalt, verdient, dat wij er eenige oogenblikken bij vertoeven. In het zuidelijk gedeelte van dezelve waait, van half April tot half November, de gewone zuidoostelijke wind; doch niet verder dan tot den tweeden graad zuider breedte. Vervolgens heeft in de overige maanden hierbij eene zonderlinge verandering plaats, welke elk jaar geregeld wederkeert. Aan den eenen kant ten oosten, tusschen Timor en Nieuwholland, beginnen te dezer tijd eerst weste, naderhand noordweste winden te heerschen; aan den anderen kant echter, eenige graden bewesten de middaglijn van Ceilon, tot aan de Afrikaansche kust, oostelijke en noordoostelijke. Wij moeten hier in de eerste plaats letten op de reden, waarom zich de algemeene zuidoostelijke wind, welke hier tusschen de maanden April en November op de gewone wijze waait, niet verder dan tot den tweeden graad zuider breedte uitstrekt. Deze valt spoedig in 't oog. Het grootste gedeelte toch van dezen tijd is de zon in de noordelijke teekens, en wij hebben gezien, dat dit den zuidwestelijken mousson verwekt. Deze nu den algemeenen zuidoosten wind ontmoetende, vernietigt deszelfs vermogen en veroorzaakt stilte. Men bespeurt daarom hier, naderbij en over den evenaar, meestal kalmte, dwarrelwinden of travaden, welke dikwijls met donder en weerlicht verzeld gaan. Doch vanwaar komt het, dat wij, in de overige maanden, zulk een aanmerkelijk verschil tusschen de streken van den wind in het oostelijk en westelijk gedeelte van deze zee bevinden? Ik heb reeds gewag gemaakt van eene aanmerkelijk groote inbogt, tusschen de Malabaarsche kust en de noordoostkust van Asrika. Onmiddellijk aan deze grenst eene andere, welke zich van het uiteinde dier

{==600==} {>>pagina-aanduiding<<}
zelfde Malabaarsche kust, over Coromandel, Bengalen, Siam, tot aan Malacca uitstrekt. Wanneer nu de zon, haren noordelijken weg voleind hebbende, aan de noordelijke landen eene groote hoeveelheid van warmte heeft medegedeeld, en het zuidelijk gedeelte van zijne loopbaan intreedt, beginnen de evengemelde landen langzamerhand wederom te verkoelen. De zuidwestelijke mousson wordt dus gedurig zwakker, houdt eindelijk op, en er moet nu omgekeerd een luchtstroom van het land naar de meer verwarmde zee plaats hebben, welke, met den algemeenen oostelijken wind vereenigd, de opgenoemde verschijnselen zal voortbrengen. Zien wij, hoedanig zulks geschiedt. De luchtstroom, welke zich van het land naar de zee begeeft, vloeit aan den eenen kant over de kust van Malabaar uit het noord-noordwesten, en ter zelfder tijd langs de kust van Coromandel uit het N.O. en N.N.O. Deze beide luchtstroomen zouden dus elkander ergens, op eenigen afstand van de Malabaarsche kust, bij of onder den evenaar, ontmoeten; doch, door de werking van den oostelijken of zuidoostelijken wind, valt deze ontmoeting eenigzins verder naar het westen voor. Dan, de zon nu loodregt boven de zuidwaarts gelegene landen schijnende, wordt de dampkring aldaar, meer verhit; hetgeen eene trekking van den wind uit de zee naar het land moet veroorzaken. Men ziet hier ten oosten de groote eilanden Borneo, Sumatra en Java, en ten westen de kust van Afrika. De lucht dus tusschen beiden zich, als 't ware, verdeelende, en, ter herstelling van het verbroken evenwigt, naar weerskanten verspreidende, doet in de eerstgemelde streken eenen westelijken, in de laatstgenoemde eenen oostelijken wind ontstaan. De zon intusschen zich al verder naar het zuiden begevende, strekt de noordelijke luchtstroom zich gedurig verder zuidwaarts uit; hetgeen aan beide deze winden eene meer noordelijke rigting geeft.
Het gezegde zal genoeg zijn, om van den aard en de hoedanigheid dezer winden een oppervlakkig denkbeeld te vormen. Niets, ik herhale het, zoude welligt gemakkelijker zijn, dan eene volledige oplossing van dezelve, indien het mogelijk ware in alle plaatselijke oorzaken in te dringen. Doch hoe vele zijn er niet voorhanden, welke wij niet kennen; sommige misschien, welke wij niet eens vermoeden! - musschenbroek

{==601==} {>>pagina-aanduiding<<}
stelt het niet onmogelijk, dat hierbij ook onderaardsche oorzaken, uit den bodem der zee opkomende, of aldaar ontstaande, medewerken; zoodanige, b.v., welke aan de Indische zee, in de maanden Junij en Augustus, eene heldere melkwitte kleur mededeelen, waardoor somwijlen wijd en zijd zulk een helder licht ontstaat, dat men de zee naauwelijks van den hemel kan onderscheiden.

Wij komen nu tot de land- en zee-winden, ook wel kust-winden genaamd, welke, door hunne dagelijksche geregelde afwisseling, in de tweede plaats tot de beurthoudende winden behooren. Men treft dezelve insgelijks het meest onder den verzengden aardgordel aan; evenwel niet bij uitsluiting, zoo als de beide vorige winden, daar zij ook in de Middellandsche zee en elders bespeurd worden. De zee-wind wordt elken morgen, meestal ten 9 ure, het eerst door eenen togt, uit zee komende, en hierin geene, of eene zeer geringe beweging veroorzakende, merkbaar. Hij verheft zich echter gestadig, en groeit tegen den middag gewoonlijk tot eene stijve koelte aan. Hierna begint hij te verflaauwen. Ten 6 ure houdt hij eindelijk op, en wordt dan door eenen vlak tegengestelden wind, van het land naar de zee waaijende, vervangen, welke, den geheelen nacht door, tot eenigen tijd na den opgang der zon, voortduurt.
De verklaring van dezen wind is aan geene moeijelijkheid onderhevig, en ontspruit eeniglijk uit de verschillende wijze, waarop het land en de zee bij eenen gelijken zonnestand verwarmd worden. De grond, namelijk, en de vaste voorwerpen van het land, nemen de warmte zeer spoedig tot zich, en deelen dezelve gelijktijdig mede aan den hen omringenden dampkring. De zonnestralen dringen hier niet diep in, en worden daarenboven wijd en zijd teruggekaatst. De zee, integendeel, biedt aan de zonnestralen eenen vrijen weg om tot eene groote diepte neêr te dalen, en ontvangt daarom van dezelve slechts eene geringe verwarming. Deze wordt nog minder, door de bestendige uitwaseming, waaraan de zee onderhevig is, welke altijd met verlies van warmte gepaard gaat. De dampkring is dus des daags boven de zee aanmerkelijk koeler, dan boven het land. Het evenwigt tusschen beiden wordt dus

{==602==} {>>pagina-aanduiding<<}
verbroken, en heeft, tot deszelfs herstel, eenen luchtstroom van de zee naar het land ten gevolge. Hiertoe werken nog bovendien mede de dampen, welke gestadig uit zee opstijgen, en aan de lucht eene grootere mate van veerkracht mededeelen. Het is waar, ook de dampkring boven het land wordt door zijne verkregene warmte veerkrachtiger. Dit echter kan, bij zoo vele andere oorzaken, welke hiertegen werken, slechts van weinig invloeds zijn. - Deze luchtstroom nu zal sneller of trager zijn, toe- of afnemen, naar gelange der hoegrootheid van het verschil, 't welk er tusschen de veerkracht van de land- en zee-lucht bestaat, en hieraan te allen tijde evenredig zijn. Vandaar derhalve, dat hij des morgens, als dit verschil het geringste is, slechts zachtkens eenen aanvang neemt; doch weldra met deszelfs aanwas zich verheft, en, tot na den middag, gedurig met eene grootere snelheid toevloeit. De zon, echter, nu tot haren ondergang hellende, wordt het land koeler, en de lucht, welke het omgeeft, digter. Deze verkoeling wordt nog bevorderd, door hetgeen de koudere zeelucht, naar het land overgewaaid, gestadig van deszelfs warmte ontvreemdt en tot zich trekt. De gemelde luchtstroom wordt dus ook in eene gelijke rede slapper, en houdt eindelijk geheel op, als het verbroken evenwigt wederom hersteld is. - Land en zee hebben nu genoegzaam even veel warmte. Dit evenwel duurt slechts een' korten tijd. Immers doet de vatbaarheid der vaste ligchamen, om de warmte langer dan de vloeibare bij zich te houden, de zee al spoedig, veel meer in evenredigheid dan het land, van hare warmte verliezen en aan den dampkring mededeelen. De lucht wordt daardoor al ras warmer boven de zee, dan boven het land. Dit onderscheid wordt nog grooter, naardien aan den eenen kant de dauw, welke veeltijds eenen warmen dag opvolgt, de verkoeling der landlucht bevordert, en aan den anderen kant de verdikte zeedampen aan de zeeluchteen nieuwen toevoer van warmte mededeelen. Hierdoor wordt nu omgekeerd
een luchtstroom van het land zeewaarts voortgebragt, welke onafgebroken den ganschen nacht, tot den volgenden morgen, blijft voortduren. Bij dampig en nevelachtig weêr zijn deze winden gewoon te rusten, omdat de zon dan niet zoo vrij en onbelemmerd, als bij eenen helderen hemel, haar verwarmend vermogen op het aardrijk uitoefent, en uit dien hoofde de zee- en land-lucht niet zoo

{==603==} {>>pagina-aanduiding<<}
ongelijkmatig verwarmd worden. Men bespeurt dezelve het meest bij hooge en uitstekende voorgebergten, waar geene beletselen de zonnestralen opvangen, maar welke van alle kanten door dezelve beschenen worden. Op eilanden, rondom in zee gelegen, waaijen zij van alle kanten aan, en vloeijen dus, als 't ware, in één middelpunt te zamen, of omgekeerd in alle rigtingen daarvan af.

Vestigen wij nu, ten slotte, nog eenen enkelen blik op eenige andere winden, welke verder tot de regelmatige winden behooren.
Ik bedoel hiermede vooreerst den wind, welke dagelijks overal, bij den op- en ondergang der zon, dit hemellicht tegenwaait. Het is toch natuurlijk, (en ik behoef dit, na zoo vele gelijksoortige gevallen, welke allen op dit zelfde grondbeginsel steunen, slechts even aan te stippen) dat daar ter plaatse de dampkring de meeste warmte verkrijgt, waar hij het naast aan de onmiddellijke werking der zon is blootgesteld, en dit eenen toevloed van lucht van alle kanten naar die streek veroorzaakt. Er moet dus, om deze reden, elken morgen een westelijke, elken avond een oostelijke wind ontstaan. Dit echter komt wel dikwijls, maar niet geregeld elken dag, met de ondervinding overeen; vermits niet zelden andere oorzaken, vermogender dan deze, een' wind uit andere streken voortbrengen, waarvoor de eerstgemelde moet zwichten. - Er doet zich echter hierbij eene zwarigheid op, welke wij niet met stilzwijgen mogen voorbijgaan. Hoe komt het, namelijk, dat wij, om dezelfde reden, niet elken middag, als de zon het hoogst geklommen is, en de aardsche voorwerpen, in wier middagcirkel zij staat, het meest verwarmt, eenen dubbelen luchtstroom, van het oosten en westen afkomende, ontwaren? Op denzelfden grond toch, overeenkomstig met hetzelfde beginsel, schijnt dit dagelijks te moeten geschieden; terwijl wij er evenwel niets van bespeuren. - Het is zoo; maar wij moeten hier letten op een ander uitwerksel van de warmte op den dampkring, waarvan wij boven reeds met een enkel woord hebben gewag gemaakt, en 't welk hierin bestaat, dat zij deszelfs veerkracht aanmerkelijk verhoogt. Hierdoor weêrhoudt zij de lucht, welke anders werkelijk van het oosten en westen toestroomt. Men verneemt daarom den

{==604==} {>>pagina-aanduiding<<}
wind, hieruit geboren wordende, slechts op eenen afstand, in die streken, wier dampkring, wel is waar, door de nabijheid der zon eenige meerdere warmte verkregen heeft, doch niet gelijkredig in veerkracht is toegenomen, zoo als dit bij den op- en ondergang der zon plaats heeft.
Een gelijksoortig verschijnsel, geheel hiermede overeenkomstig, treft men aan bij de bosch-winden, welke ik hier ook even wilde aanroeren. Zij heerschen in de nabijheid van boschrijke streken, vanwaar zij dagelijks na den ondergang der zon over de vlakte, welke dezelve omringt, heen waaijen. De zonnestralen kunnen in het digte bosch niet dan zeer gebrekkig indringen, en de lucht, daarin besloten, blijft dus kouder en digter, dan in de omstreken, welke vrij door de zon beschenen worden. Men zoude daarom reeds des daags eene toevloeijing van lucht van het bosch hier heen verwachten. Deze echter wordt opgehouden door den hoogeren graad van veerkracht, waartoe de lucht boven de vlakte door hare verkregene warmte gespannen wordt. Eerst na den ondergang der zon, wanneer, door de avondkoelte, de lucht, tevens met een gedeelte van hare warmte, hare grootere veerkracht verliest, zonder te gelijk evenredig in digtheid toe te nemen, stroomt de bosch-wind, tot herstel van het verbroken evenwigt, over de vlakte heen.
Eindelijk breng ik hier ook bij die winden, welke zich in elk land geregeld jaarlijks op denzelfden tijd, en genoegzaam op dezelfde wijze, openbaren. Men noemt ze jaar-winden. Plinius maakt reeds gewag van noordooste winden, welke, van den 6 Julij af, gedurende 40 dagen, bestendig doorwoeijen in Griekenland, Thracië, Macedonië, en op de AEgeische zee. Zij slapen meestal des nachts, en beginnen zich 's morgens ten 9 ure te verheffen. Even alsof het hun moeite kostte te ontwaken, worden zij daarom van de zeelieden slaperige en vadzige winden genoemd. - Ons land heeft ook zijnen vasten jaarwind; den noorden wind namelijk, welke hier steeds in de maand September ondervonden wordt. Men neemt waar, dat, indien hij vóór den 10 Sept. eenen aanvang neemt, hij meestal bij of na den 20sten wederkeert; doch als hij omstreeks het midden van de maand invalt, hij achtereenvolgens, onafgebroken, en dan met veel geweld, tot groot nadeel der vruchten en

{==605==} {>>pagina-aanduiding<<}
plantgewassen, zijnen bepaalden tijd doorwaait. - Deze winden vereischen, zoo als natuurlijk is, voor elke plaats eene eigene en afzonderlijke verklaring. Derzelver oorzaken zijn grootendeels met plaatselijke omstandigheden en gebeurtenissen verbonden, welke het moeijelijk valt te ontwikkelen; en er behoort nog zeer veel toe, eer wij mogen hopen, hieromtrent een meer helder licht verspreid te zien.
Wie nu, die met oplettendheid den aard dezer winden overweegt, voelt zich niet getroffen door de eenstemmigheid en orde, welke hierbij alomme heerschen? - door de zonderlinge eenheid, waarmede vele ongelijksoortige middelen in een enkel doel zamenloopen? - Doch waar zouden wij, zonder deze te bespeuren, ergens in het geschapene ons oog heen wenden? Schoon vertoont zich de natuur bij elken aanblik. Reeds haar uiterlijk aanzien boezemt ons een' vrolijken en verheugenden, een' statigen en eerbiedigen indruk in. Maar, wanneer de hand eener verlichte natuurkunde den sluijer harer geheimenissen opligt, hare inwendige gedaante vertoont, en die digte keten, die naauwe ineenvlechting van oorzaken en gewrochten ontvouwt; dan staren wij, verblind door den glans van het goddelijk vernuft, welk zich hier allerwegen naar ons terugkaatst; dan eerst verdwijnt de nevel, welke de ware en eigenlijke schoonheid der natuur voor ons verborgen hield.

Iets over het middelschot van groote of walnoten.

[Medegedeeld.]

De ondervinding heeft reeds in vroegere jaren geleerd, dat het Middelschot van groote of Walnoten, gedroogd, tot poeder gemaakt, en daarvan, 's morgens en 's avonds, telkens een vierde loods, met water of iets anders, ingenomen, en te gelijk uitwendig, op de wonden, even als de Kina, geappliceerd, in gevallen, bij welke de Kina geen het minste effect deed, het Koudvuur in korten tijd stuitede en vervolgens genas. - Nog onlangs heeft men, om de moeijelijke pulverisering te ontgaan, van een once Middelschot, in water gekookt tot acht oncen vochts, en daarvan, met bijvoe-
{==606==} {>>pagina-aanduiding<<}
ging van twee oncen azijnhonig, ieder uur een lepelvol ingenomen, vergezeld van de applicatie van het vocht op de wonden, hetzelfde effect ondervonden. Hieruit schijnt men te moeten besluiten, dat zoodanig Middelschot, boven de Kina, eene verderfwerende kracht bezit, en dus mogelijk, in de gedurig heerschende Rotkoortsen gebruikt wordende, ook van een gewenscht succes zou kunnen zijn; hetwelk, plaatshebbende, niet alleen tot besparing van de dure Kina, maar ook tot eer en roem van ons Koningrijk, in hetwelk dit Middel zoo ruim voorhanden is, zou kunnen strekken. Dan, dit te betoogen, is mijn vak niet. Echter heb ik (daar het mij toeschijnt, dat dit Middel niet genoeg bekend is, veel min aangewend wordt, en nogtans, naar mijne gedachten, eene bijzondere opmerking verdient) niet kunnen nalaten, deze bevinding en bedenking openlijk mede te deelen, en der aandacht van Artsenijkundigen aan te bevelen, of het eenigzins tot heil der lijdenden zou kunnen dienen.

Reismanier van don Felix d'Azara, door de woestijnen van Zuid-Amerika.

Vóór het aangaan zijner reize had de Heer d'azara zich rijkelijk voorzien van brandewijn, glaswerk, linten, messen en andere kleinigheden, ten einde daarmede de vriendschap der Wilden te winnen, welke in deze onoverzienbare wildernissen rondzwerven; zijne eigen bijzondere uitrusting bestond in eenige weinige huisgeraden, een weinig koffij, een weinig zout, en, voor zijn gevolg, in tabak en Paraguanisch kruid. Allen, die hem verzelden, voerden geene andere goederen mede, dan die zij aan hun ligchaam droegen. Doch men had een groot getal paarden bij zich, naar gelange van de lengte der reize; somtijds had elk man er twaalf noodig, niet om zijne pakkaadje te dragen, want deze was zoo goed als geene, maar omdat die dieren zeer menigvuldig zijn in deze gewesten, geene belemmering veroorzaken, naardien men hun geen ander voedsel geeft, dan hetgene zij bij nacht al grazende in het veld vinden, en eindelijk omdat zij zeer ras moede worden. Ook werd de Heer d'azara van groote honden

{==607==} {>>pagina-aanduiding<<}
verzeld. Men stond een uur vóór den dag op, om het ontbijt gereed te maken; dit gedaan zijnde, zonderden zich eenige lieden van zijn gevolg af, om de paarden op te halen, in de ommestreken verspreid, somtijds zelfs op den afstand van eene mijl: want, uitgezonderd dezulken, welke elk bij zich hield gedureude den nacht, gingen de overigen vrij en onverlet wijd en zijd grazen.
De paarden bijeenverzameld zijnde, liet elk het paard loopen, waarvan hij in de laatste vierëntwintig uren zich bediend had; allen verzamelden zich in een kring rondom de wisselpaarden, om te beletten dat zij niet wegliepen. Eén man ging in den kring, en greep dezulken, die tot de reis noodig waren, door middel van een strik. Twee uren na zonneöpgang ging men op reis. Naardien door deze Woestijnen geene gebaande wegen loopen, ging een gids, die het land kende, driehonderd schreden vooruit: niemand verzelde hem, opdat hij door geenerlei gesprek zoude afgetrokken worden. Hem volgden de wisselpaarden; de gansche bende volgde hen; aldus ging men voort zonder stil te houden, tot twee uren vóór zonneöndergang.
Thans, om halte te houden, verkoos men de nabijheid van een moeras of beek. Wijd en zijd werden lieden uitgezonden, sommigen om brandhout te zoeken, anderen om koeijen, die tot spijze moesten dienen, te vangen, deels onder dezulken, die hier te lande in het wilde loopen, of ook wel van de zoodanigen, die tot eenig gehucht behooren, indien er een in de ommestreken wierd gevonden, dat wil zeggen in eenen afstand van tusschen de twee en drie mijlen. Bij mangel aan zulke koeijen waren er, die de reisbende van achter volgden. Op sommige plaatsen vond men vruchten in genoegzame menigte om de geheele bende te voeden. Wanneer men vreesde aan alles gebrek te zullen lijden in het land, welk men zoude doortrekken, voorzag men zich vooraf van voorraad van gezouten koeijenvleesch, hetwelk in reepjes werd gesneden ter dikte van een vinger en zeer lang; men liet ze in de zon droogen, en laadde ze op de paarden. Deze was de eenige mondbehoefte, welke men medevoerde. Men at dezelve, gebraden aan houten spitten, de eenige manier om hier te lande het vleesch te bereiden, hetwelk het eenige voedsel der landzaten is. Voor dat men zich op eenige plaats

{==608==} {>>pagina-aanduiding<<}
nedersloeg, moest men voorzorge gebruiken tegen de adders, die dikmaals zeer menigvuldig zijn. Alsdan deed men alle de paarden rondloopen op de plaats, welke men wilde beslaan, ten einde deze dieren te vertrappen, of die onder het gras verborgen lagen ten voorschijn te doen komen; somtijds kostte dit bedrijf het leven aan sommige paarden. Wanneer men wilde gaan slapen, spreidde elk lid een koeijenhuid over den grond. De Heer d'azara was de eenige, die eene hangmat had; aan twee stukken hout of aan boomen werd dezelve gehangen.
Gedurende den nacht hield elk zijn paard naast zich, zoo nabij mogelijk was, om des noods voor de wilde dieren te kunnen vlugten; derzelver aannadering werd telkens door de honden aangekondigd, die hen op een verren afstand ontdekten, omdat zij zeer sterk uitwasemen. Ondanks de genomene maatregelen, slopen er somtijds eenige adders in het kamp; doch verborgen zich doorgaans onder de koeijenhuiden der slapende manschap, en bleven er stil liggen. Somtijds trokken zij digt voorbij of zelfs over de manschap, zonder dezelve eenig leed te doen: want zij steken niet dan wanneer zij aangevallen worden.
De wijze van optrekken, boven beschreven, had alleen plaats in de landen, alwaar men de wilde Indianen niet had te vreezen. In dezulke, alwaar men vreesde dezelve te zullen ontmoeten, nam de Heer d'azara andere maatregels: hij trok niet voort dan bij nacht; allerwegen zond hij fakkeldragers uit, om den weg, welken men moest inslaan, op te nemen: twee patrouilles trokken ter wederzijde der bende vooruit; elk bleef op zijnen post en hield zijne wapens gereed. Ondanks deze voorzorge, werd de Heer d'azara somtijds aangevallen, en had het ongeluk van eenigen der zijnen te verliezen.





{==609==} {>>pagina-aanduiding<<}

Beschrijving van het eiland Patmos, en van eene zeldzame ontmoeting eens Griekschen monniks op hetzelve.

Het Eiland Patmos, heden ten dage Patine geheeten, ligt op de kust van Natolia, tusschen de Eilanden Samos en Nicaria, en haalt omtrent twintig mijlen in den omtrek. Een der barste klippenhoopen van den Archipel zijnde, zou het weinig der kennisneming getrokken of eenigen naam gekregen hebben, ware het niet, dat de Apostel joannes aldaar zich onthouden, en, zoo men wil, het Boek der Openbaringe geschreven had. Slechts eenige weinige valleijen leveren grond ten akkerbouw op. Men treft er nogtans een overvloed van gevogelte aan; als Patrijzen, Kwartels, Duiven, Tortelduiven en Snippen.
In 't midden des Eilands verheft zich een berg, op welks top het Klooster van st. joannes gevonden wordt, welks ongeregeld gebouwde torens en stout voorkomen hetzelve de gedaante eener sterkte geven. De bewoners van dat Klooster zijn met de daad de Souvereinen van dit Eiland: dan hunne heerschappij zou niet genoeg tot hun onderhoud opleveren, waren zij niet in het bezit van eenige gronden op de naburige Eilanden, en trokken zij geene schatting van het bijgeloof der Grieken.
Deze Monniken, onder den naam van Caloyers bekend, zijn over geheel Griekenland verspreid. Naauwelijks een dier Kloosterlingen kan lezen; doch allen verstaan zij, hoe verre het gebied van 't geen men Godsdienst noemt zich over bijgeloovigen kan uitbreiden. Zij houden hunne bijgeloovige medeëilanders in de volstrektste onderwerping. Zelfs zijn zij hunne deelgenooten in het bedrijven der misdaden, in welker opbrengst zij hun aandeel hebben, terwijl zij hun best doen om zulks te vermeerderen. Geen der roofschepen is zonder Caloyer, om den rooveren de zondvergiffenis te verleenen, op het oogenblik dat zij de snoodste euveldaden en wreedheden plegen. Laf hartig en wreed, laten deze snooden nooit na, het scheepsvolk der vaartuigen, dat ongelukkig in hunne handen valt, om hals te bren-
{==610==} {>>pagina-aanduiding<<}
gen: na de vaartuigen uitgeplonderd te hebben, doen zij dezelve zinken, ten einde er geen spoor van hunne mishandelingen achterblijve. Dit gedaan hebbende, buigen zij zich voor den Priester: het prevelen van eenige weinige woorden verzoent hen met God, stilt hun geweten, en bemoedigt hen om op nieuw dezelfde gruwelen te plegen, daar zij een zoo vaardig werkend middel tot herstel bij de hand hebben. Deze zondvergiffenissen staan op prijs, en elke Priester heeft eene lijst van de zonden, die vergeven kunnen worden. Zij doen meer. Zij nemen bij voorraad de ongerustheden dezer snoodaards weg, die, de verschrikkingen des bijgeloofs met de woestheid hunner driften mengelende, beven van te zullen omkomen bij het begaan des misdrijss, eer de Caloyer hun 't zelve kan vergeven. Deze bevreesdheid tracht de Priester weg te weren, en hen dus tot het plegen der schrikkelijkste gruweldaden aan te zetten, door hun de vergiffenis voor 's hands te verkoopen. Wanneer deze Roovers in de haven wederkeeren, zetten zij het aandeel des Priesters eerst weg, en schenken het hem, die, op zijne beurt, hun weder vrijheid
verleent om op buit uit te varen: met deze paspoorten ten Hemel voorzien, en met vooruitgegevene kwijtscheldingen gewapend, steken zij weder in zee, geheel gerust, en misschien den Hemel smeekende om rijke prijzen, en het begaan der gruwelen, aan derzelver vermeestering vast.
Een Fransch Heer, die, eenige jaren geleden, den Archipel bezocht, geeft ons berigt van een zeldzaam Karakter, door hem op Patmos aangetroffen. Hij beschrijft het in dezer voege: ‘Ik verlangde op het Eiland te gaan, om het Klooster van st. joannes te zien: weinig dacht ik, zulk eene ontmoeting te zullen hebben, als mij daar bejegende. Toen ik naar den berg ging, daalde er met spoed van neder een Caloyer; zijne drift en houding troffen mij, hij sprak mij in het Italiaansch aan, vroeg mij, van welk een landaard ik was, waar ik van daan kwam, en wat er in Europa gedurende de laatste zeven jaren gebeurd was, in welk tijdsverloon geen vreemd schip deze rotsen genaderd was. “Zeg mij,” riep hij uit, verstaan hebbende dat ik een Franschman was, “leeft voltaire nog?” - Men begrijpt, hoe zeer ik verwonderd stond op deze vraag. Ik voerde hem te gemoet: Hoe! een Monnik, een bewoner

{==611==} {>>pagina-aanduiding<<}
van dezen rotsigen oord, noemt een' Naam, dien ik althans hier niet verwacht had te zullen hooren! Wie, van waar zijt gij?’ - Ik ben,’ sprak hij, ‘het ongelukkigste van alle menschelijke wezens: maar zeg mij, neem mijne bezorgdheid weg, zijn voltaire en rousseau, die Weldoeners des Menschdoms, nog in leven?’ - Ik stelde hem te dezen opzigte gerust. Hij riep uit: ‘Zij leven dan? De Menschheid heeft dan nog hare zaakbepleiters, de Onschuld hare beschermers, de Geestdrijverij en Onverdraagzaamheid hare gevreesde vijanden? ô Mogten zij lang genoeg leven om deze monsters te verdelgen! Zij zullen dan anderen behoeden voor dusdanige ellenden, als ik heb moeten verduren.’
Deze zonderlinge Man voer voort met de blijkbaarste teekenen te geven van eene verhitte verbeelding, verbitterd door teleurstelling en rampspoed. Ik zal alle de buitensporigheden, welke hij uitte, niet vermelden. Dan, die uitvallen van drift, zijn leven in deze woeste plaats, de taal en de gevoelens, welke hij geuit had, wekten mijne nieuwsgierigheid. Ik verzocht hem, mij te willen vermelden, door welk ongeluk een redelijk wezen, dat voor zulke edele gevoelens uitkwam, in den staat kon komen, om het gewaad eens Caloyers te dragen, en op de ellendige rotsen van Patmos om te zwerven.
‘Ik ben,’ dit kreeg ik ten antwoord, ‘een Inboorling van den Archipel. Van mijne vroegste kindschheid af gevoelde ik eene sterke drift om mij te verheffen boven den vernederden staat mijner Landgenooten. Ik reisde naar Italie, en, mij aan de letteroefeningen overgevende, verkreeg ik geen kleinen schat van geleerdheid. Ik mag dit vrij van mijzelven zeggen: want trotschheid kan mij niet ten laste gelegd worden op deze woeste plaats, welke ik nimmer denk te verlaten. Dewijl ik geene middelen, om van te leven, bezat, wenschte ik vuriglijk, een levenstand te verkrijgen, die mij het noodige bezorgde, en teffens gelegenheid schonk, om mijne zucht tot letteroefeningen te voldoen. Zulk eene plaats werd mij aangeboden, ja meer dan ik zou hebben durven hopen. Een Kardinaal wilde mij tot zijn' Boekbewaarder aanstellen.’ - In de daad! en wat belette u, vroeg ik, gebruik te maken ran dit zich aanbiedend geluk? - ‘De Kardinaal zelf,’

{==612==} {>>pagina-aanduiding<<}
hervatte hij; ‘want hij sloeg mij voorwaarden voor, die mij niet toelieten, dezen post aan te nemen. Met mij tot een ruimen levensstand te verheffen, wilde hij mij vernederen. Hij stelde mij eene daad voor, die altoos laag en vernederend is. Hij wilde, dat ik den Griekschen Godsdienst, waarin ik geboren en opgevoed was, zou verlaten. Niet dat ik blindelijk aan dien Godsdienst gehecht ben. Ik geloof in God, en beroep mij in dit oogenblik op Hem; doch ik kan den Schepper van 't Heelal niet zoo zeer verlagen, om mij te verbeelden, dat hij eenige voorkeuze zou stellen in eenige nietsbeduidende plegtigheden. Alle wijzen van Eerdienst zijn gelijk in 't oog van Hem, die geens gelijk heef. Bij Hem beduidt het niets, of wij het teeken des kruises aan de regter of slinker zijde beginnen te maken; of wij op Woensdag dan op Zaturdag vasten. Iemand mag alle deze regelen waarnemen, en dezelve nogtans niet hooger schatten, dan dezelve verdienen. Maar de geldige voorwaarde, welke met die verandering gepaard ging, liet mij niet toe te twijfelen; en ik offerde alles op, om eene daad te vermijden, welke ik, zonder die bijkomende beweegreden, als geheel onverschillig zou hebben aangezien. Tot den staat van de uiterste behoefte gebragt, in gevolge van deze weigering, keerde ik naar Griekenland weder, en vond eene wijk in dit Klooster. Van de achttien Monniken, die binnen deze muren wonen, kunnen er slechts drie lezen. Doch wat heeft dit te beduiden? Wij hebben weinig boeken; en wat zou voor ons een grooter aantal wezen? Daar het uitzigt rondsom ons zoo naargeestig is, en elke tegenwoordige gewaarwording lastig, kunnen wij weinig reden hebben om belang te stellen in gebeurtenissen, welke ons niet raken, of in tooneelen, die eeuwen geleden plaats hadden. Te arbeiden op eenige bebouwhare deelen van dezen barren grond, voegt veel beter aan onzen stand: dit wendt onze gedachten af van bedenkingen, zoo naargeestig als ijdel voor ons. In
dien arbeid vind ik alleen verligting.’
Dit verhaal maakte mijn medelijden gaande. Ik kon die aandoening niet verbergen. De Kloosterling, dit ziende, nam het woord: ‘Gij stelt veel te veel belangnemens in mijn lot. Gewoonte maakt hetzelve elken

{==613==} {>>pagina-aanduiding<<}
dag dragelijker. In de eerste jaren van mijn leven alhier was ik de ellendigste aller stervelingen, en dikwijls heb ik in beraad gestaan om een einde aan mijn rampzalig leven te maken. Dit is echter mijn geval niet langer. Ik heb bijkans alle geleerdheid, welke ik had opgedaan, vergeten, en het gezond verstand, waarmede mij de Natuur begiftigde, slijt af. Ik word als 't ware gelijkvormig aan de voorwerpen, met welke ik gedwongen ben om te gaan. Ik zal ten eenigen dage hun volkomen gelijk worden, en dan ophouden ellendig te zijn.’
Alles, wat deze zeldzame Man sprak, vervulde mij met deelneming en medelijden. Zijne houding en gebaren werden geweldiger, toen hij eenig geld, 't welk ik hem aanbood, weigerde aan te nemen. Botvierende aan de oogenblikkelijke gewaarwordingen, welke het gezigt van dien ongelukkigen mij inboezemde, wilde ik hem eene aangenamer verblijfplaats voorstellen, dan Patmos. Reeds gevoelde ik de onuitsprekelijke voldoening van een einde te maken aan de ellenden van een' medemensch, wanneer het vervolg zijner gesprekken dezen zoeten droom afbrak; dewijl ik niet kon nalaten te vermoeden, dat hij, door de ophooping zijner onheilen, zijn verstand verloren had. Ik staakte allen voornemen om hem mede te nemen: zijne redenen werden langs hoe buitensporiger; de wildheid van zijn voorkomen vermeerderde; zijne gebaren kregen iets woests. Hij vergezelde mij nogtans naar het Klooster. De Kloostervoogd, die mij ontving, scheen mij toe een allerdomst schepsel te wezen. Ik verlangde van hem eenig onderrigt te ontvangen van de Handschriften, die in dit oude Klooster misschien bewaard gebleven waren. Hij verklaarde mij, zonder zich des te schamen, dat hij niet kon lezen; en ik kon geen ander narigt van hem bekomen (*).’
De Hermitage van de Apocalypsis is gelegen op het hangen van een' berg, tusschen het Klooster en de Haven van Scala. Men komt dan in de Kerk van de Apocalypsis. Deze stoot tegen eene grot in de rotsen, welke, als wij op het berigt der Eilanderen mogen afgaan, de verblijfplaats was van Apostel joannes, gedurende diens

{==614==} {>>pagina-aanduiding<<}
ballingschap. Hier, zeggen zij, schreef hij het Boek der Openbaringe, en meenen zelfs de spleten te kunnen aanwijzen, door welke de Heilige Geest zijne inblazingen den Apostel schonk. - De brokken van deze rots, verzekeren zij, dat ten krachtdadigen geneesmiddel strekken tegen ontelbare kwalen, en bijzonder een behoedmiddel opleveren tegen booze geesten. De Grieksche Monniken blijven niet in gebreke, deze geneesmiddelen te verkoopen, zoo wel als zondvergiffenissen; zij drijven dezen handel zonder schaamte. - Bedriegerij en bijgeloof planten overal soortgelijke zegevanen. De Braminen verkoopen de wateren van den Ganges aan die de oevers van die vergode Rivier bezoeken; de Priesters in Lapland verkoopen de winden, en de domme inboorlingen van Thibet besteden veel gelds voor dat Artikel, 't welk hun de Godheid van hunnen Grooten Lama geheel in twijfel moest doen trekken.
Tournefort, die in den jare 1700 den Archipel bezocht, beeldt de Vrouwen van Patmos af als niet onbevallig; schoon zij, door overmaat van blanketsel, veel daarvan wegnemen. Een Koopman van Marseille, door de schoonheid van eene der Patmossche Dochteren bekoord, trouwde haar. Hierop kwamen zij in 't begrip, dat geen Vreemdeling op het Eiland zou komen, dan met dus een oogmerk; en wanneer gemelde groote Plantkundige verklaarde, dat hij er Planten en geene Vrouw kwam zoeken, stonden zij zeer verwonderd. - Het gedrag der Vrouwen is tegenwoordig het tegenovergestelde van dat ten dage van tournefort. Zij vertoonen eene verregaande mate van schuwheid. Geen Vreemdeling vertoont zich op straat, of alle deuren en vensters gaan digt.

Nieuwe bijzonderheden wegens het leven en karakter van den veldmaarschalk Souworow.

(Naar het Fransch van den Heere de guillaumanches duboscage, Bevelhebber in Russischen Krijgsdienst in 1794-1796.)

‘Hoewel de Russische Veldmaarschalk souworow velen onzer Lezeren niet geheel onbekend is, zoo wel van zijne ongunstige als gunstige zijde; voor zoo veel men-
{==615==} {>>pagina-aanduiding<<}
schen van zijnen stempel zeldzame verschijnsels in de geschiedenis der menschheid zijn, beschouwen wij het als een wezenlijk deel der take, die wij op ons hebben genomen, het lezende publiek met dusdanige zeldzame Karakters, in zoo verre ons de welbevestigde Geschiedenis voorlicht, zoo veel mogelijk naauwkeurig bekend te maken. Zoo wel tot leering als vermaak kan dit tot eene voegzame bijdrage dienen. Het eene en andere, van hetgeen wij gaan mededeelen, moge sommigen onzer Lezeren bekend zijn; veel, echter, zullen zij daarin ontmoeten, hetwelk hun den zonderlingen Man nader, en wel in een belangrijk licht, zal doen bekend worden. De zuiverheid der bron, uit welke wij de volgende narigten geschept hebben, laat zich niet betwijfelen.’

Alexander basilowitch souworow werd geboren in den jare 1730. Zijn Vader, basilius souworow, Raadsheer te Moscou, was afkomstig uit een adelijk Zweedsch geslacht, sedert vier generatien in Rusland gevestigd, doch hetwelk tot nog toe weinig vermogen en aanzien bezat.
De bijnaam rymnikski werd hem door de Keizerin catharina de II gegeven, ter vereeuwiginge van de gedachtenis der vermaarde overwinning, door dezen Veldoversten aan de oevers van de Rymnik behaald, op den 22sten September des jaars 1789. Te dezen tijde werd hij benoemd tot Graaf der Keizerrijken van Rusland en Duitschland. Paul de I schonk hem den titel van Prins italiski, gedurende den Veldtogt in Italie, in den jare 1799. Met die vereerende titels paarde deze Generaal de versiersels van alle de Orden van Rusland, Oostenrijk en Pruissen.
In ruime bezittingen en in eene doorluchtige geboorte de middelen niet gevonden hebbende, noodig ter verkrijginge van den hoogen rang, naar welken zijne vurige eerzucht streefde, noch de posten, tot welke zijn buitengewoon vernuft hem riep, nam de jonge souworow een inderdaad zeer zonderling besluit, maar hetgeen ten bewijze van zijn doordringend vernuft dient, en waarvan de uitvoering, gedurende zijn gansche leven, eene zeer groote werkzaamheid heeft gevorderd. Om zich te doen opmerken, stelde hij zich eenigermate als uitzinnig aan, vertoonde de zonderlingste manieren, ontsloeg zich van alle de regels der gezellige beschaafdheid, en veroorlofde zich zelfs vrijheden, strijdig met de subordinatie. Maar deze gemaakte oorspronkelijkheid, ten langen laatste bij souworow eene tweede natuur geworden, werd, echter, altoos bestuurd door dat buitengewoon vernuft, met welk hij begaafd was; in voege dat binnen korten tijd zij-
{==616==} {>>pagina-aanduiding<<}
ne talenten begonnen door te schijnen door de duisterheid van eenen lageren stand. In zijne berekening bevestigd, leide hij zich, naar gelange hij in krijgsrang en kunde vorderde, des te meer toe om zonderling te schijnen. Het diep gevoel, eindelijk, welk hij van zijne begaafdheden had, maakte, in het vervolg, alle gehoorzaamheid dermate voor hem onmogelijk, dat hij aan zijne Oppervorstin het bevel over hare legers zoude ontzegd hebben, indien zij hetzelve aan deze of gene voorwaarde of verrigting had willen verbinden.
Verscheiden omstandigheden zou men uit zijn leven kunnen aanvoeren, in welke zijn genie, de grenzen der bevelen, hem gegeven, overschredende, hem met een vasten tred den weg tot de overwinning baande. Twee voorbeelden, uit twee wijd vaneen gelegene tijdperken van zijn leven, zullen genoeg zijn om zijn karakter te dezen opzigte te doen kennen.
In den Veldtogt van den jare 1771, toen souworow onlangs Generaal-Majoor was geworden, vernam hij, dat de Graaf oginski, Opper-Maarschalk van Lithauwen, te Stalowiz eene Confederatie tot stand bragt. Straks gaf hij er kennis van aan den Maarschalk buturlin, die het opperbevel over het Russische leger voerde; hij brengt hem onder het oog, dat het oogenblik nu daar was, om de zamenverbondenen te verstrooijen, voordat zij zich georganiseerd hadden, en verzoekt diensvolgens vrijheid om hen te mogen aanvallen. De Maarschalk, man van groote omzigtigheid, in aanmerking nemende dat souworow slechts eenige weinige honderden soldaten onder zich had, en hem kennende als zeer onderneemziek, verbood hem stellig, den vijand aan te tasten, voordat hij versterking had ontvangen, die nog verre af was. In hetzelfde oogenblik dat souworow dit ste lig verbod ontving, verneemt hij niet slechts, dat de Opper-Maarschalk oginski een aanmerkelijk voordeel op het Regiment van Petersburg had behaald, van welk hij vijfhonderd man had bemagtigd, vijftien Officieren en twee stukken geschut, maar ook dat die Opper-Maarschalk van Lithauwen zich reeds aan het hoofd van meer dan vijfduizend Polen bevond, met twaalf stukken zwaar geschut. Eindelijk wordt hij in het zekere onderrigt, dat deze Confederatie, binnen zeer weinige dagen, een zeer aanzienlijk leger zal op de been brengen, hetwelk straks op de verscheidene Russische detachementen, in Polen verspreid, zal aanvallen, met oogmerk om hen onder de overmagt te verpletten, zonder hun den tijd te gunnen om zich te vereenigen.
De tijd eischt spoed; om te raadplegen en bevelen te vragen, is het nu niet meer te doen; de hand moet aan het werk geslagen worden; een oogenblik vertraging, en het is gedaan met de Russen. Buturlin's koelzinnige omzigtigheid had den

{==617==} {>>pagina-aanduiding<<}
weg gebaand tot de heillooste ramp: een stoute stap van souworow's vernuft zal alles herstellen. Deze onversaagde Krijgsman verzamelt zijne kleine bende, uit duizend man bestaande, en vertrekt van Lublin, zeggende: ‘Laten wij eerst het Russische leger verlossen, en, zoo 't zijn moet, zal ik voor mijne ongehoorzaamheid met mijn hoofd boeten!’ Het gevaar, waaraan hij zich blootstelt, verdubbelt zijne pogingen; in vier dagen legt hij ruim vijftig mijlen wegs af, verrast den Groot-Maarschalk, tast hem aan in weerwil van een stikdonkeren nacht, verstrooit alle de benden, die hem ontmoeten, en verovert de stad Stalowiz. Naauwelijks is de dag aangebroken, of hij valt van nieuws op de Polen aan, in de vlakte vereenigd. Na een bloedig gevecht noodzaakt hij de overwinning, zich voor hem te verklaren. Oginski wordt gevangen genomen, zijn leger gedeeltelijk vernield, en het overige verstrooid; souworow vervolgt het zwakke overschot tot aan Slonym, alwaar hij denzelfden dag binnentrekt. Twaalf stukken geschut en een onmetelijke buit vallen in des overwinnaars handen, en de Confederatie is ontbonden.
De stoute Krijgsman draalde niet met, op staanden voet, door eenen Aide de Camp, het verslag van deze onderneming aan den Maarschalk buturlin te zenden; hij schreef: ‘Als Krijgsman ben ik ongehoorzaam geweest. Ik moet gestraft worden, en zend u mijnen degen. Maar als Rus heb ik mijn' pligt gedaan, door het vernielen van de magt der Geconfedereerden, aan welke wij geenen tegenstand hadden kunnen bieden, indien zij tijd gehad had om zich te verzamelen.’ Groot was de verbaasdheid van den Maarschalk buturlin op het lezen van dezen brief. Gelijktijdig vernam hij de onderneming en derzelver gelukkigen uitslag: met zoo veel spoeds had souworow zijn werk verrigt. Onzeker, intusschen, hoedanig hij zich omtrent dezen overwinnenden Officier had te gedragen, haastte hij zich om de bevelen der Keizerin te verzoeken, en geeft haar berigt van het zoo gelukkig als zonderling voorval. De Vorstin, die alwat groot en schoon was zoo wél wist op prijs te schatten, schreef hierop aan den Generaal souworow: ‘Als uw Opperhoofd moet de Maarschalk buturlin u doen in arrest nemen, tot straffe der misdaad van krijgsmans-onöndergeschiktheid; maar als uwe Souvereine behoud ik aan mij het genoegen om den ijver eens getrouwen onderdaans te beloonen, die, door eene luisterrijke daad, zich bij zijn Vaderland verdienstelijk heeft gemaakt.’
Dit krijgsbedrijf was het begin van souworow's vermaardheid en geluk. Dertig jaren daarna, toen hij onder de lauweren grijs geworden en tot de hoogste krijgseere was verheven, stelde hij nog dezelfde sterkte van geest ten toon.

{==618==} {>>pagina-aanduiding<<}

Toen souworow vertrokken was om het opperbevel over het leger van Italie op zich te nemen, had het Kabinet van Weenen, aan zijnen ouden slender gewoon, om ontwerpen voor eenen veldtogt te beramen, van welke de Generaals slechts slaafsche uitvoerders waren, het niet durven bestaan, den Maarschalk aan dat gebruik te verbinden; nogtans verlangde het, dat de Generaal zijne plans zoude mededeelen; alleenlijk was men verlegen, hoedanig men dezelve zoude te weten komen. De Keizer nam dit op zich; souworow gaf tot antwoord: ‘Nooit maak ik bepaalde krijgsontwerpen: de tijden, de plaatsen, de omstandigheden bepalen mijn besluit.’ - ‘Het is onmogelijk,’ voerde hem de Keizer te gemoet, ‘dat gij geen krijgsplan hebt; ik verlang het te weten.’ De Maarschalk, thans tot het uiterste gedrongen, zeide tot den Monarch op een' vrijmoedigen toon: ‘Indien ik er een had, zoude ik 't aan uwe Majesteit niet mededeelen: want indien gij het wist, Sire, zoude uw Raad er nog dezen avond kennis van hebben, en de vijand morgen er van onderrigt zijn.’
Toen macdonald uit het binnenste van Italie kwam, om zijne verrigtingen met die van moreau te vereenigen, en het leger van souworow te overvallen, die zich met belegeringen onledig hield, werd het Kabinet van Weenen van onbedachte vreeze bevangen. In het eerste oogenblik was het beducht, dat de troepen van den Generaal kaïm, die het Kasteel van Turin belegerden, tot het doen van hunnen aftogt niet zouden in staat zijn. Straks zond het in allerijl eenen Courier aan den Maarschalk, met den stelligen last om het beleg van dat Kasteel te doen opbreken.
Men geeft souworow kennis van de aankomst der berigten uit Weenen. Hij was nog niet naauwkeurig onderrigt omtrent de bevelen, die hem gezonden waren; maar hij hield zich verzekerd, dat zij met zijne ontwerpen streden. Diensvolgens beschikt hij het indiervoege, dat de Keizerlijke Courier in geene dertig uren hem zijne brieven kan ter hand stellen. In dien tusschentijd slaat hij den vijland, en de Generaal kaïm neemt het Kasteel van Turin. Nu eerst ontvangt souworow de brieven van Keizer frans den II. Dezelve gelezen hebbende, antwoordt hij straks dien Vorst, ‘dat het hem leed deed, zijne bevelen niet te kunnen volbrengen; maar dat het Kasteel van Turin in zijne handen was gevallen, toen hij de brieven van zijne Majesteit had ontvangen, die hem geboden, het beleg dier vesting op te breken.’

(Het vervolg hierna.)


{==619==} {>>pagina-aanduiding<<}

De bedelaar met zijn hond.

Eene Vertelling.

Een oud Man, met een gescheurd kleed, naderde mij met zijne slaapmuts in zijne hand. Hijsprak niet, doch zijn geheele voorkomen, zijne houding vorderden een aalmoes. Zijn Hond zag mij aan, en scheen, even als zijn meester, eenigen bijstand te vragen. ‘Mijn Vriend,’ zeide ik, ‘ik heb niets om u te geven.’ Ik herhaalde dit, om van hem af te komen. Eene herhaalde onwaarheid, - mangel aan gepast gevoel. - Ik schaamde mij, dit gezegd te hebben. Dan ik trachtte zulks te verzetten, door het lastig vallen der Bedelaren mij te herinneren. Dan deze viel mij niet lastig. - Hij zeide zachtelijk: ‘God beware u!’ en ging heen.
Een rijtuig kwam inmiddels aanrijden. De Bedelaar met zijn Hond vervoegde zich bij 't zelve. Hij kreeg niets, en ging, zonder klagen, heen. Iemand, die zich onvoegelijk gedragen heeft, zal moeijelijk en op zichzelven te onvrede worden, als hij iemand ontmoet, die, in zijne plaats, niet hetzelfde verrigt. Ik geloof, dat, indien de reizigers in het rijtuig den Bedelaar iets gegeven hadden, zulks mij gespeten zou hebben. ‘Met dit al,’ zeide ik bij mijzelven, ‘deze lieden zijn veel rijker dan ik.’ Dan op 't eigen oogenblik riep ik uit: ‘Is hunne hardvochtige onaandoenlijkheid voor de mijne eene verschooning?’ Deze bedenking maakte mij op mijzelven te onvrede.
Ik keek den Bedelaar na, als wenschte ik hem terug te roepen. Hij zette zich neder op een steen, met zijn Hond voor zich, die den kop op de knie zijns meesters lag, terwijl deze hem streelde, zonder eenige acht op mij te slaan.
Bij den Bedelaar ging een Soldaat zitten, wiens bestoven schoenen hem voor een reizend man deden kennen. Hij had zijn knapzak tusschen zich en den Bedelaar nedergelegd, en op den knapzak zijn zwaard. Hij veegde zijn zweet af, en scheen alleen te hebben gaan zitten om uit te rusten. Hij had een Hond bij zich, die alle voorbijgangers forsch aankeek. Deze Hond deed mij met meer aandachts op den anderen zien, die er gansch niet oogelijk uitzag. Het verwonderde mij, dat een oud Man, in den behoeftigsten staat levende, met dit beest het schraal en onzeker levensonderhoud deelde. Dan het wederzijdsch gedrag deed mijne verwondering weldra ophouden, en ik zeide bij mijzelven: ‘ô Beminnelijkste en getrouwste van alle Dieren, gij zijt een medgezel, een vriend der Menschen! Gij alleen blijft hen bij in ongeval; gij alleen versmaadt niet arm te zijn!’

{==620==} {>>pagina-aanduiding<<}

Onder dit beschouwen en denken werd een glas van het rijtuig geopend, en eenige overgeschoten brokken van het daarin genomen ontbijt vielen op den grond. - De beide Honden snelden daar heen. - Het rijtuig reed voort - en een der Honden geraakte onder het wiel. - Het was die des Bedelaars. - Dezelve gaf een gil, en daarmede was hij dood. - Zijn meester snelde, om hem te helpen. - Wanhoop was op zijn gelaat te lezen. Hij schreide niet, - hij kon niet schreijen. ‘Mijn goede Man!’ riep ik. Hij keek in 't wilde om. Ik wierp hem een stuk gelds toe. Hij liet het, als zijner aandacht onwaardig, bij zich heen rollen. Hij dankte mij alleen met een hoofdknik, en nam den Hond in zijne armen.
‘Mijn Vriend,’ zeide de Soldaat, zijne hand naar den Bedelaar uitstrekkende met het stuk gelds, 't geen hij opgeraapt had, ‘die Heer heeft u dit geld gegeven. - Hij is gelukkig, hij is rijk; doch allen zijn zoo niet. Ik heb niets dan een Hond; gij hebt den uwen verloren; de mijne is tot uwen dienst.’ - Dit zeggende, deed hij den Hond een touw aan, gaf dit den grijzen Bedelaar in handen, en ging zijns weegs.
‘Mijn goede Soldaat!’ riep de oude Man, op zijne knieën vallende en zijne handen uitstrekkende. - De Soldaat vervolgde zijnen weg, en liet den Bedelaar in eene vervoering van dankbaarheid, - dan diens zegeningen en de mijne zullen hem allerwegen volgen. ‘Goede, brave Knaap!’ zeide ik bij mijzelven, ‘wie ben ik, bij u vergeleken? Ik heb den armen Man alleen Geld geschonken; maar gij hebt hem een' Vriend wedergegeven!’




Ter viering van het vijfentwintig-jarig bestaan der Maatschappij: tot nut van 't algemeen.


Hoe! overal ellend! verwoestende oorlogsvieren! 
Hoe! de aarde in brand! de mensch verstikkende in den gloed! 
Hoe! stroomen, - bruisende rivieren, 
Door dijken brekende en geverwd met menschenbloed! 
Hoe! menschen in een zee van menschenbloed verdrinkend'! 
En in een' gapend' afgrond zinkend' 
Geheele Volken, zich verplettrende in den drang! 
Hoe! Vorsten van den troon gestooten! 
Hoe! landen uitgeschud! hoe! steden plat geschoten! 
En hier! ... hier houdt men feest! hier klinkt de jubelzang! 

{==621==} {>>pagina-aanduiding<<}

Is Neerland dan alleen bevrijd van al die rampen? 
En lijdt het niet met de aard', die zoo verschriklijk leed?... 
Helaas! het moest met jamren kampen, 
En 't beefde van den schok, die Duitschland schudden deed! 
Het hoorde van rondsom 't geloei der krijgsorkanen; 
Het stortte ook edel bloed en tranen; 
Het waggelde in den storm .... maar God! nog viel het niet! 
't Heeft, door uw liefde alleen beveiligd, 
Verlichting, Waarheid, Deugd een' tempel toegeheiligd, 
Waar 't aan die edle trits de zuiverste offers biedt. 
 
* 
 
Ja! hier, hier houdt men feest, hier klinken jubelzangen, - 
Maar niet aan wulpsch vermaak of ijdlen glans gewijd! 
Neen! gij moogt onze hulde ontvangen, 
ô Edle Maatschappij, die Neêrlands glorie zijt! 
Zie heilgen offerwijn met reine handen plengen! 
De Burgers, die dien pligt volbrengen, 
Zijn reeds gelouterd door uw' Goddelijken gloed: 
Verheven, blinkend moogt gij pralen; 
Een vierde van eene Eeuw schoot reeds uw licht heur stralen 
Met zachten, warmen glans, en drong in ons gemoed. 
 
* 
 
Een vierde van eene Eeuw. Ja! toen reeds donkre wolken 
Zich zamenpakten, toen de storm reeds werd voorspeld, 
Die op het weerloos hoofd der Volken 
Eens los zou barsten met verpletterend geweld, 
Zaagt ge op Noordhollands grond uw' eersten uchtend gloren, 
En, in den middelstand geboren, 
Vlood zacht en ongemerkt uw teedre kindschheid heen: 
Gij werdt eenvoudiglijk gevoedsterd, 
En door een' Genius met liefde en zorg gekoesterd, 
Tot roem van Nederland, tot nut van 't Algemeen. 

{==622==} {>>pagina-aanduiding<<}

De Staatsorkaan brak los... en heilge banden scheurden; 
De tempels van de Deugd en Waarheid stortten in; 
De Godsdienst en Verlichting treurden; 
Met droevig rouwmisbaar vlood de edle Menschenmin: 
Zij doolden angstig rond en vonden geene ontferming, - 
Toen boodt gij de Edelen bescherming 
In 't half voltoold Gebouw, ontbloot van dak en trans; 
Het moest den storm des tijds verduren; 
Maar gij - gij bouwdet voort.... nu rezen trotsche muren 
Aan 's Amstels boorden op met nooit gekenden glans. 
 
* 
 
Hier, Edle! waandet gij uw jonge stichting veilig, 
Aan Volksbeschaving en aan Rede en Deugd gewijd: 
Doch wat is aan 't Vooroordeel heilig, 
Aan dweepend Bijgeloof, Schijnheiligheid en Nijd? 
Ach! zij bezoedeiden en voorportaal en drempel, 
Ja! drongen door in d' achtbren tempel, 
Tot aan het outer, 't welk van heilgen wierook brandt; 
Hier blonkt gij in verheven' luister, 
Eén blik.... en 't Nachtgebroed vlood heen in 't aklig duister, 
Voor 't licht, dat u omstraalde, ô Heilge! niet bestand. 
 
* 
 
Thans dreigt u geen gevaar in de achtbre tempelmuren; 
Maar 't Menschdom ziet gij met den diepsten weedom aan: 
Wat schokken moest het niet verduren! 
Hoe peilloos zonk het niet door eigen gruweldaân! 
't Is al in rep en roer, het woelt aan alle kanten; 
Hier zwieren, als een hoop Bacchanten, 
Bedrogen Burgers rond en schreeuwen: wij zijn vrij! 
Ginds dringt men onbekende Volken 
't Geschenk der vrijheid op door bajonet en dolken,... 
Men tiert en raast - en vloekt het juk der slavernij. 

{==623==} {>>pagina-aanduiding<<}

't Misleide Volk zoekt heul bij Staatsveranderingen, 
Terwijl het, razende, in zijn' eigen' boezem wroet, 
En, moordende om bespiegelingen, 
De Staatshulk dobbren laat op d' oeverloozen vloed; 
De Menschheid ligt verguisd, vertrapt in 't stof ter neder; 
Barbaarschheid sticht haar' zetel weder; 
Daar tusschen waart de Krijg met vuur en sulfer rond: 
Van helsche woede knarsetandend, 
Zwaait hij zijn schrikbre toorts, en 't veege Europe, brandend, 
Verstikt in wee en rouw en wacht den jongsten stond. 
 
* 
 
Dit wee was grievend, ja! verscheurend voor uw harte, 
ô Edle! steeds zoo goed, zoo zacht, zoo rein van zin! 
Maar gij bezweekt niet in uw smarte; 
Bij 't groeijen van de ellend' groeide ook uw Menschenmin; 
Gij voelt uw roeping thans; ter goeder uur geboren, 
Doet gij uw licht weldadig gloren, 
Tot zegen, heil en troost van Hollands Maatschappij: 
Wat soltrend lijden haar ook griefde... 
't Geen uit uwe oogen straalt is Goddelijke liefde, 
't Geen van uw' lippen vloeit is Hemelartsenij. 
 
* 
 
Ja! heerlijk blonk dat licht, zoo loutrend, zoo weldadig! 
't Verfpreidde een' Hemelglans, gezegend in het rond. 
Heb dank, algoede! die, genadig, 
Deez' stichting deedt ontstaan op Nederlandschen grond! 
De schaamle handwerksman, vergeten en vernederd, 
Werd door haar leer verlicht, verteederd; 
Verdwaalden zijn door haar op 't Rede-spoor geleid: 
De jeugd mag haar heur vorming danken, 
Zelfs zegent haar het kind met stamerende klanken... 
Uit haar stroomt Volksgeluk en Menschenzaligheid. 

{==624==} {>>pagina-aanduiding<<}

Ja! hier, hier houdt men feest! hier klinken jubeltoonen; 
Verlichting, Waarheid, Deugd en Godsdienst juichen thans 
Wie zoude uw blinkend hoofd niet kroonen, 
ô Maagd, verheven-schoon, omstraald met Englenglans! 
Ja! elk zal 't heilig feest van uw geboorte vieren; 
Ja! elk zal 't met gebloemte sieren... 
Hier is geen onderscheid van aanzien, magt of stand: 
Uw gloed mag aller borst bezielen; 
Gij ziet thans duizenden voor uwe altaren knielen.... 
En 't lied is koorgezang van 't jublend Vaderland. 
 
* 
 
Dit loflied klinkt voor u en uwen edlen Stichter, 
Die reeds in zaalger kreits der Braven loon ontving! 
Als Menschenvriend en Volksverlichter, 
Blijft hij bij 't Nageslacht in dankbre zegening: 
Verheerlijkte! ô! zie neer! hoor onze vreugdezangen! 
En zijn wij niet met floers omhangen, 
't Is niet, omdat uw dood ons met geen rouw vervult; 
Maar 't Feest gedoogt geen blijk van smarte: 
Gij leeft met uwe Telg in ieder Neêrlandsch harte; 
De lofzang stijg' tot u, in eeuwig licht gehuld! 
 
* 
 
Uw naam staat in de rol der Edlen aangeschreven 
Naast Franklin, Howard, Penn, L'Epée en Washington, 
En naast u, Genius van 't Leven, 
ô Jenner, de eeuwige eer van 't magtig Albion! 
De wereld moge vrij Geweldenaren roemen, 
Wij zullen nieuwenhuyzen noemen, 
(De Menschenvriend alleen is, in onze oogen, groot!) 
De jeugd, die naauw zijn' naam kan spellen, 
Zal, staamrend, van zijn deugd en menschenmin vertellen; 
Zij juicht in haar bestaan, beweenend zijnen dood. 
 
* 
 
Juich! juich dan, Nederland! wil heilgen wierook zwaaijen! 
Dat 't outer krakend brand', ter eer der Maatschappij! 
Doe vlaggen van uw' spitsen waaijen! 
Zet aan dit plegtig Feest den hoogsten luister bij! 
Bekrans het hoofd der Maagd! strooi frissche en geurge bloemen! 
Roem, zoo gij nog op iets moogt roemen, 
Op de Edle, die gij thans vereerend, hulde biedt! 
Laat vrij dan Brit en Gauler brallen 
Op weelde en kunst! ... waar is een Maatschappij voor Allen? 
Juich! juich! mijn Vaderland! de aard' heeft heur weerga niet! 
 
spandaw. 



{==625==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Redevoering tegen lasteren en kwaadspreken.

Vermaant, dat zij niemand lasteren.



paulus, Tit. III:1, 2.
Het Kwaad-denken van zijne Medemenschen was onlangs de stoffe, waarmede wij onze ernstige Lezers bezig hielden (*). Als een Tegenhanger dier Redevoeringe moge deze, tegen Laster en Kwaad-spreken gerigt, dienen, en wij, zonder eenigen omweg, terstond ter zake treden.

Van alle kwade hebbelijkheden, welke de menschen zich eigen maken, zijn er mogelijk geene zoo bezwaarlijk te genezen als die, aan welke de tong zich gewent. De duidelijke reden hiervan is, dat wij het misdadige der woorden veel minder opmerken dan dat der daden. Daden, welke meer tijds vorderen, en vergezeld gaan van eene grootere verscheidenheid van omstandigheden, dringen zich, als 't ware, onzer opmerkinge op, en hechten zich in ons geheugen. Maar woorden, ‘die vleugelen hebben’ en wegvliegen, ontglippen ons onopgemerkt, en derzelver herinnering verdwijnt schielijk.
Te dezer oorzake hellen wij gereedelijk over, om beleedigingen, met de tonge gepleegd, aan te zien als te beuzelachtig om eene groote mate van opmerking te verdienen, en wij begaan ze, van tijd tot tijd, bijkans

{==626==} {>>pagina-aanduiding<<}
zonder er acht op te geven; zoodat er reeds eene misdadige hebbelijkheid gevormd is, eer wij het bemerken. In dezer voege is het, dat de menschen hebbelijke leugenaars, zweerders en vloekers worden, zonder genoegzaam op te merken, welk een misdrijf zij plegen, en misschien zonder hunne verkeerdheden te bespeuren. Dan geene hebbelijkheid der tonge is er, welke onmerkbaarder den mensch eigen wordt, dan die van lasteren en kwaadspreken.
In de ondeugd van Kwaadsprekendheid mogen wij drie trappen van misdadigheid opmerken. - De hoogste en ergste is, dat wij, ten nadeele en ter beleediginge van den naasten, dingen zeggen, welke wij weten dat valsch zijn. - De tweede, wanneer wij nadeelige geruchten van eenen ander' verspreiden, welke wij niet weten dat waar zijn. - De derde en ligtste is, wanneer wij van de gebreken onzes naasten zeggen, wat wij met zekerheid weten. - Onderzoeken wij de mate van misdadigheid, in elke dezer soorten van Kwaadsprekendheid gelegen.
De man, die uit eigene en snoode vinding eenen ander' met eene misdaad betigt, of een gebrek toeschrijft, waaraan hij weet dat zoodanig iemand niet schuldig staat, verdient in den voorsten rang der Kwaadsprekeren geplaatst te worden. Wanneer valsche beschuldigingen openlijk voor een Geregtshof gebragt en met plegtigen eede gestaafd worden, neemt de misdaad van Laster, met die van Meineed gepaard, de donkerste kleur van het gruwzaamst misdrijf aan. Deze allerregtstreekste en hatelijkste schennis van het Gebod: ‘Gij zult geene valsche getuigenis geven tegen uwen Naasten,’ wordt in alle Burgerlijke Staatsbesturen als een misdrijf van de eerste grootte behandeld. Deze schennis behelst in zich eene mate van bedorvenheid en kwaadaardigheid, die men, gelukkig voor het Menschdom, zeer zeldzaam aantreft. - Op eene min statelijke en openbare wijze, is het, nogtans, niet zeldzaam te vernemen, dat men tegen den naasten valsche getuigenissen inbrengt. De liefde tot de waarheid, of de vrees voor de schandelijkheid eener leugen, zijn dikwijls niet sterk genoeg, om de menschen bestand te doen zijn tegen verzoekingen tot Laster, welke hervoortkomen uit kwaadaardigheid van gesteltenisse, uit de opwellingen van nijd en wraakzucht, uit de geweldige drift van partijschap, uit trotschheid, of uit enkelen moedwil. Uit eene en andere dezer oor-
{==627==} {>>pagina-aanduiding<<}
zaken gebeurt het menigmalen, dat geruchten, ten nadeele van den naasten, niet alleen gretig aangenomen en verspreid, maar ook voorbedachtelijk en met opzet zeer vergroot worden. Ja, het lijdt geen twijfel, - want geene andere reden kan met mogelijkheid gegeven worden van de veelvuldige schandelijke stukken, dagelijks vermeld, - dat er niet weinigen gevonden worden, die, om bezigheid te geven aan hunne vindingrijkheid, of voldoening te schenken aan hunne kwaadaardigheid, zich veroorloven, tegen den naasten, smadende vertellingen te smeden, welke geenen grond altoos hebben. Niet zonder grond werd in de
Mozaische Wet, als een uitdrukkelijk gebod, voorgeschreven: ‘Gij zult geen valsch geruchte opnemen.’ (Exod. XXIII:1.)
Doch daar is iets zoo laags en schandelijks in deze regtstreeksche aanvallen op de karakters van anderen, dat de meesten, die zich aan Kwaadsprekendheid overgeven, niet hooger klimmen dan tot den gemelden tweeden trap de misdrijfs, en, zonder stellig te beweren iets, 't geen zij weten dat valsch is, zich vergenoegen met het verspreiden van verhalen, of het geven van wenken, ten opzigte van hunnen naasten, welke zij niet weten op de waarheid te steunen.
Eenigen, aan hunne neiging tot Kwaadsprekendheid botvierende, hebben de voorzigtigheid om zich te bepalen tot algemeene en onbepaalde berispingen. Op losse gronden van vermoeden, welke zij moeite zouden vinden stevigheid te geven, wagen zij het, een' man, in algemeene bewoordingen, een geveinsden en schurk te noemen, als zij niet verkiezen hem eenige regtstreeksche daden van oneerlijkheid aan te tijgen. Zoodanige algemeene aanmerkingen zullen mogesijk vrij wel beantwoorden aan het oogmerk hunner boosaardigheid, en teffens hun de moeite besparen, om die bewijzen bij te brengen, welke men zou verwachten ten steun van eene meer bepaalde beschuldiging. Ten aanzien van den beschuldigden persoon, is eene algemeene betrekking misschien beleedigender dan eene bepaalder aantijging; naardemaal deze veel eerder ingang vindt, en bezwaarlijker wederlegd wordt.
Anderen worden er gevonden, die, zich een slecht denkbeeld van de wereld gevormd hebbende uit eenige weinige ongelukkige voorbeelden, natuurlijk van eene ongemakkelijke en ligtgeraakte geaardheid zijnde, of be-
{==628==} {>>pagina-aanduiding<<}
wust dat zij zelven door lage en onwaardige beginfels gedreven worden, kwaad van anderen spreken, door derzelver goede daden, zonder genoegzamen grond, aan slechte beweegredenen toe te schrijven. Zij staan toe, dat die man geregeld te werk gaat in het volbrengen van zijne Godsdienstpligten, dat een ander zijne milddadigheid betoont in deelneming aan openbare liefdegiften; doch geven teffens te verstaan, dat deze eenige bijzondere ondeugden heeft, welke hij onder het masker van Godsdienstigheid poogt te bedekken, dat de ander eenige zelfzoekende einden zoekt te bereiken, door eene openbare ten toon spreiding zijner milddadigheid. Er schuilt eene kwaadaardigheid in dit pogen, om, door ongegronde verdenkingen, de beste karakters met de slechtste op éénen voet te brengen, welke deze soort van Kwaadsprekendheid weinig minder snood doet zijn dan liegende lastertaal.
Bijkans soortgelijk hiermede is het zoo algemeen bedrijf, om aan woorden en daden, die van eene twijfelachtige natuur zijn, eene ongunstige beduidenis te geven. Wanneer men gereedelijk veronderstellen mag, dat de man, wiens gedrag berispt wordt, niet schuldig geweest hebbe, op eenmaal vast te stellen dat hij zich schuldig gemaakt heeft, zonder de zaak naauwkeurig te onderzoeken, is zulks niet alleen eene inbreuk gemaakt op de braafheid, maar ook op de regtvaardigheid; het is iets hatelijks zijn karakter aantijgen, waarvan hij vrij kan wezen, of misschien lofwaardig. Vast maakt men, dusdoende, zich aan den tweeden trap van Kwaadsprekendheid schuldig.
Deze beschuldiging valt ook op de zoodanigen, die voorbedachtelijk partijdige en gebrekkige tafereelen ophangen van het gedrag huns naasten, die omstandigheden bedekkende, welke hetzelve in een gunstig licht zouden doen voorkomen, en enkel stilstaande op zoodanige bijzonderheden, welke kunnen dienen om er een schuldig voorkomen aan bij te zetten. Naardemaal het onmogelijk is, eenige zaak billijk te bepalen, zonder opregt de blijkbaarheid van beide zijden te overwegen, zal hij, die iets verhaalt, waarmede eens anders goede naam gemoeid is, en alleen 't geen tegen hem getuigt vermeldt, hem in de daad lasteren.
Eene andere soort van Kwaadsprekendheid hoort men, wanneer de betigting rust op zwakke blijkbaarheid en

{==629==} {>>pagina-aanduiding<<}
onzekere gissing. Iedere enkele mogelijkheid, of zwakke schijn van waarschijnlijkheid, levert geenen genoegzamen grond op van beschuldiging. Iemands misslag moet in het gemeene regt ten volle bewezen zijn, eer wij ons mogen veroorloven kwaad van hem te denken, veel min kwaad van hem te spreken. Welk een lof van schranderheid en doorzigt zij ook mogen behalen, die de misslagen van anderen ontdekken door het nagaan van eene lange reeks van vermoedens en gissingen, zij zullen voorzeker allen eisch op het deel hebben aan opregtheid verliezen. Met gretige ooren te luisteren naar elke tot schande strekkende vertelling, herom te zwerven, om overal verhalen te verspreiden tot benadeeling van iemands karakter, zonder naar de eerste daarstellers van zulk een verhaal te onderzoeken, of de waarschijnlijkheid en de gronden, waarop het rust, na te gaan, strekt ten blijke van een' lagen geest en een slecht hart. Zoo veelvuldige voorbeelden doen zich dag aan dag op van de onzekerheid der loopende verhalen, dat elk, die eenige waardij stelt in zijne achting te bewaren als een verstandig en braaf man, zeer omzigtig zal wezen, om smaadredenen tegen den naasten op te nemen. 't Zij een slecht gerucht waar of valsch moge wezen, niemand heeft regt om het te laten gelden en verder te verspreiden, vóór dat hij de zaak onderzocht hebbe.
Niet in het geringste vermindert de misdadigheid in vertellingen te verbreiden, die valsch kunnen zijn, dat men het doe zonder bijvoeging van regtstreeksche en stellige verzekeringen, door zijdelingsche inboezemingen en wenken, van verre gegeven. Eenige schenders van 's naasten goeden naam zijn zeer afgerigt op dit slinksch bedrijf. ‘Hoe menigmaal,’ zegt een menschkundig Engelsch Schrijver, (sterne) ‘wordt over de eerlijkheid en braafheid van een' man beschikt door een grimlach of het ophalen der schouderen! Hoe vele goede en edelmoedige bedrijven zijn niet in vergetenisse begraven door een wantrouwen barenden oogwenk of een geheimzinnig gefluister! Hoe groot een gedeelte van hoogachting wordt ter wereld uitgebannen door afgelegene wenken, en weggeknikt of in vermoeden verkeerd door eene bedenkelijke houding! Hoe menigmaal moet een onschuldig karakter bloeden door een verhaal, 't welk hij, die zijn best doet om het te verspreiden, zich gelaat met wederzin

{==630==} {>>pagina-aanduiding<<}
te vermelden en naauwelijks te gelooven! Deze vergiftigde pijlen van eerrooving, in 't wilde en dikmaals in 't donker geschoten, zijn misschien niet minder treffend en heilloos, dan de meer regtstreeksche aanvallen van het zwaard, 't geen zijne duizenden en tienduizenden heeft doen vallen.’ - In alle deze gevallen is het oogmerk en het kwaad, en daarom het misdrijf, het zelfde.
Dat Kwaadsprekendheid van de twee gemelde soorten snood en zondig is, zal elk gereedelijk toestemmen. Ieder, die op den aard der zake let, of acht geeft op de lessen der ondervinding, moet overtuigd zijn, dat dit misdrijf der tonge in zijne uitwerkselen schadelijk is, zoo voor den gelasterden, als voor den lasteraar zelven.
‘Een goede Naam, schrijft salomo, is beter dan groote Rijkdom.’ Zoo veelvuldig zijn de genoegens en de voordeelen, die een onbesproken Karakter vergezellen, dat er geen schat is, welken een wijs man niet zou willen opofferen, om zijne eer te behouden. Een' ander' van zijnen goeden naam te berooven, is hem te ontzetten van de voldoening, welke de bewustheid, van de goedkeuring der verstandigen en braven te bezitten, vergezelt. Gij stelt hem bloot voor alle de ongelegenheden van ongunst en schande, terwijl hij regt heeft om de gezegende uitwerkselen te ondervinden van zijn onbevlekt karakter. Gij verzwakt zijnen invloed, vermindert het nut, 't welk hij zou hebben kunnen stichten, en misschien beschadigt gij onherstelbaar het geluk en genoegen des levens van den gelasterden zelven en diens nakomelingschap. ‘De woorden des Kwaadsprekers zijn alverslindende woorden; zijne tong is een zwaard en een scherpe pijl.’ - ‘Velen,’ zegt syrach's Zoon, ‘zijn gevallen door de scherpte des zwaards; doch niet zoo velen als door de scherpte der tonge vielen. Gelukkig hij, die er tegen beschut is, en het venijn er niet van gesmaakt, of het juk daarvan gedragen, of de banden gevoeld heeft: want dit juk is een ijzeren juk en de banden zijn ijzeren banden; de dood daarvan is een kwade dood; het graf is beter dan dit alles.’
De pijlen, die de Lasteraar en Kwaadspreker op anderen werpt, zullen, vroeg of laat, op zijn eigen kop terugkomen. Hierom luidt de raad des wijzen Mans:

{==631==} {>>pagina-aanduiding<<}
‘Spreek niet van het gedrag van anderen, 't zij vriend of vijand; want hij heeft het gehoord en waargenomen, en als de tijd komt, zal hij zijnen haat openbaren.’ Geene beleediging is er, welke de menschen met grooter verontwaardiging voelen, dan die, welke hunnen goeden naam wordt aangedaan. Zoo de Laster niet gepaard ga met heillooze gevolgen, ('t welk, volgens de hedendaagsche begrippen van Eer, somtijds gebeurt,) zeker baart dezelve kwade gezindheid en haat bij hem, die de beleediging ondergaat, en kan tesfens niet missen vermoeden bij anderen te verwekken en derzelver strengheid gaande te maken. De Kwaadspreker geeft den zoodanigen, bij welken hij de tong roert, geen gunstig denkbeeld van zijn' persoon. Ware het niet uit hoofde van de groote partijdigheid, welke de menschen voor zichzelven bezitten, weinig lieden zouden zoo blind zijn, dat zij niet zagen, hoe de Kwaadspreker waarschijnlijk van hun tot anderen spreekt, gelijk hij van anderen tot hun doet. In de daad, de menschen zijn, over 't algemeen, zoo beschroomd voor het onheil, uit dit bedrijf te duchten, dat zij zorg dragen om den Lasteraar met zijne eigen munt te betalen. Naauwelijks is er eenige zaak, waarin de menschen met eene strikter regtvaardigheid te werk gaan, dan ‘om kwaad met kwaad en schelden met schelden betaald te zetten.’ Het is eene waarneming van nog grooter aanbelang, doch zeker niet genoeg in acht genomen door de zondanigen, die, bij eene veelvuldige aanspraak op Godsdienstigheid, niet geleerd hebben hunne tong van kwaadspreken te wederhouden, dat eene hebbelijkheid, om den goeden naam van iemand te schenden, eene boosheid van aard aanduidt, geheel onbestaanbaar met een Godsdienstig Karakter. ‘Indien,’ schrijft daarom de Apostel jacobus, ‘indien iemand onder u denkt dat hij Godsdienstig is, en zijne tonge niet in toom houdt, diens Godsdienst is ijdel.’ En: ‘de mond, die liegt, doodt de
ziel.’
Dan, de snoodheid en dwaasheid des Lasters zijn te openbaar om verdere opheldering te behoeven. Ik mag derhalve voorttreden met eenige aanmerkingen over de derde en laatstgemelde soort van Kwaadsprekendheid; hierin bestaande, dat wij van de gebreken onzes naasten zeggen, wat wij met zekerheid weten.
Naardemaal dit een bedrijf is, waarin alle menschen,

{==632==} {>>pagina-aanduiding<<}
om de waarheid te zeggen, zich meer of min toegeven, mogen wij, naar den aard der liefde, veronderstellen, dat de wereld van de misdadigheid dezes bedrijfs niet algemeen overtuigd is. Men moet, ter verschooning van dit algemeen in zwang gaan, erkennen, dat er eenige gevallen zijn, waarin het geraden en noodzakelijk - en andere, waarin het verschoonbaar en onschuldig is, van eens anders gebreken te spreken.
Het kan niet in twijfel getrokken worden, dat, hoe hatelijk het karakter eens aanbrengers moge wezen, elk lid der maatschappije verschuldigd is aan den Staat, om wettige beschuldiging in te brengen tegen de zoodanigen, die de zamenleving verongelijkt hebben, door een hatelijk schenden harer wetten. Menschenliefde zelfs vordert, dat wij zoodanige misdrijven ontdekken, als niet verborgen gehouden kunnen worden, zonder groot onregt of gevaar voor het algemeen. Eene inachtneming van het algemeen welzijn, of de begeerte om een' overtreder te verbeteren, of diens beleediging nuttig voor anderen te maken, mogen iemand regtvaardigen, om veelvuldige daden van oneerlijkheid, bedrog of wreedheid, welke niet ter kennisneming des Burgerlijken Regters kunnen gebragt worden, te vermelden; om eenen, die betrapt is op een strafwaardig misdrijf, te onderwerpen aan de heilzame tucht van bestrasfing, 't zij openbare, 't zij bijzondere, naar eisch der zaken; alsmede om voorbeelden van slechte karakters, reeds als zoodanig bekend, ter waarschuwing der jongen en onervarenen, te vermelden. Het is desgelijks eene daad van regtvaardigheid, welke iedereen zichzelven verschuldigd is, om welverdiende schande te brengen op het hoofd van anderen, ten einde zijn eigen karakter te zuiveren van aangewreven blaam, of vergoeding te krijgen van eenige beleediging, welke hij in andere opzigten moge geleden hebben. - En 't geen wij, in deze gevallen, regtmatig en redelijk doen ter handhaving van onze eigene regten, mogen wij ook doen ten dienste van een' Vriend. Zelfs zonder eenigen zoodanigen bijzonderen eisch van Regt of Vriendschap, zou het, wanneer de beleedigingen snood en schandvol zijn, misschien te veel gevergd wezen, om eene geheele bedekking te vorderen der natuurlijke en prijsselijke aandoeningen van verontwaardiging en verachting.
Doch wanneer der menschen misslagen niet van zulk eenen aard zijn, dat zij het tusschen beiden komen des

{==633==} {>>pagina-aanduiding<<}
openbaren regts vorderen, en den overtreder niet geheel ter schandvlekke der zamenleving maken, dewijl zij grootendeels bij de wereld onopgemerkt blijven, moet er eene veel grooter mate van omzigtigheid en kieschheid in het spreken daarover worden in acht genomen. Waar eenig bijzonder oogmerk, belangrijk genoeg, kan bereikt worden, door iemands gebreken te vermelden, - bij voorbeeld, om de beterschap des beleedigers te bewerken, of de zoodanigen, die gevaar van verleiding zouden loopen, te waarschuwen tegen den invloed des slechten voorbeelds, - is zulks, in geen berispelijken zin, kwaadspreken. Maar men mag met reden vragen, in hoe verre wij onszelven mogen toegeven, om over de misslagen van anderen op algemeene gronden te spreken, om daardoor onzen eigen zedelijken smaak en aandoeningen te oefenen en te verbeteren, of eene welverdiende mate van berisping aan de overtreders te doen toekomen. Dat wij kortelijk elke dezer verschooningen voor de gewoonte, om de misslagen van anderen ter stoffe des onderhouds te maken, nagaan.
Niets zeker is meer aanprijzenswaardig, dan het aankweeken van zedelijken smaak, en teergevoeligheid op dat stuk. Gelijk in schilderstukken, of in andere, tot de fraaije kunsten behoorende, zoo zal, in het zedelijke, hij, die zoekt uit te munten, dikwijls het oog vestigen op anderen, om hun gedrag te beoordeelen. Maar zijn wij, de karakters van anderen beoordeelende, altoos zeker, dat wij enkel onder den invloed staan van het loffelijk verlangen om ons eigen te verbeteren? Hebben zelfbedrog en trots de hand niet in het opmaken der vergelijking tusschen den naasten en onszelven? Scheppen wij geen kwaadaardig vermaak in het botvieren aan een' berispenden geest, op het gezigt van anderer misslagen en zwakheden, welke wij overwegen? Zijn onze berispingen van anderen nimmer vermengd met eenige mate van verheuging, op het denkbeeld, dat hunne meerderheid in rang, middelen, of begaafdheden, opgewogen wordt door de verlaging hunner karakters? Met één woord, is het uit enkele liefde tot de deugd, dat wij de ondeugd berispen? Is het door eene loffelijke eerzucht om uit te steken in wijsheid, dat wij dwaasheid belagchen en verachten? - Zoo niet, dan mogen wij het vrijelijk in twijfel trekken, of onze vrije berispingen van anderen, over het geheel, voordeelig zijn voor onszelven.

{==634==} {>>pagina-aanduiding<<}

Zal dit bedrijf dan worden voortgezet uit loutere genegenheid voor het welzijn der wereld? Zal men inbrengen, dat, hetgeen van de Zedeleeraars Kwaadsprekendheid genoemd wordt, een nuttig werktuig is, om dwaasheid te verbannen en misdrijf te verbeteren? - dat de vrees voor: ‘wat zal er de wereld van zeggen!’ een der krachtigste bedwangmiddelen is tegen buitensporigheden? en dat vele ongeregeldheden op deze wijze voorkomen of verbeterd worden, die alle pogingen der Burgerlijke Overheid of der Godsdienstige Zedepredikers te leur stelden? - Al dit moge misschien, voor een gedeelte, waarheid zijn: en waren de zoodanigen, die in dezer voege het karakter van Zedemeester aannemen, zoo zeer in ernst er op uit, om de ondeugd te ontmoedigen, als zij voorgeven; behandelden zij elke soort van zedeloosheid met de verachting, die dezelve verdient; en onderschraagden zij teffens hunne berispingen door een vlekkeloos voorbeeld in hun eigen gedrag; dan zou men een veel grooter heil mogen verwachten van hunne pogingen voor de zaak der deugd. Maar nemen wij het stuk, gelijk het dadelijk bestaat. Daar de menschen, in hunne beoordeelingen van anderen, met meer genoegen stilstaan op derzelver gebreken, dan op derzelver verdiensten, en meer kans staan om te verbitteren door de scherpheid hunner aanmerkingen, dan te verbeteren door de zachtheid hunner berisping; daar zij, in gevallen, waargeen onregt beöogd was, dikwijls eene overmatige gestrengheid aan den dag leggen; daar er, uit verscheidene oorzaken, zoo veel gevaars overblijft, dat de menschen bij het kwaadspreken van waarheid tot valschheid zullen overgaan, - zou het mogelijk eer voor- dan nadeelig voor de belangen der Deugd zijn, wanneer het als een algemeenen regel wierd aangenomen, nooit van eens anders gebreken te spreken, dan bij eene regtmatige gelegenheid, en om eene voldoende reden. Dit is eene soort van liefdebetoon, 't welk wij steeds, zonder eenige kosten, kunnen uitoefenen. Goed van anderen te
spreken, voor zoo verre zij het verdienen, is een gemakkelijk te volbrengen pligt; maar geen kwaad te spreken, vordert alleen ons stilzwijgen, 't welk niets kost.
Men neme, om zich van alle soort van misdadige Kwaadsprekendheid te onthouden, de volgende lessen in acht: Wanneer gij u geneigd gevoelt om kwaad van iemand te spreken, geef dan uzelven tijd om te bedenken,

{==635==} {>>pagina-aanduiding<<}
of gij verzekerd zijt van de waarheid van 't geen gij gereed zijt tegen hem voort te brengen. Deze regel, strikt in acht genomen, zou negen tiende deelen afsnijden van al het kwaadspreken, thans op de wereld in zwang. - Vraag uzelven, vervolgens, of de Persoon, ten wiens laste gij iets staat voor te dragen, bij deze of gene gelegenheid, u geenen dienst gedaan hebbe, voor welken gij ten minste, ter vergeldinge, stilzwijgen verschuldigd zijt, ten opzigte van de gebreken, die hem mogen aankleven. - Overweeg, verder, of gij zelf niet berispelijk zijt, wegens dezen of genen misslag van gelijke grootte; en herdenk aan het woord van christus: ‘Wie van u zonder zonde is, werpe den eersten steen!’ - Let, met voegzamen ernst, op uw eigen karakter en uwen eigen pligt, en gij zult weinig tijdruimte vinden, om over het gedrag van anderen te spreken. - Om de verzoeking tot Kwaadsprekendheid te vermijden, moet gij uwe verstandelijke vermogens en kundigheden aankweeken door overpeinzen en lezen; zoo zult gij uzelven voorzien van stoffe tot nuttig en aangenaam onderhoud: velen toch spreken kwaad van hunnen naasten, om geene andere reden, dan omdat zij niet anders weten in 't midden te brengen. - Bewaar uw hart met alle zorgvuldigheid, om voor te komen het opwellen van de snoode driften, hoogmoed, nijd, wraak, gierigheid en ijdele nieuwsgierigheid: deze toch leiden niet zelden tot Kwaadsprekendheid. - Eindelijk: houd bestendige en naauwe wacht over uwe lippen, ten einde gij niet onberaden, voorbarig en liefdeloos spreken moogt. Overdenk menigmaal en kleef vast aan het besluit, eens door david genomen: ‘Ik sprak, ik zal op mijne paden letten, en niet zondigen met mijne tonge.’


{==636==} {>>pagina-aanduiding<<}

Oorsprong van den zoogenoemden H. Sacramentsdag, of het feest van het ligchaam van Christus.

Volgens hetgeen wij, in den hier voor geplaatsten Brief (*), lezen, is dit Feest van Pauselijke, niet van Apostolische, instelling, en gaf de godsvrucht van een bijzonder mensch daartoe de eerste aanleiding. Dit kan men, als rigtig, aannemen; maar, zoo als ik vreeze, niet, dat clemens en gregorius er instellers van zijn. Immers ik vind niet, dat de eer daarvan aan iemand anders toekomt, dan aan urbanus IV en clemens V. - Het is wel der moeite waardig, de geschiedenis dezer instelling hier kortelijk te verhalen.
In het voorst der dertiende eeuwe leefde, te Luik, zekere godvreezende jonge dochter juliana, welke, van jongs af, een bijzonderen eerbied had voor het H. Sacrament, dat is voor de gewijde Hostie, of Ouwel. Sedert haren zestienjarigen ouderdom, in den jare 1208, zag zij, zoo dikwijls als zij de oogen sloot, om te bidden, het beeld der volle maan, maar altijd met een donker vlekje. Daar dit gezigt hare aandacht aftrok, bad zij, menige malen, doch te vergeefs, om er van verlost te worden. Nu smeekte zij derhalve, dat zij er de beteekenis van mogt verstaan, en kreeg daarop eene openbaring, dat de maan de kerk beteekende, en het vlekje 't gemis van een jaarlijksch feest ter eere van het H. Sacrament; terwijl haar tevens gezegd werd, dat zij zulk Feest vieren, en de algemeene verpligting daartoe verkondigen moest. Hoewel zij nu geloofde, dat dees gewigtige last haar, door j. christus zelven, gegeven werd, maakte zij echter, twintig jaren lang, zwarigheid, om dien te volvoeren; dewijl het, naar haar oordeel, welvoegelijker zou zijn, dat dezelve aan eenige voorname Geestelijken wierde opgedragen. Daar dit nu evenwel niet gebeurde, openbaarde zij denzelven aan eenen Ca-
{==637==} {>>pagina-aanduiding<<}
nunnik der Sint maartens Kerke te Luik, met verzoek, om daarover, zonder haar te noemen, met de beste Godgeleerden raad te plegen. Dees sprak er dan over met jacobus pantaleon, toen Aartsdiaken van Luik, naderhand Paus urbanus IV, - met den Provinciaal dder Dominicanen, den Bisschop van Camerijk, den Cancelier der Kerk van
Parijs, en met drie Luksche Hoogleeraars der Godgeleerdheid, en meer andere kundige en brave mannen. Dezen waren allen van begrip, dat het billijk en voor de Kerk nuttig zou zijn, de instelling van het H. Sacrament voortaan, met meer plegtigheid, dan tot hiertoe, te vieren. Juliana bereidde zich dan hiertoe, en liet, te dien einde, door zekeren jongen en zeer vromen, maar nog weinig geoefenden, Geestelijken, een opstel voor den dienst vervaardigen. Doch, toen dit ruchtbaar wierd, kwamen ettelijke Geestelijken tegen de viering van dit Feest op, bewerende, dat het geheel overtollig was, dewijl men dagelijks, in de misse, de instelling van het H. Sacrament vereerde, en dat de openbaringen van Zuster juliana mijmerijen waren. Geheel anders dacht echter de Bisschop van Luik, die, in het jaar 1246, beval, dat men, alomme in zijn Stift, jaarlijks, des donderdags na het Feest der H. Drievuldigheid, het Feest van het H. Sacrament zou vieren, en dat de dag, die hetzelve vóórging, een vasten dag zijn zou. Dit geschiedde ook in het volgend jaar, toen een Pauselijk Legaat, zich te Luik bevindende, het opstel voor den dienst goedkeurde, en zelf de Misse las, en eene redevoering hield. Deze beval de onderhouding van dit Feest, in het jaar 1252, ook aan alle de kerken, waarover hij, als Legaat, iets te zeggen had; en het zelfde deed een ander Legaat, twee jaren na hem. In weêrwil hiervan bleven vele Luiksche Geestelijken dit Feest bestrijden, en de openbaringen van juliana tegenspreken. Zelfs geraakte deze in vervolging, en moest zij Luik ruimen. Zij
overleed in 1258. Zij liet eene bijzondere Vriendin na, eva geheeten, die, even als zij, bij Paus urbanus bekend geweest was, toen hij nog Aartsdiaken van Luik was. Deze, de verheffing van pantaleon tot het Pauschap verstaan hebbende, bragt het zoo ver, dat de Bisschop van Luik aan hem, over de instelling van den Sacraments-dag, schreef, met dat gevolg, dat hij denzelven, voor de gansche Christenkerk, vaststelde, inzenderheid (gelijk hij, in zijne Bulle, zei-
{==638==} {>>pagina-aanduiding<<}
de) om de ketters in verlegenheid te brengen. Hij verbond aan het godsdienstig vieren van denzelven verscheiden Aflaten; doch hij beval noch het vasten op den voorafgaanden dag, noch het ten toon stellen, noch het ronddragen der gewijde Hostie. Hij zond zijne Bulle, in het bijzonder, aan de vrome eva, verzeld van eenen brief, gedagteekend den 8sten van Herfstmaand des jaars 1264, en van een nieuw opstel voor den dienst, hetwelk door den beroemden thomas aquinas was vervaardigd, en sedert in gebruik bleef. Ondertusschen stierf urbanus in hetzelfde jaar, en daardoor bleef de viering van het ingestelde Feest op nieuw achter. Maar toen het algemeen Concilie, omtrent een halve eeuw later, te Vienne in Frankrijk, gehouden, de instelling bekrachtigde, en Paus clemens V daarop zijn zegel drukte, kwam het vervolgens in zwang, namelijk in het jaar 1312: doch ook toen werd noch van vasten, noch van ten toon stellen, noch van omgaan gewaagd. Het was eene Provinciale Synode,
welke de Aartsbisschop van Sens, in het jaar 1324, te Parijs hield, die het vasten gebood, onder toezegging van een veertig-daagschen Aflaat, en die, wegens den plegtigen omgang, welken de geestelijkheid en het volk, op den gemelden donderdag, met het H. Sacrament hield, verklaarde, dat zij daarin, dewijl dezelve, eenigzins, door Goddelijke ingeving, scheen ingesteld, voor het tegenwoordige, niets veranderen wilde, en hem aan de godsvrucht van de geestelijkheid en het volk overliet.
Men ziet dus, dat deze omgang, waarop de Fransche Koningin zoo veel had aan te merken, niet door de Kerk voorgeschreven, en alleen het gevolg van den ijver van het volk en de geestelijkheid van sommige kerken, en van eene vrijwillige overneming der overigen was. Des te ligter scheen de Paus gehoor te kunnen geven aan de gewigtige redenen, waarom men er de afschaffing van verzocht. Doch hij was doof, zoo als alle zijne voorzaten en opvolgers, voor alle zulke vertoogen tot hervorming. Men heeft, tot in onze dagen, die plegtige omgangen gezien, en de aanmerkingen van catharina daarover moeten toestemmen; ja men kan ze nog zien, op vele plaatsen. - Het vasten op den woensdag is nooit algemeen geworden.


{==639==} {>>pagina-aanduiding<<}

Waarneming, aangaande de nuttigheid van het phosphorzuur, in geweldige asthenische bloedvloeijingen uit de baarmoeder, en de daarop volgende zorgelijke onderdrukking der levenskrachten. Door Dr. Lutzelberger, Hofraad en Lijfarts te Hildburghausen.

Meermalen nam ik de uitmuntende gevolgen van het gebruik van het Phosphorzuur waar, in de vermelde vloeijingen. Thans zal ik alleen daarvan het volgend voorbeeld, als buitengewoon gewigtig, uit mijn Dagboek, mededeelen.
Vrouwe V.L., een klein zwakkelijk Vrouwtje, baarde voor de zesde keer, en ditmaal zeer ligt, doch wat te spoedig. De Nageboorte volgde ligt van zelve, en oogenblikkelijk na de geboorte des Kinds, schoon met veel verlies van bloed. Schijnbaar welvarende werd de Kraamvrouw naar bed gebragt; doch zij werd plotselijk, schoon ongevoelig, door eene zoo zware Bloedvloeijing overvallen, dat de aldaar aanwezige Vrouwen zulks eerst uit de steeds toenemende zwakheid, bleekheid en koude der Kraamvrouwe ontdekten.
Bij mijne aankomst vond ik den pols weggezonken, klein en ras, met eene wel verkleinde, doch geenszins genoegzaam zamengetrokkene Baarmoeder. Straks wendde ik alle de beste, meest gebruikelijke middelen tegen zoodanige gevallen aan, en was daarmede wel in staat, om de vloeijing in toom te houden, doch ik kon niet beletten, dat dezelve van tijd tot tijd wederkeerde. Ondertusschen bragt de Vrouw zes dagen op eene dragelijke wijze door, hare verschrikkelijke zwakte niet medegerekend. Doch toen bekwam zij, op eens, door een geweldigen schrik, eene nieuwe vloeijing, die alle de vorige overtrof, en die het gering overschot harer krachten zoodanig uitputte, dat thans haar dood onvermijdelijk scheen.
Thans werden wederom de gewone middelen, met verdubbelde krachten, aangewend; doch zij waren alle zonder eenige uitwerking. Van tijd tot tijd werden de krachten geringer, dewijl de Bloedvliet niet wilde op-
{==640==} {>>pagina-aanduiding<<}
houden. De Lijderes lag dus doodkoud, met een koud kleverig zweet bedekt, bijna zonder pols, met een hippocratisch aangezigt, zonder dat zij bijna iets kon hooren, of hare spraak verstaan kon worden. Zij scheen dus genoegzaam op sterven te liggen.
Intusschen kwam ik gelukkiglijk op het denkbeeld, om van het Phosphorzuur, als zijnde een der beste exciterende middelen, gebruik te maken, en schreef het voor, op de volgende wijze:
℞ Acidi phosphor. pur. Ʒj.

Aq. destillat. Ʒvj.

Syr. Cerasor. nigror. Ʒij.

M.
Van dit middel gaf ik alle vierden van een uur tien druppen, en bleef bij het bed der Lijderes, om te zien, wat er gebeurde. Na de derde gifte bespeurde ik, dat de over het geheele ligchaam uitgebreide koude iets begon af te nemen, terwijl het koud zweet insgelijks eenigzins opdroogde. Na verloop van het volgend kwartier gaf ik vijftien druppen, waardoor zich de pols meer en meer verhief en de natuurlijke warmte begon weder te keeren. De Bloedvliet hield op, en de Lijderesse werd door een zachten slaap bevangen, die langer dan een uur aanhield, waarna zij opgeruimd wakker werd en begon te drinken.
Nadat dus het onmiddellijk levensgevaar geheelenal was verdwenen, schreef ik haar het afkooksel van den Koortsbast voor, met Phosphorzuur verzeld, om dus zoo veel te zekerder tegen het wederkeeren van den Bloedvliet te waken, waardoor zij allengskens tot eene volkomene gezondheid herstelde.
Door dit gelukkig voorbeeld aangemoedigd, schreef ik naderhand het Phosphorzuur gewoonlijk voor, niet alleen in de asthenische Bloedvloeijingen uit de Baarmoeder, maar ook in die uit den Mond, den Neus, den regten Darm enz., steeds met de beste uitwerking.


{==641==} {>>pagina-aanduiding<<}

Nieuwe bijzonderheden wegens het leven en karakter van den veldmaarschalk Souworow.

(Vervolg en slot van bl. 618.)

De ligchaamsgestalte van den Maarschalk souworow strookte volmaakt met zijne zonderlingheid. Hij was slechts vijf voeten en een duim hoog, voor het uiterlijke aanzien zwak en teeder; maar de natuur had hem met een kloek en welgespierd gestel begaafd, hetwelk hij door eene matige, hardvochtige en werkzame levenswijze had versterkt. Ziekte was hem diensvolgens zoo goed als onbekend; beter zelfs was hij tegen de zwaarste vermoeijenissen bestand dan een mensch van het sterkste gestel. Niettemin was zijne ligchamelijke zwakheid in zijnen ouderdom zoo groot, dat het gewigt van zijne sabel hem naar de zijde, op welke hij dezelve droeg, deed overhellen.
Van der jeugd af schijnt hij een onbevallig voorkomen gehad te hebben. Hij was groot van mond, en zijne gelaatstrekken, te zamen genomen, waren geenszins fraai; maar de opslag van zijn oog was vol vuur, levendig, en zeer doordringende; men zou gezegd hebben, dat hij tot in het diepste van uwe ziel doordrong, wanneer hij u ernstig aanzag. Weinige menschen vond men, wier voorhoofd zoo zeer met rimpels, en wel met zulke sprekende rimpels, was bedekt; van hem konde het gezegd worden, dat zijn gelaat sprak.
De hebbelijke speling van zijn gelaat stond met eene zijner grootste hoedanigheden in verband, dat is, met een verwonderlijk fijn gevoel. Bediende iemand zich van een ongepast woord, straks zag men zijn voorhoofd zich met zware rimpels bedekken, die in het eigen oogenblik zich tot aan zijn achterhoofd uitstrekten, om terstond daarna op zijn voorhoofd terug te keeren. Aldus ontstond er eene afwisselende speling op zijn gelaat, tot dat de ongunstige indruk door een ander denkbeeld was uitgewischt.
In het algemeen vermijdde hij al wat hem zijnen klimmenden ouderdom konde herinneren. Men droeg zorg, om de spiegels te doen bedekken of weg te nemen uit de ver-
{==642==} {>>pagina-aanduiding<<}
trekken, welke hij moest bewonen, of ook wel gemeenlijk uit dezulke, alwaar hij een bezoek ging afleggen. Niets was zoo zonderling, als hem voorbij een' spiegel te zien gaan; wanneer hij dien bemerkte, liep hij op een galop, met geslotene oogen, en allerlei kromme sprongen makende, tot dat hij buiten het vertrek was. Grootelijks zoude men zich bedriegen, indien men deze zonderlingheid aanzag als het uitwerksel van eenige verjaarde aanmatigingen. Dikwijls schertste de Maarschalk zelf met zijne gestalte; en wat zijnen afkeer van de spiegels aangaat, dikmaals heb ik hem hooren zeggen, ‘dat hij zichzelven nooit bekeek, opdat hij de verwoestingen des tijds niet zoude bemerken, en om zich aldus altijd bekwaam te oordeelen ter volvoeringe van dezelfde krijgsbedrijven als in zijne jeugd.’ Ingevolge van deze beweegreden, indien hij in zijnen weg een' stoel aantrof, sprong hij daarover, door er zijn' voet op te zetten, met oogmerk om te bewijzen, dat hij zijne vlugheid had behouden. Het was om dezelfde reden, dat men hem zelden zag gaan, maar altijd loopen, vooral bij het uit- en ingaan van zijn woonvertrek. Het talrijkste gezelschap deed hem dit niet nalaten; zelfs verdubbelde hij zijne grimassen en grilligheden van allerlei aard, wanneer hij zich in het gezelschap van aanzienlijke vreemdelingen bevond. Integendeel gebeurde het hem somwijlen, dat hij in zijne binnenkamer alle zijne zonderlingheden vergat; alsdan was hij eenvoudig, ongemaakt, en zijne verkeering werd nog belangrijker; doch de geringste onwelvoegelijkheid aan de zijde der personen, die hem omringden, deed hem straks tot zijne gewone zonderlingheid terugkeeren.
Dikmaals stond souworow ter middernacht op, en altijd 's morgens voor vier uur. Gemeenlijk hield hij het middagmaal ten acht ure in den winter en ten zeven ure in den zomer. Men heeft hem, na de nacht-manoeuvres, bij het aanbreken van den dageraad het middagmaal zien houden. Het middagmaal was zijn voornaamste maaltijd; dit was de tijd zijner ontspanninge; van hier dat hij gaarne aan tafel zat, alwaar hij dikmaals zich langer vergat dan hij wel zou gewild hebben.
Zeer slecht was doorgaans zijne keuken; hij at walgelijke Kosaksche ragouts; maar men zoude den schijn niet hebben durven vertoonen, dat men ze walgelijk vond; zulk eene kieskeurigheid zoude hem mishaagd hebben.

{==643==} {>>pagina-aanduiding<<}

Om zich tegen allerlei ongematigdheid van wind en weder te harden en zijn gestel sterk te maken, had hij zich te gewoonte eigen gemaakt, wanneer hij 's morgens opstond, geheel naakt naar de deur van zijne tent te gaan, en zich verscheiden emmers koud water over het ligchaam te doen gieten. In zijnen gevorderden ouderdom liet hij dit niet na.
Zijne kleedij bestond in omgeboorde, slecht gesmeerde laarzen, van een slecht fatsoen en kwalijk sluitende; in groote stevelkoulen, die zeer hoog
    reikten; in eene broek van wit bombazijn; een kamizool van dezelfde stoffe, met eene voering en omslag van groen linnen; daar onder een witte borstrok. Op zijn hoofd droeg hij een klein vilten helmet, met groene franjes geboord: eene kleedij, te zonderlinger, omdat twee oude wonden aan de knie en aan het been, aan welke hij dikmaals pijn leed, hem van tijd tot tijd noodzaakten, slechts ééne laars te dragen, en aan de gekwetste zijde de broek aan de knie ongeknoopt te laten en de kous los te laten hangen. Voeg nog bij deze kleeding eene sabel, die langs den grond sleepte, en wier gewigt hem naar de eene zijde deed overhellen. Merk, eindelijk nog aan, dat, om zijne rankheid en magerheid, zijne kleederen hem los aan het ligchaam hingen.
Wanneer het in den winter meer dan gemeen koud was, kleedde hij zich in wit laken, gelijk aan het wit bombazijnen gewaad, welk hij alsdan afleide; doch dit gebeurde zeldzaam, en duurde slechts weinige dagen.
Tot loon voor zijne overwinningen had deze Generaal de diamanten sieraden van eene menigte Ordes ontvangen; bij plegtige gelegenheden was hij daarmede bedekt. Dan alleen droeg hij zijn Veldmaarschalksgewaad. Gewoonlijk was hij zoo eenvoudig, dat hij, het zij in zijn huis, het zij aan het hoofd zijner troepen, over zijn wit kamizool niets anders dan het lint van de derde klasse van de Orde van St. Joris droeg.
Gaarne behield deze krijgshaftige Veldheer de zeden van den soldaat. Wanneer hij iemand groette, bleef hij stilstaan, wendde zijne voeten buitenwaarts bijkans in eene regte lijn, herstelde zich, rigtte zijne schouders; eindelijk nam hij de gestalte aan alsof hij de revue moest ondergaan, en bragt voorts de regterhand geöpend aan zijn kasket: aldus groet de soldaat.

{==644==} {>>pagina-aanduiding<<}

Aan het eenvoudigste woonvertrek gaf hij steeds de voorkeuze; diensvolgens liet men geen kostbaar huisraad in de kamers, welke hij moest betrekken. Zelden sliep hij in een huis, terwijl zijn leger in het veld lag; en het Russische leger ligt het grootste gedeelte van het jaar in het open veld. In het hoofdkwartier werd zijne tent in een' hoek van den tuin opgeslagen; hij vertoefde aldaar 's nachts en het grootste gedeelte van den dag; hij trad niet in het huis, alwaar zijn Staf zijn verblijf hield, dan omtrent het middagmaal. Zijne tent was niet beter dan die van een gemeen ossicier. Nooit had hij, gedurende zijn krijgsmansleven, een geheelen nacht het bed gehouden; eenige bossen hooi, behoorlijk op den grond gespreid, waren voor hem de kostbaarste legplaats. Zoodanig was zijn gewoon bed, waar hij ook gehuisvest was, zelfs in het paleis der Keizerin.
Hij droeg horologie noch eenige andere sieraden, uitgezonderd bij groote plegtigheden; dan schikte hij zich op met de diamanten, welke hij, door
    zijne overwinningen, van de weldadigheid van verscheiden Vorsten had verworven; alsdan, wanneer een vreemdeling bij hem was, hem deze onderscheidene voorwerpen toonende, plagt hij met eene soort van genoegen te zeggen: ‘Bij gelegenheid van dien slag heb ik dit Ordesteeken verkregen, en dit na dien slag; deze edelgesteenten zijn mij voor die overwinning vereerd,’ enz. enz.
Hij hield geene epuipage, geene rij- of trekpaarden; in één woord, hij hield geen gevolg. Tot zijnen persoonlijken dienst had hij slechts één knecht; bij voorvallende gelegenheden bediende hij zich tot den huisselijken dienst van zoo vele soldaten of Kosakken als de nood vereischte. Voor zijn rijtuig gebruikte hij postpaarden, of die in requisitie gesteld waren; dit rijtuig was een eenvoudige Kibitk of Russische kar. Wanneer hij zijne troepen in den wapenhandel oefende, of dezelve tot den slag aanvoerde, beklom hij het eerste paard dat hem voorkwam.
Souworow was onmetelijk rijk geworden; zeer weinig verteerde hij; nogtans bezat hij weinig gelds, omdat hij zoo zeer bestolen werd. Dit wist, dit zag hij, en zeide er niets van, omdat hij inderdaad den rijkdom verachtte, en weinige behoeften had.
Zoo groot was zijne onbaatzuchtigheid, dat hij, bij alle zijne overwinningen, niet het geringste gedeelte van

{==645==} {>>pagina-aanduiding<<}
den buit voor zichzelven behield. Bij de verovering van Ismail werd de buit, welken zijn leger maakte, op vijfëntwintig millioenen livres geschat, en evenwel trok hij er geen' penning van. In den veldtogt van den jare 1771 tegen de Poolsche Geconfedereerden kreeg hij eenen Officier in zijne magt, die eene rijke Regimentskas geleidde. Verre van zich dien buit toe te eigenen, gaf hij een Paspoort aan den Officier, welke, dank zij zijner onbaatzuchtigheid, dien schat veilig ter bestemde plaatse bragt. Na de overgave van het Kasteel van Turin, zond hij den Koning van Sardinie alle zijne edelgesteenten terug; volgens het regt van overwinning zoude hij dezelve hebben kunnen behouden, als hebbende dezelve in die vesting veroverd op eenen Jood, aan wien de Republikeinen die kostbaarheden tot een lagen prijs verkocht hadden.
Met dit alles ging hem de naam van gierig na, omdat hij de weelde van andere Russische Grooten niet navolgde. Souworow gaf weinig weg, omdat zijn zaakverzorger telkens hem zeide, dat hij geen geld had, en deze wijsgeerige Krijgsheld het voor zich te laag rekende, zich met geldzaken te bemoeijen. Hij gaf weinig, omdat hij zich herinnerde, dat hij, nog jong zijnde, weinig noodig had; en hij beoordeelde alle menschen naar hemzelven. Daarenboven is het zeker, dat hij de uitwendige waarde van het geld niet kende, zijnde de waarde daarvan sints zijne jeugd veranderd.
Doorgaans wordt souworow als een woest en wreed mensch beschouwd; met verwondering zal men den Heer de guillaumanches aldus zien schrijven:
‘Onder de hoedanigheden, van welke de Maarschalk souworow meermalen blijk vertoonde, was eene wezenlijke en bestendige goedhartigheid; misschien zoude hem kunnen verweten worden, dat hij te dikmaals botvierde aan dat gevoel, welk hem somtijds lieden, aan groote gebreken schuldig, in zijnen dienst deed behouden, indien zij slechts met hoedanigheden begaafd waren, welke hij had weten te ontwikkelen en ten nutte aan te wenden.
Gemeenlijk is het een bewijs van een goed hart, veel van kinderen te houden; ook heb ik nooit dien ouden krijgsman kinderen zien ontmoeten, of hij bleef stilstaan om hen te omhelzen; lang liefkoosde hij hen, en

{==646==} {>>pagina-aanduiding<<}
gaf hun vervolgens zijnen zegen. De eerlijke ongelukkige mensch, en door een onregtvaardig lot gedrukt, konde verzekerd zijn, in zijn weldadig hart deelneming en steun te zullen vinden.
Altijd was souworow een goed bloedverwant, een opregt vriend, een teederhartig vader. Nogtans beschouwde hij het als den pligt van eenen krijgsman, aan de zielsneigingen alleen den tijd te besteden, die ter roembehalinge niet konde gebruikt worden. Altijd waren deze beginsels de onveranderlijke regels van zijn gedrag: men oordeele daarover uit den volgenden trek.
Deze Generaal vertrok naar het leger. Onkundig hoe lang hij aldaar moest vertoeven, brandde hij van verlangen om zijne kinderen te omhelzen. Om zoo wel aan zijn hart als aan zijnen roem te voldoen, verlaat hij zijnen weg, en komt te post (zonder nacht of dag stil te houden) voor zijn hotél te Moskou. Alles was in rust. In allerijl stapt hij uit zijn rijtuig, klopt zachtjes aan, treedt binnen, en, zonder eenig gerucht te maken, in de kinderkamer (*). Met een waskaars in de hand, schuift hij zachtjes de gordijnen open, beschouwt met teederheid de voorwerpen zijner liefde, zegent en omhelst hen, schuift de gordijnen digt, gaat naar beneden, klimt in zijn rijtuig, en vertrekt, zonder hen in hunnen slaap gestoord te hebben. Alwat hij beminde, had hij gezien, omhelst en gezegend; hen uit den slaap te wekken, zoude zoo veel geweest zijn als hun het hartzeer van een smertelijk afscheid te berokkenen: zijn hart alleen leed bij deze scheiding. Aldus had de oorspronkelijkheid van zijn karakter invloed zelfs op zijne teederste aandoeningen: gretig naar roem, scheen hij echter aan denzelven te onttrekken, hetgene hij verkoos aan de natuur af te
staan.’

{==647==} {>>pagina-aanduiding<<}

Ligt begrijpt men, dat vurige liefde aan de ziel van souworow altijd onbekend moest wezen. Nooit had hij de Vrouwen bemind; hij beschouwde haar als strikken voor den roem eens krijgsmans, wiens gezondheid, zeden en dapperheid zij verzwakken. Wanneer hij in gezelschap, zijns ondanks, zich van eenige Vrouwen omringd zag, droeg hij, op eene hem bijzonder eigene wijze, zorg, om haar niet aan te kijken, vooral haar niet aan te raken. Nogtans heeft men hem dikmaals zich zeer wellevend omtrent de zulken zien gedragen, welke hij dacht met onderscheiding te moeten behandelen. Omtrent zijne echtgenoote kende hij geene andere aandoeningen dan die der vriendschap; daarin moest zij haar geluk vinden, indien het geluk eener Vrouwe besta in een uitgebreid vertrouwen in haar en eene volkomene vrijheid. Zijne denkbeelden over de kuischheid, welke hij als eene der hoofddeugden beschouwde, droegen inzonderheid het kenmerk van de zonderlingheid van zijn karakter. Na een gedeelte van den nacht bij zijne echtgenoote vertoefd te hebben, hetgene zelden gebeurde, verliet hij in allerijl het bed, en deed zich rijkelijk met water overstorten, als het ware om zich te reinigen.
Souworow was zeer godsdienstig; den openbaren eerdienst vierde hij met bijzondere aandacht. Doch, oorspronkelijk in alles, zong hij den dienst met de Priesters, telkens wonderlijke grimassen makende. - Gedurende zijne ballingschap in het hart van het Gouvernement Novogorod oefende deze krijgsman, in gevolge eener godvruchtige zonderlingheid, de onvermoeide werkzaamheid van zijn karakter omtrent de klokken van zijn Kerkdorp, waarbij hij den post van luider waarnam. Hij alleen luidde, bij nacht en dag, de klok voor alle de Kerkdiensten, welke hij vervolgens met den Priester midden onder alle zijne boeren ging zingen.
Ieder Kerkelijke had aanspraak op zijnen eerbied; dikmaals, wanneer hij eenen Priester, eenen Pope, en altoos wanneer hij eenen Bisschop ontmoette, bleef hij staan, en verzocht om hunnen zegen. Na den zegen van den dienstdoenden Priester der Kerke te hebben ontvangen, wendde hij zich gemeenlijk tot zijne Officieren, en gaf hun op zijne beurt zijnen zegen. Intusschen wist hij het heilige dienstwerk van den persoon des dienstdoenden zeer wel te onderscheiden, zoo als uit het vol-
{==648==} {>>pagina-aanduiding<<}
gende voorbeeld blijkt. In zijnen Zwitserschen veldtogt te Altorf gekomen zijnde, kreeg hij eenen Priester in het oog, en klom straks van zijn paard, om hem om zijnen zegen te verzoeken; doch korten tijd daarna, zeer zware klagten tegen dien Geestelijken bij hem zijnde ingebragt, deed hij hem vijftig stokslagen geven.
Nooit ging hij aan of van de tafel zonder te bidden en te danken. Somtijds besloot hij dezelve met een' kleinen zegen over die naast hem zaten. Indien er niet Amen op geantwoord wierd, plagt hij lagchende te zeggen: ‘Alwie geen Amen zegt, krijgt geen brandewijn.’ Dit zeggen stond in verband met een in Rusland alom aangenomen gebruik, om, eer men aan tafel gaat, een glas brandewijn te drinken.
Zeer verhevene denkbeelden had de Maarschalk van 's menschen ziel; dezelve als een uitvloeisel der Godheid beschouwende, schreef hij aan haar eene zeer groote kracht toe. ‘Weet gij,’ zeide hij op zekeren dag tot een' zijner Vrienden, ‘waarom de Jacobijnen in Frankrijk zegepralen? Het is omdat zij een' vasten en welberadenen wil hebben, en gijlieden er geen verstand van hebt om te willen. Om gelukkig te slagen, moet men vast in zijnen wil zijn.’
Souworow sprak acht talen: het Russisch, Poolsch, Hoogduitsch, Italiaansch, hedendaagsche Grieksch, Turksch, Tartaarsch, en eindelijk het Fransch zoo vlug, alsof hij een geboren Franschman geweest ware.
Zijne wijze van spreken was kort, beknopt, krachtig, scherp, oorspronkelijk en afgebroken; ieder van zijne korte spreekwijzen, van drie of vier woorden, bevatte een' volkomenen volzin; en deze volzin was altijd doordacht en naauwkeurig. Maar voor dat Lakonische was iedereen niet berekend; voor vreemdelingen in het bijzonder waren zijne korte spreuken als zoo vele raadsels. De zulken zelfs, die dagelijks met hem omgingen, moesten, om dezelve wel te begrijpen, zeer oplettende zijn.
Toen souworow nog Generaal was, schreef hij, zittende op eene trommel te midden der puinhoopen van Tourtoukaya, aan den Veldmaarschalk romanzof den volgenden brief, het berigt behelzende dat hij die stad had veroverd:

{==649==} {>>pagina-aanduiding<<}


‘Slawo Bogou, Slawo bowam; 
Eere zij Gode, eere zij u. 
 
Tourtoukaya wsiala, ia tam; 
Tourtoukaya is ingenomen, ik ben daar. 
 
souworow.’ 

Van Turin het leger van macdonald te gemoet trekkende, die van Napels kwam, schreef hij aan den Generaal kaïm het volgende briefje:

‘Mijn waarde Generaal! ik vertrek naar Plaisance; ik ga macdonald slaan. Neem spoedig het Kasteel van Turin in, opdat ik niet vroeger dan gij het Te Deum zinge.
souworow.’

Zijnen brief aan den Duitschen Keizer, behelzende een verslag van den Veldslag van Cassano, eindigde hij aldus: ‘Op dezen merkwaardigen dag hebben de soldaten van uwe Majesteit zich als helden gedragen, en de Russische als Oostenrijkers.’ Zonde een Hoveling van het wellevende en beschaafde Hof van lodewijk den XIV wel een galanter verslag hebben kunnen doen?
In den veldslag van Novi bevond zich het centrum van het Russische leger, door den vijand teruggeslagen, in de grootste wanorde. Een Officier kwam in allerijl den Maarschalk daarvan berigt brengen; maar, vergetende dat hij tot souworow sprak, zeide hij: ‘Ik kom u berigten, dat de Russen geslagen zijn.’ - ‘De Russen geslagen?’ antwoordde de oude Krijgsman zeer bedaard; ‘zijn ze dan allen dood?’ - ‘Voorzeker niet,’ hernam de Officier. - ‘Wel nu! dan zijn ze ook niet geslagen,’ voerde hem de Held te gemoet.
Zie hier nog eenige trekken van zijn Krijgsmans leven. De rivier de Trebia scheidde de vereenigde legers van het Fransche. Aan eene bende Oostenrijksche Ruiterij zond de Maarschalk het bevel om over die rivier te trekken (*)

{==650==} {>>pagina-aanduiding<<}
en den vijand uit eene zijner stellingen te verdrijven. Eenigen tijd daarna met bevreemding ziende, dat zijn bevel niet volbragt was, vervoegde hij zich in galop bij de Oostenrijkers, en betuigde zijn misnoegen, dat zij zich nog niet aan de overzijde der rivier bevonden. ‘Wij wachten op Pontons,’ antwoordde de bevelvoerende Oostenrijksche Officier. - ‘Gij wacht op Pontons! Men hale mij een Regiment Kosakken,’ hernam souworow, zich tot een' zijner Aide de Camps wendende. De Kosakken verschijnen in allerijl. De oude Generaal, met de sabel in de vuist, stelt zich aan hun hoofd, kommandeert: perod! stoupa stoupa stoupaye (*)! vertrekt in vollen galop, zwemt over de Trebia, tast den vijand in zijne stelling aan, en werpt hem overhoop. Thans zich tot een' zijner Officieren wendende: ‘Ga heen, en zeg aan de Oostenrijkers, hoe men in Rusland over de rivieren trekt!’
Op de misdaad van insubordinatie stond de zwaarste straffe; zelden, echter, bevond hij zich in het geval van dezelve te moeten oefenen; zoo sterk boezemde hij door zijn voorkomen gehoorzaamheid en eerbied in! Van een oorspronkelijk karakter in alle zijne bedrijven, wilde hij tot een model van ondergeschiktheid voor zijn leger dienen. Het was met dat oogmerk, dat hij bedacht had aan tichinka te zeggen, dat hij hem moest bevelen van tafel te gaan, wanneer hij bemerkte, dat hij, zich vergetende, de matigheid zoude overschreden. Dan keerde hij zich met eene deftige en tevens grappige houding om, en vraagde hem: ‘Op wiens order?’ - ‘Op order van den Maarschalk souworow.’ - ‘Hij moet gehoorzaamd worden,’ antwoordde hij lagchende, en stond straks op. Eveneens handelde hij, wanneer hij, om zijne bezigheden, te lang achtereen zat; tichinka beval hem uit te gaan. Hij deed dezelfde vraag; zijn Aide de Camp gaf hetzelfde antwoord, en hij ging straks wandelen.
Het voorbeeld van den Generaal beschouwde hij als het beste middel om zijne soldaten te leiden en te besturen. Van hier dat hij nimmer eene gelegenheid liet voorbijgaan, om voorbeelden te geven van godsdienstig-
{==651==} {>>pagina-aanduiding<<}
heid, zuiverheid van zeden, belangeloosheid, dapperheid, kloekmoedigheid, standvastigheid in de vermoeijenissen van den oorlog; maar zijne omzigtigheid te dezen opzigte liep in het buitensporig zonderlinge.
Indien hij aan den drang der natuur moest voldoen, het zij op de parade, het zij bij openbare wapenschouw, voldeed hij daaraan onder het oog van allen, die er tegenwoordig waren, opdat de soldaat zich niet zoude schamen over het volgen van zijn voorbeeld in het openlijk verrigten van iets, waartoe de natuur aan alle menschen de noodzakelijkheid heeft opgelegd; doch straks daarna liet hij zich water en een' handdoek geven, om zijne handen te wasschen en af te droogen, zich verbeeldende, dat hij hiermede de zindelijkheid betrachtte, en aan de eerbaarheid eene openbare hulde deed.
Men heeft hem gezien, met zijne menigvuldige Ordesteekens bedekt, met edelgesteenten overladen, in zijn Veldmaarschalks Uniforme gekleed, met een prachtig borduursel op alle de naden verrijkt, zijn' neus in zijne vingers snuiten, welke hij op zijne mouw afdroogde; en zulks alleen omdat hij zich toen bij eenige soldaten bevond.
Zoodanige middelen houden op gering te zijn, wanneer zij krachtig werken; en souworow, die het karakter zijner soldaten grondig kende, verstond de kunst om zich van hun te doen aanbidden; zelfs gelukte het hem, wanneer de toestand van zaken zulks vorderde, hunne dapperheid tot geestdrijverij op te voeren. Zijne strengheid omtrent hen werd meer dan vergoed door eene strikte regtvaardigheid, en door bestendige goedwilligheid en gemeenzaamheid. Nimmer liet hij eene gelegenheid voorbijgaan om hen toe te spreken, in hunne tenten brandewijn te gaan drinken, hunne soep te proeven, hen in hunne manieren na te volgen, en hun zelfs voor model te willen dienen. Altijd nam hij deel in hunne gevaren, hunne werkzaamheden, en hunne vermoeijenissen; en wanneer het leger in nood of lijden was, wist hij zich, om zoo te spreken, op den zelfden tijd overal te vertoonen, met oogmerk om te bewijzen, dat hij niet beter dan de gemeenste soldaat was. Van hier dat, al hadde hij zijn leger door het vuur moeten doen trekken, ieder soldaat zich voor hem aan een gewissen dood zoude hebben opgeöfferd.
Zoo toegevende souworow zich omtrent geringe mis-
{==652==} {>>pagina-aanduiding<<}
slagen betoonde, zoo veel gestrengheids oefende hij ter zake van gewigtige overtredingen. In een gevecht met de Ruiterij tegen de Turken zag hij eenen Kolonel zijn Regiment op eenigen afstand volgen, in stede van zich aan het hoofd daarvan te stellen. In arren moede ontstoken, wendde hij zich tot de Kosakken, van welke hij steeds verzeld werd, en sprak hen aldus aan: ‘Een Kolonel achter zijne bende! Zie eens, hij is alleen ... de vijand zoude hem kunnen opligten ... welk eene schande zou dat voor ons zijn! ... Sla dood! sla dood! sla dood!’ Straks schieten de Kosakken toe, om den Kolonel ter neder te sabelen; doch deze had souworow's laatste woorden gehoord, en, het op een loopen zettende, vervoegt hij zich bij zijn Regiment, stelt zich aan het hoofd daarvan, en werpt de Turken overhoop.
Zoo dra paul de I aan de regering was gekomen, wilde deze Vorst de krijgsorganisatie geheel veranderen. Zijne nieuwe schikkingen strekten zich zelfs tot de houding zijner troepen uit. Souworow ontving twee kleine stokjes, om te dienen tot een model voor de haarkrullen, alsmede voor den staart der soldaten. De oude Krijgsman, die in de behandeling der wapenen alleen den oorlog en niets anders dan den oorlog zag, konde geene veranderingen goedkeuren, die, voor de krijgsmans eenvoudigheid van afgesneden haar, eene uitgezochte, langwijlige, kostbare en beuzelachtige hultafel in de plaats stelden. Te groot om alle deze nietigheden der krijgstucht niet te verachten, boertte hij daarmede, en schreef in korte Russische verzen:

‘Kacoi né kalot. 
Bouklei né palit. 
Poudrei né streliat.’ 


‘De haarstaarten steken niet gelijk de bajonetten. 
De krullen schieten niet gelijk het geschut. 
De haarpoeder vat geen vuur.’ 

Deze spotternijen werden een spreekwoord in het leger, welk de nieuwigheden van paul den I geweldig mishaagden. In zijnen toorn deed de Vorst al zijn misnoegen nederdalen op zijnen grijzen Generaal, welken hij van zijnen post verliet. Souworow, als een gemeen

{==653==} {>>pagina-aanduiding<<}
Grenadier gekleed, verzamelt zijne soldaten om van hun asscheid te nemen, en in hunne tegenwoordigheid alle zijne Ordesteekens afleggende: ‘Spitsbroeders!’ zeide hij tot hen, ‘misschien zal er een tijd komen, dat souworow wederom onder ulieden zal verschijnen; dan zal hij deze Eereteekenen wederom aannemen, die hij aan ulieden overlaat, en welke hij in zijne overwinningen altijd droeg.’




De gevallen van den Caraïbe Okano.

(Een Fragment eener Reize naar St. Domingo, door een Fransch Heer, in het laatste vierde deel der laatstvoorgaande Eeuwe.)

De Caraïben, zoo talrijk op de Amerikaansche Eilanden, toen columbus de Nieuwe Wereld ontdekte, zijn bijkans geheel uitgerooid. De zwakke overblijfsels van dit Volk, hier en daar nog over de West-indische Eilanden verspreid, zijn veelal zeer verbasterd. De onmenschelijke Vermeesteraars, die deze ontvolking aanvingen, hebben goedgevonden hen met de hatelijkste kleuren af te schilderen; doch met in dier voege dit arm Volk te verongelijken, om daardoor het afgrijzen, welk deszelfs uitdelging moest verwekken, te verminderen, hebben zij voor ons oog niet weten te verhelen, hoe zeer de zeden van deze ongelukkige Indianen uitstaken door zachtaardigheid en kinderlijke eenvoudigheid. Zelfs wanneer wij de Caraïben beschouwen in de donkergekleurde schilderijen der Spaansche Geschiedschrijveren, vinden wij eene groote gelijkvormigheid tusschen hen en de Eilanders in de Zuidzee, door de beroemde Zeereizigers cook en de bougainville ons zoo keurig beschreven.
Zoodanig, in de daad, is de Mensch der Nature, goedaardig, kunsteloos, en alleen op genot gesteld. Bij den vruchtbaren grond en de zachte luchtsgesteltenis, welke den Inwoneren, in overvloed, zonder den minsten arbeid, alles verschaffen, wat ten gelukkigen leven noodig is, komt, dat de oorspronkelijke goedheid van zijn hart niet verbasterd is door de eigen gemaakte driften der beschaafde Volken, noch door de behoeften dier woeste Volksstammen, welke in min gunstige landen omzwerven. Liefde is de éénige drift, voor welke hij op eene meer dan gewone wijze vatbaar is; die alleen kan de rust zijner ziele storen, en aanleiding geven tot ontzettende gebeurtenissen.

{==654==} {>>pagina-aanduiding<<}

De Caraïben staan, ondanks hunne anders natuurlijke hartstogteloosheid, bloot voor de buitensporigheden dezer onwederstaanbare drist: en daar zij den aandrang van dezelve met groter vurigheid opvolgen, en de zoetigheden daarvan op eene gevoeliger wijze smaken, dan Volken, die zich door andere zorgen en genietingen laten astrekken, voelen zij ook met te meer ongedulds alles, wat tegenstand en belemmering in het genot verwekt. Deze anderzins vreedzame menschen vergeten alsdan in zoo verre hun natuurlijk karakter, dat zij op het onbedwongenst botvieren aan de inboezemingen van wreedheid en wraakzucht. Het volgend Verhaal schenkt ons hiervan een voorbeeld, en zal ons daarenboven eenig denkbeeld geven van het Karakter eens Volks, welks echte Geschiedenis mogelijk altoos onbekend zal blijven.
Eenige jaren geleden werd ik afgerukt, zoo wel van de dwaasheden en losheden der jeugd, als van de geneugten, die letteroefeningen en vriendschap opleveren. Ik stak de zee over, en landde te St. Domingo. Mijn levenslot, 't geen mij verwijderd had van alles, wat mijn harte dierbaar was, scheen, als 't ware, mij vergoeding te willen doer, door mij op St. Dominge in te leiden bij een dier ze dzame menschen, die zoo zeer in deugd als in verstand uitmunten, en deswegen bewondering en eerbied verdienen. Niettegenstaande hét groot verschil onzer jaren, ontving mij deze Heer op het hartelijkst. De luchtstreek baarde op mijne gesteltenisse die groote verandering, welke het lot is van meest allen die in de verzengde luchtstreek komen. Mijn edelmoedige Vriend bewoog mij, om Kaap François te verlaten, en te beproeven, of luchtverandering ook mijne beterschap zou bevorderen; hiertoe dacht hij, dat zijne Plantaadje eene gunstige gelegenheid zou verschaffen.
Op deze Plantaadje genoot ik de volle vrijheid, om mij over te geven aan die eenzaamheid, en bot te vieren aan die mijmeringen, waartoe ik altoos zoo zeer overhelde. Met een homerus, een bacine of een fenelon in de hand, wandelde ik menigwerf langs de plantaadjen van suikerriet, om de oevers te bezoeken van eene schoone rivier, welke bijkans het geheele wijduitgestrekte landgoed mijns Vriends omstroomt. Ik volgde dan een heerlijk wandelpad, met bamboes beplant, zich uitstrekkende tot den mond der riviere. Een klein stuk lands, deels beschaduwd door een bosch, vormde te dier plaatse een betooverend landschap. Aan de andere zijde der riviere zijn de duinen, die de Limba van Port Magot scheiden; verderop heeft men een onuitoogelijk gezigt op den Oceaan, waar de schepen, in allerlei rigtingen, onophoudelijk af en aan varen.
Terwijl ik dit heerlijk gezigt bewonderde, en mijne ziel, als 't ware, op de baren medeging naar de verstverwijderde

{==655==} {>>pagina-aanduiding<<}
schepen, die mij in gedachten naar mijn Vaderland en Vrienden overvoerden, zag ik een naakt man, op eenigen afstand van mij, op het strand, herhaalde keeren, heen en weder loopen, zijn net in zee werpen, en met visch beladen wederkeeren naar een klein mangoe-boschje. Eenigen tijd hield ik hem voor een der Mongrelen des Eilands, die in dezen oord vischte. Eindelijk wekte 's mans vlijtbetoon, in dit eenzaam verblijf, mijne nieuwsgierigheid. Op zekeren dag volgde ik hem, daar hij naar zijne gewone wijkplaats, na het visschen, wederkeerde. Hier vormden de bladeren van een palmboom eene kleine hut, genoegzaam om den bewoner voor de hevige regenvlagen te beschutten. Een hangmat, gemaakt van wilden hennep, welke daaromstreeks groeit, was aan twee boomen vastgemaakt, en vele kalabassen van verschillende grootte, wonderlijk schoon gesneden, maakten al zijn huisraad uit (*).
Bij het naderen ontdekte ik terstond, dat de man van het Indiaansche ras was. Zijn glimmend haar, zijne koperkleur, zijn vlak voorhoofd en de stand zijner oogen wezen dit uit. Stilzwijgende nam ik hem waar, en hij voer, zonder een enkel woord te spreken, met zijne bezigheid voort. Eerst maakte hij eene diepte in het zand, en wierp er een aantal drooge houten in, welke hij aanstak, en die helder op brandden. Daarboven plaatste hij de even gevangen visch, en besprengde die met een weinig zout, specerijen en rijkelijk citroensap. Toen de visch gaar was, spreidde hij die op een groot banana-blad (†), lag er banana-vruchten nevens, en verzocht mij, met hem te eten.
Deze uitnoodiging was het eerste, dat hij tot mij sprak; tot dusverre had hij alles gedaan, alsof hij alleen ware. De openhartigheid en eenvoudigheid des verzoeks, zoo wel als het lekker vertoon, 't welk die visch maakte, lieten mij niet toe, dezen goeden Wilden te weigeren. Ik moet ook bekennen, nooit beter visch gegeten te hebben. Mijn smakelijk nuttigen gaf mijnen Gastheer genoegen, en hij scheen over mij zoo wel voldaan, dat ik, toen wij met eten gedaan hadden, het waagde, hem het een en ander te vragen.

{==656==} {>>pagina-aanduiding<<}

‘Gij zijt,’ zeide ik, ‘een Caraïbe?’ - Ach ja! antwoordde hij, het hoofd op de borst nederbuigende, terwijl de tranen in zijne oogen dreven. Schielijk rees hij overeinde, en keek rond, als vreezende gehoord te zullen worden. - ‘Mijn Vriend,’ hervatte ik, ‘hoe lang hebt gij hier gewoond?’ - Drie jaren, was zijn antwoord; de Negers van de hieromstreeks liggende Plantaadjen brengen mij bananas en tabak, en ik geef hun daarvoor een gedeelte van mijne gevangen visch, en eenige kalabassen, die ik voor hen snij.’
Op de vrage, ‘Waar woondet gij, eer gij hier gekomen zijt?’ slaakte hij een diep gehaalden zucht, en zijne tranen begonnen op nieuw te vloeijen. ‘Zeg mij ten minste,’ voer ik voort, ‘uw Naam.’ - Mijn Naam! mijn Naam ..., voerde hij mij te gemoete met eene verwilderde houding, - gij zult dien weten; maar maak dien nooit bekend, terwijl ik deze plek gronds bewoon; - mijn Naam is okano. - Dit zeggende, wierp hij zich voorover in het zand neder, met de handen op den grond uitgestrekt, dien drukkende, alsof hij wenschte dat deze zich mogt openen om hem te verbergen. - Mijne bemoedigende aanspraak en blijken van deelneming deden hem in 't einde opstaan; doch ik kon geen woord meer uit hem krijgen. Met het vallen van den avond ging ik heen.
Diep was ik aangedaan over dezen Mensch. Ik sprak van deze ontmoeting tegen niemand, maar besloot, okano meermalen te bezoeken, en hem, zoo mogelijk, over te halen, om aan mijne nieuwsgierigheid te voldoen. Nogtans droeg ik zorg, dat ik geene te groote nieuwsgierigheid liet blijken, welke wantrouwen zou hebben kunnen baren. De naaste reis, dat ik hem bezocht, deed ik zulks wat later, en stelde hem geene vragen voor. Ik bragt hem eenige tabaksbladeren en vruchten. Hierover scheen hij zeer voldaan. De volgende dagen kwam ik gemeenzaam bij hem, en hij gewende zoo zeer aan mij, dat hij met zijn avondeten zelden begon voor dat ik kwam. Telkens, echter, wanneer ik de snaar zijner levensgeschiedenisse roerde, zweeg hij volstrekt; hij weende, en maakte teekens met zijne hand, beduidende, dat ik hem op dit stuk niet moest dringen; nu en dan wierp hij zich, even als de eerste keer, op den grond neder.
Op een vroeger uur, dan gewoonlijk, ging ik okano bezoeken. Ik vond hem niet, en bragt een gedeelte van den namiddag wachtende door; doch te vergeefs. Zijne hangmat hing op hare plaats; de kalabassen stonden in dezelfde orde; ik miste niets in de hut. Den volgenden dag en eenige latere zocht ik hem te vergeefs. Okano kwam niet meer ten voorschijn. Velerlei geruchten liepen er wegens den dood van dezen Indiaan. De Negers, die hem beminden, maakten allerlei gissingen. Eenigen veronderstelden, dat de Zom-
{==657==} {>>pagina-aanduiding<<}
bies (*) hem weggevoerd hadden; anderen wilden, dat hij zichzelven van kant zou gemaakt hebben; nog anderen, met eene hoogere mate van waarschijnlijkheid, dat hij door een Haaivisch of een Krokodil zou verslonden zijn.
Wanneer ten laatste mijne gezondheid ten volle hersteld was, verliet ik de Plantaadje mijns Vriends, zonder te hebben kunnen ontdekken, wat er van den ongelukkigen okano geworden was. - Omtrent een jaar daarna deed ik een togtje naar het gedeelte des Eilands, Port-au-Prince geheeten, ongelukkig bekend door de aardbevingen, welke zoo dikwijls van 't zelve een tooneel van verwoesting gemaakt hebben. Ik verlangde toen de groote Meren te zien, welke, in dit gedeelte des Eilands, de Fransche Vastigheden van die der Spanjaarden scheiden.
Eene Jagtpartij, met eenigen der Inwoneren beraamd, gaf mij hiertoe welhaast gelegenheid. Ons gezelschap bestond uit vijf blanke Jagers, met vijf Neger-slaven, en eenige Muilezels, met ons reistuig en voorraad van spijs en drank beladen. - Wij gingen naar eene kleine haven, aan 't einde van eene vlakte: om het eerste Meer over te steken, gingen wij in eene Canoe. Wij zonden onze Negers, onze Paarden en onze Muilezels, door de bergengten, en troffen die weder aan bij het Landgoed van eenen Spanjaard, narcisso geheetèn.
De Spanjaarden op St. Domingo leiden over het algemeen eene soort van aartsvaderlijk leven. Misschien zal het niet ongevallig wezen, iets daarvan hier vermeld te vinden. De beschrijving van narcisso's verblijf en levenswijze mag hier tot eene schets dienen.
Eigenaar eens Landgoeds, acht mijlen lang en vier mijlen breed, bezit narcisso veel Hoornvee, en talrijke kudden van Schapen en Geiten. Zijn huis, in 't midden van eene groote vlakte gebouwd, is eenvoudig, maar gerijfelijk. De galerijen, die er om heen loopen, en de zuilen, daarin geplaatst, welke dezelve verdeelen, bewaren er eene bestendige koelheid. In de Colonade vindt men een aantal hangmatten, waarin de mannen liggen, terwijl de vrouwen in 't ronde zitten op lederen stoelen, die toegevouwen kunnen worden, en zich onledig houden met borduren en ander vrouwelijk handgebaar, of met zingen, onder het spelen op de guitar. Op welk een tijd van den dag een Vreemdeling daar komt, hem wordt kosfij, suikergebak, vruchten en melk aangeboden: zulks te weigeren aan te nemen, wordt voor eene beleediging gehouden.

{==658==} {>>pagina-aanduiding<<}
Narcisso scheen mij toe, vijftig jaren bereikt te hebben. Zijne Vrouw was jonger, van Indiaanschen oorsprong, en nog redelijk schoon. Vijf allerliefste Dochters maakten hun gezin uit.
Vijf dagen besteedden wij aan jagen en visschen; tot beide gaf dit land overvloedige gelegenheid, en jagt en vischvangst was gezegend. Mijn verlangen, om de twee Meren te bezoeken, stelde ik voor aan een mijner medgezellen; hij stemde er in om mij te vergezellen; terwijl de drie anderen bij narcisso bleven. Mijn reisgenoot toog langs de bergen van Baroco; ik ging den tegenovergestelden kant, gevolgd door mijnen Neger; onze afspraak was, elkander te ontmoeten bij de Baai van Neybe.
Op den tweeden dag van dezen uittogt eenen geruimen tijd langs de banken van het Meer gereden hebbende, moest ik hetzelve verlaten, om eene verblijfplaats te zoeken. Ik trok omtrent twee mijlen langs eene kleine rivier, en ontdekte eindelijk onder de toppen van Cacoa- en Banana-boomen eene nette en zindelijke kleine woning. Ik ging derwaarts, en verzocht huisvesting aan eene Indiaansche Vrouw, die bij de deur stond. Zij verzocht dat ik af zou stappen; en terwijl mijn Neger zorg voor de Paarden droeg, spreidde ik mijn etensvoorraad op tafel, en verzocht, dat daaraan met mij deel zou nemen, niet alleen de Vrouw, die mij verwelkomd had, maar ook twee veel jongere Vrouwen, van welke de eene een zuigend Kind aan de borst had. Zij namen mijn aanbod vriendelijk aan; en nadat mijn Neger ook zijn avondeten genomen had, hing hij mijne hangmat onder eene smalle galerij van de woning. De Vrouwen vervoegden zich in haar vertrek, en het was nacht, eer er zich een Man opdeed. De wijze, waarop hij ontvangen werd, liet mij niet toe te twijfelen, of hij was de Man des huizes: maar verbeeld u mijne verwondering, toen ik, zijn geluid hoorende, mij verbeeldde de stem van okano te vernemen! Ik kon echter niet denken, dat het waar was. Al te zeker stelde ik okano's dood in de Limba vast, om hem aan de Neybe weder te ontmoeten. Ik durfde het niet wagen, mijne Huiswaardinne te roepen, om achter de waarheid te komen. Ik sleet den nacht in onzekerheid, en het was in den morgenstond, dat ik den goeden Caraïbe weder aanschouwde.
Okano's verbaasdheid was zoo groot als de mijne; de verrukking, welke hij betoonde, gaat alle beschrijving te boven; hij kuste mijne handen en voeten; hij schreide, lachte, boezemde een vreugdekreet uit, en sprong rond als een kind. Na ontbeten te hebben, zeide ik: Okano! nu gij schijnt gelukkig te zijn, zult gij mij uwe lotgevallen ewel willen verhalen? - Okano antwoordde: ‘Zeer gaarne; ik heb nu niets voor u te verbergen.’ - Hierop ving hij

{==659==} {>>pagina-aanduiding<<}
het volgend Verhaal aan, dikwijls door zijne tranen afgebroken.
‘Ik behoor tot het klein getal der vrije Indianen, die nog op dit Eiland bestaan. Noch het Spaansche, noch het Afrikaansche bloed is met dat van mijnen Stam vermengd geworden. Geboren aan de oevers van de Ozama, leefde ik daar zonder zorgen en gelukkig, wanneer eene Indiaansche Vrouwe, die korten tijd geleden haar Man verloren had, eene wijkplaats in onze hut kwam verzoeken. Het Karakter van mijn Vader had deze Vrouwe doen veronderstellen, dat zij een beschermer in hem zou vinden; en in die verwachting werd zij niet te leur gesteld. Mijne Moeder was dood. Mijn oudste Broeder woonde hier met zijne Vrouw en twee Dochters, die gij thans hier ziet. Ik was het éénig kind, dat bij mijn Vader woonde; en die goede oude man was gelukkig genoeg om der Weduwe de verzochte bescherming te verleenen.
Maar helaas! waarom moet ik een voorval verhalen, zoo teeder en zoo noodlottig! - een geval, waaraan ik de weinige gelukkige oogenblikken, welke ik genoten heb, moet dankweten, en 't welk de rest mijns arbeidzamen levens verbitterd heeft. Deze Indiaansche Vrouwe was niet alleen. Zij was vergezeld door hare Dochter, of liever door eene van onze Zemas (*), die zich vernederd had om de menschelijke gedaante aan te nemen. Bij alle de bekoorlijkheden, welke men in eene Vrouwe kan verlangen, vereenigde de schoone yanga, in den bloei haars levens, die hemelsche opregtheid, welke de Zemas bezitten. Hare persoon was rijzig als de jonge palmboom, en buigbaar als het zachte riet. Dan hare uitwendige bekoorlijkheden verdienden de minste bewondering. De zachtaardigheid van yanga overtrof in teederheid de verliefde en teedere duif. Met één woord, het oogenblik, dat mijne oogen haar aanschouwden, aanbad haar mijn hart. Ik marde niet, mijne gevoelens aan die Schoone te openbaren. Met welk eene verrukking vernam ik, dat zij gevoelig was voor mijne liefde! Naauwelijks, nogtans, hadden wij onze gelukkige vereeniging voltrokken, of de dood beroofde mij van mijnen Vader. Dit was het eerste ongeluk, dat ik immer ondervond; doch yanga en hare Moeder weenden met mij; en ach, hoe vertroostend waren de tranen van yanga! Helaas! kon ik toen voorzien, dat ik binnen kort over haar tranen zou storten!
Mijn Vader had in zijne ziekte een bezoek ontvangen van

{==660==} {>>pagina-aanduiding<<}
een Caraïbe, tinamou geheeten, die de krachten van velerlei planten en kruiden kende, doch er geen gevonden had, dat voor den zieken heilzaam was. - Deze Caraïbe zag, te dier gelegenheid, yanga, en het vergif der Liefde vervulde zijn hart. Tinamou had korteling eene Vrouwe verloren, bij welke hij twee Kinderen had, en hij verlangde heftig yanga in hare plaatse. Yanga en hare Moeder verhaalden hem openhartig, welk een onwegruimbare hinderpaal zich tegen zijnen wensch verzette. De Caraïbe vertrok, zonder een woord te spreken.
Eenige maanden verliepen er na dit voorval; wij hadden 't zelve reeds vergeten, toen ik besloot om in de Ozamae eenen visch te gaan vangen, op welken mijne yanga zeer gesteld was, en die veelvuldig voorkomt in zeker gedeelte van die rivier, eenige mijlen van onze woning af gelegen. Ik verliet mijne hut bij het opgaan der zonne: dan, eer ik vertrok, omhelsde ik mijne Geliefde; en nimmer waren hare lief kozingen teederder en hartelijker. ô Hemel! ik denk, dat ik haar nog hoor, nog zie, nog hare omhelzing geniet! - Ik ging voor mijne yanga alleen visschen, en nogtans was mijn hart den geheelen dag door droefenise overstelpt. De Hemel gaf mij een duister voorgevoel van het ongeluk, 't geen mij over 't hoofd hing: want onze goede Zemas trachten steeds al het kwaad, 't geen ons dreigt, te ontdekken; maar de Manitou oefent op ons zijn onwederstandelijk vermogen.
Mijne vangst was gelukkig. Zelfs keerde mijne bedaardheid van geest weder; wanneer, als in een oogenblik, het beeld van tinamou zich aan mijnen geest opdrong. Ik ijlde naar mijne hut; doch het was te laat; het misdrijf was gepleegd; en het eerste voorwerp, 't geen ik bij het intreden van mijne woning zag, was de Moeder van yanga, liggende op het ligchaam van hare stervende Dochter, die zij te vergeefs poogde bij het leven te bewaren. Ik viel bij haar neder. Ik ontving haren laatsten zucht; zij blies den levensadem in mijnen arm uit. - ô, Mijn Vriend! indien gij immer bemind hebt, en, op het oogenblik dat gij teederst beminde, het voorwerp uwer teedere liefde verloren hebt, - bedenk dan, hoe groot, hoe diep de wonde mijner ziele was! Zonder zulks kunt gij er geen denkbeeld van vormen. - Ik kon niet weenen. Ik was zinneloos. Ik viel op den grond, en had lange bezwijmingen. Uit dien staat van bedwelming bekwam ik alleen om gillen van woede en wanhoop uit te boezemen, en den Dood in te roepen, die mij niet wilde hooren. - Eindelijk, na verloop van eenige dagen, bedaarde die heftige aandoening, en werd opgevolgd door eene stiller droefheid. Men verhaalde mij den dood mijner Huisvrouwe. De ontmenschte tinamou had zich bediend

{==661==} {>>pagina-aanduiding<<}
van mijne afwezigheid, en het oogenblik afgewacht om yanga te verrassen, toen zij zich in de Ozama ging baden. Daar greep haar het monster, en dwong haar, een' Manchinelle-appel, het doodelijkst vergif in de gansche natuur, door te zwelgen.
Oogenblikkelijk zwoer ik, den dood mijner Welbeminde te wreken, en daartoe alleen te leven. Ik ging tinamou opzoeken; hij was niet te vinden. Vele maanden bragt ik vergeefs in die naspeuring door. In 't einde verbeeldde ik mij, dat hij mogelijk te vinden zou zijn bij de Baai onzes Eilands, waar de Spanjaarden nog Indianen tot Parelduikers gebruiken. Het was de tijd der Parelvisscherij. Ik vervoegde mij derwaarts. Bij mijne komst vermengde ik mij onder de Caraïben, die op het strand stonden, en nam de duikers waar, als zij onder 't water gingen, en met oesters weder boven kwamen. Hoe groot was mijne voldoening, toen ik tinamou ontdekte! Hij zag mij niet. Ik wachtte het oogenblik af, dat hij weder dook. Schielijk sprong ik hem na, greep hem bij een zijner beenen, en voerde hem diep zeewaarts in, vast besloten hebbende, dat hij zou omkomen, en ik, zoo het zijn moest, met hem. Tinamou was ten minste eens zoo oud als ik, en veel sterker; dan, alle zijne pogingen, om zich van mij los te rukken, waren vruchteloos. In 't einde gevoelde ik, dat zijne leden verstijfden, dat hij verdronken was, en ik liet hem ter prooi der golven. Op den oever terug gekeerd, verhaalde ik mijn ongeluk en mijne genomene wraak aan de Indianen, die mijn bedrijf toejuichten.
Tinamou liet twee Zoons na, die welhaast tot mannen opgroeiden. Het is bij ons eene standhoudende gewoonte, om dood- met doodslag te vergelden. De beide Zoons van tinamou leiden het op mijn leven toe; en ik was genoodzaakt, de oevers van de Ozama te verlaten, om hen te ontwijken. Ik trok naar het gebergte van Cibao; zij kwamen daar opzoeken. Ik verwijderde mij naar Sanama; zij volgden mij derwaarts. In 't einde kon ik mij nergens verbergen, dan op de oevers van de Limba, waar gij mij eerst leerdet kennen.
Na zes jaren in ballingschap vol vreeze omgezworven te hebben, zag ik, in den droom, mijn oudsten Broeder, die mijne hulp scheen te smeeken. Ik
    vertrok terstond. Ik kwam hier, en verstond, dat de beide Zoons van tinamou, wanhopende mij te zullen vinden, mijn ongelukkigen Broeder vermoord en het Eiland St. Domingo ontruimd hadden. - Ik ging eerst om mijn oud verblijf te zien, en op het graf van yanga te weenen. Hare Moeder niet vindende, die henen gegaan was, om elders haar levenseinde af te wachten,

{==662==} {>>pagina-aanduiding<<}
nam ik het overschot van mijne yanga mede. Ik bragt het te dezer plaatse, en begroef het in 't midden dier Cacoaboomen, waar ik het dagelijks kan bezoeken.
Zints dien tijd vestigde ik hier mijne woning, om de bescheermer te wezen van de Weduwe en de Dochters van mijnen Broeder. - Zal ik het u vermelden? Zij wilden, dat ik de Echtgenoot zou worden van haar, die gij daar ziet met dat Kind: ik heb aan hare begeerte en de voorschristen der Natuur voldaan. ô Yanga! zult gij het mij vergeven?’ -
Deze laatste woorden uitende, was de vloed zijner tranen sterker, dan bij zijn schreijen gedurende het Verhaal. Zijne jonge Vrouwe weende met hem, - zij bood hem het Kind aan, - okano nam en omhelsde 't zelve, lachte het toe, en ik zag, dat, ook in de diepste droefenis, de aandoeningen der nature zoet en troostvol zijn.

Zonderlinge ontmoeting tusschen den Amerikaanschen generaal Charles Lee en den eigenaar van een poppenspel.

De Generaal charles lee, die zich allezins vertoonde als een geslagen vijand van den Christelijken Godsdienst, en geene gelegenheid verzuimde, om daarmede ruwelijk te spotten, was een groot lief hebber van Honden, en meestal van eenige vergezeld. In eene vlaag van lage spotternije had hij een' zijner Honden den naam van jezus gegeven. Deze vergezelde hem, met andere, als bij naar Williamsbury ging, om de Vergadering te gaan bijwonen. - Op weinige mijlen afstands van Williamsbury ontmoette hij een' Man, die, dezen Hond met bijzondere opmerking aangezien hebbende, denzelven te koop vroeg. ‘Mijn Hond verkoopen!’ sprak lee; ‘neen, vooral niet. Wat wil dit te koop vragen beduiden?’ - De Man, die den Generaal lee voor een gemeen man aanzag, en althans, uit de havelooze kleeding, welke hij veelal droeg, niet vermoedde met een' Generaal te doen te hebben, drong op den koop van dien Hond zoo sterk aan, dat de Generaal nieuwsgierig werd, en hem vroeg, waarom hij zoo zeer op dien Hond gesteld was en er hem zoo veel gelds voor bood. - ‘Wel,’ kreeg hij ten antwoord, ‘ik heb hem noodig om tegen den Duivel te vechten!’ Lee, die, van wege den naam, aan dezen Hond gegeven, veronderstelde, dat dit alles diende om hem te honen, vatte zijnen rotting in drift op, en dreigde den anderen met gevoelige slagen. Dan deze bleef hem niet schuldig, en stoeg hem dermate in het aangezigt, dat

{==663==} {>>pagina-aanduiding<<}
de dikgezwollene oogen hem noodzaakten, eenige dagen het huis te houden. - Men onderzocht het geval, en het bleek, dat de Man, die den Generaal zoodanig had toegesteld, de eigenaar was van een Poppenspel, dat diens Hond, welken hij gebruikte om ten slot den aanval op den Duivel te doen, gestorven was, en dat hij, zonder van 's Honds naam iets te weten, dezen te koop gevraagd had.

De heugelijke ontdekking.

(Eene ware Gebeurtenis.)

De Russische Krijgsbenden, bij eenen vroegeren Oorlog in de laatstvorige Eeuwe, zich in het Holsteinsche bevindende, voerde de Generaal baur het bevel over de Ruiterij. Een Soldaat van Fortuin zijnde, was zijn land en afkomst voor allen, die hem omringden, onbekend gebleven. Hij nam eene gelegenheid waar, om zich te ontdekken, en deed zulks op eene wijze, die verrassend en aangenaam was voor allen.
Niet verre van Husum, in het Holsteinsche, gelegerd, noodigde hij alle zijne Stafofficieren en eenige anderen bij zich ten maaltijd. Hij zond zijn' Adjudant, om den Molenaar en diens Vrouw, daaromstreeks wonende, bij hem te verzoeken. Dit paar volks kwam, zeer met ontzag voor den Moscovitischen Generaal vervuld, en gaf allen betoon van verlegenheid. Hij, dit ziende, verzocht, dat zij geheel gerust zouden wezen: want dat hij alleen uit vriendschap hen verzocht had, om met hem het middagmaal te houden, en sprak voorts gemeenzaam met hen over het land en de ommestreken. - De tafel gereed zijnde, plaatste hij den Moleaar en diens Vrouw naast zich, elk aan eene zijde, aan het hoogste der tasel, en bewees hun alle beleefdheid, met uitnoodiging om zich lustig vrolijk te maken en braaf te eten.
Onder den maaltijd deed hij den Molenaar vele vragen, wegens zijn Huisgezin en verdere betrekkingen. De Molenaar verhaalde hem, dat hij de oudste Zoon was van zijn' Vader, die denzelfden Molen bemalen had, waarop hij thans den kost won; dat hij twee Broeders had, die kooplieden waren, en ééne Zuster, aan een' koopman getrouwd; dat zijn eigen gezin bestond uit één Zoon en drie Dochters. - De Generaal vroeg hem, of hij geen' anderen Broeder gehad had, dan de gemelden. Hij antwoordde, dat hij er nog een gehad had; doch die was reeds jaren dood, want zij hadden geen taal of teeken van hem vernomen, nadat hij, nog zeer jong zijn-
{==664==} {>>pagina-aanduiding<<}
de, in krijgsdienst gegaan was: zeker hielden zij het daarvoor, dat hij gesneuveld zou wezen.
De Generaal, bespeurende, dat het gezelschap zich zeer verwonderde over zijn gedrag jegens dit paar volks, en dacht, dat hij met den Molenaar en diens Vrouw kortswijlde, rigtte zijn woord tot de Gasten, zeggende: ‘Mijne Heeren! Gijlieden zijt altoos zeer begeerig geweest, om te weten, wie ik was, en waar geboren; en nu zeg ik u, dat dit mijne Geboorteplaats is, en gij hebt zoo even uit den mond van mijnen oudsten Broeder gehoord, welke mijne Familie is.’ - Hierop keerde hij zich tot den Molenaar en diens Vrouw, omhelsde beiden teederlijk, onder de verklaring, dat hij de voor dood gehouden Broeder was; ter bevestiging van de waarheid verhalende, wat er in het Huisgezin was voorgevallen, eer hij het verliet.
Tegen den volgenden dag noodigde hij allen aan het huis van den Molenaar, waar hij een heerlijken maaltijd deed aanregten in zijn Geboortehuis. - Voorts droeg de Generaal edelmoedig zorg voor alle zijne Bloedverwanten, en zond den éénigen Zoon des Molenaars naar Berlijn te zijner opvoedinge, en deze groeide op tot een braaf Jongeling.

De spelevaart.


In een kleen, eenvoudig huisje, 
In een stil en nedrig kluisje, 
Door geen overdaad bevlekt, 
Voor de regenvlaag gedekt, 
En beschut voor gure winden, 
't Matig onderhoud te vinden, 
Niet verlokt door ijdle praal; 
Aan al 't geen we ons zagen schenken 
Met een dankbaar hart te denken 
Bij het sober avondmaal; 
Veilig ons ter rust te geven, 
Voor geen' nieuwen dag te beven, 

{==665==} {>>pagina-aanduiding<<}

Op een vlekloos hart gerust: 
Zulk een lot maakte ons, mijn Waarde, 
Zeker 't heilrijkst paar der aarde; 
't Meest van ons geluk bewust. 
 
Maar wie kan die zucht verklaren, 
(Zucht, reeds overlang beschreid,) 
Die ons drong te spelevaren 
In den stroom der ijdelheid? 
Die ons drong den vloed te breken, 
En van 't stille land te steken, 
Dobbrende in een kranke boot, 
Al te los en onberaden 
Zwaar geballast, vol geladen 
Met verveling, zorg en nood. 
 
ô Wat was het bloempje geurig, 
Dat de hoop bij de afvaart zond! 
ô Wat was het kransje keurig, 
Dat zij om het boegje wond! 
Nu zijn geur en kleur verdwenen, 
Blad en bloesem vallen af; 
Stuivend voor de windvlaag henen, 
Vliedt en bloempje en kransje als kaf. 
Welk een geur zal nu verkwikken, 
Als zich 't duizlig brein ontzet? 
ô Hoe hunkren onze blikken 
Naar 't verlaten rozenbed! 
Hoe naar 't minste plantje en spruitje 
Aan de losverlaten reê! 
Maar wij zitten in het schuitje: 
Varen wij geduldig meê. 
 
Vlak en spieglend scheen het stroompje, 
Dat ons tot den togt bewoog. 
Naauwlijks had het groene zoompje 
Iets bekoorlijks in ons oog. 

{==666==} {>>pagina-aanduiding<<}

Zonder zucht er aan ontweken, 
Sloegen wij de riemen uit, 
Om den effen vloed te breken. 
Juichende in ons dwaas besluit, 
Zagen wij het water wassen, 
Om er ruimer in te plassen. 
Dachten wij toen op de vracht? 
Waren wij toen reeds bedacht, 
Dat het onophoudlijk roeijen 
Dus de leden zou vermoeijen? 
Dat de vloed, ons ongetrouw, 
Telkens feller woelen zou? 
Nu is 't roeijen zonder poozen. 
Zonder nadring aan den wal, 
Moeten wij tot zweetens hoozen, 
Zoo de boot niet zinken zal. 
Ach! geen afgedreven kluitje 
Brengt ons hoop op land of kust. 
Maar wij zitten in het schuitje: 
Roeijen wij met dubblen lust. 
 
Hadt ge ooit tot den togt besloten, 
Hadt ge 't ooit van land gewend, 
Zoo gij al de speelgenooten 
Reeds te voren hadt gekend? 
Maar wij hadden plaats genomen, 
Eer zij zijn aan boord gekomen, 
En hun komst heeft ons verrast. 
't Was te laat terug te treden: 
Banden der welvoeglijkheden 
Strikten ons aan 't bootje vast. 
Straks deed ons de dwang ontwaren, 
Dat de hoogmoed meê zou varen, 
En met d' angst verscheen de nood; 
En, wijl 't gretige verlangen 
De overdaad trachtte op te vangen, 
Sloop behoefte in de boot. 

{==667==} {>>pagina-aanduiding<<}

Slechts de zorg had ons een plekle 
Op de middelbank bereid, 
En de vlijt schafte ons een dekje 
Voor 't gespat der ijdelheid. 
Maar wanneer, met zachte streeling, 
Ons 't genoegen eens begroet, 
Doet de lastige verveling 
't Bootje hobblen in den vloed; 
Doet ons slingren, doet ons schrikken, 
Doet ons beven om te slaan; 
Doet voor onze ontzette blikken 
Alles 't onderst boven gaan. 
De angst moog' dan den boezem prangen, 
Afgemat door d' overlast; 
't Hart moog' dan naar lucht verlangen, 
Door de walging overrast: 
Voor dit hartzeer groeit geen kruidje, 
En geen balzem heelt dit wee; 
Neen, wij zitten in het schuitje: 
Varen wij geduldig meê. 
 
Kunnen we ook het strand niet winnen, 
Roeijen wij toch even vlug: 
Haalden wij de riemen binnen, 
Dan dreef ons de vloed terug. 
Klieven wij getroost de stroomen: 
't Wederkeeren is te laat: 
Ach! aan de eens verlaten zoomen 
Toeft ons thans alleen de smaad. 
 
Laat dan ebben, laat dan vloeijen, 
Schoon geen rust den arbeid poost: 
Bij het onophoudlijk roeijen 
Is geduld slechts lijdens troost. 
 
Zoeter sleten we onze dagen 
In een nederige hut, 
Wel gedekt voor regenvlagen, 
Voor den guren wind beschut. 

{==668==} {>>pagina-aanduiding<<}

Zoeter waar' 't, de vrucht te garen, 
Waar de ploeg de vore sneed: 
Zoeter waar' 't, de korenaren 
In te ruilen voor ons zweet. 
Zoeter waar' 't, de zorg te poozen, 
Waar de zachte veldpijp klonk; 
Waar de blijde herders kozen, 
Hunkrende om een lieven lonk; 
Waar het arme boerenmeisje 
Rijkdom in de harten stort, 
En de knaap, op 't huwlijksprijsje, 
Steelswijs soms een kusje kort. 
 
Maar wie kan die zucht verklaren, 
(Zucht, reeds overlang beschreid,) 
Die ons drong te spelevaren 
In den stroom der ijdelheid? 
 
Nu zal ons geen lommer dekken, 
Als de zon ons voorhoofd schroeit: 
Nu zal niets ten schut verstrekken, 
Als de noodvlaag om ons loeit. 
Doet ons nu de blanke beker 
Rillen van den wrangen dronk; 
Zoeter waar' het teugje zeker, 
Dat ons 't schamel napje schonk. 
Nu verveelt ons 't ramlend klinken 
Van 't muzijk der ijdelheid: 
Nu vermoeit ons 't woest rinkinken 
Van 't gezelschap, dat ons leidt. 
't Zoet, lieftallig herdersfluitje 
Streelt niet meer ons hart en oor. 
Maar wij zitten in het schuitje: 
Varen wij geduldig door. 

M.W.
1809.

BI. 482. reg. 34. Meng. staat rossen, lees rotsen.


{==669==} {>>pagina-aanduiding<<}

Mengelwerk, tot fraaije letteren, kunsten en wetenschappen, betrekkelijk.

Iets over Matth. XXI:36.

πάλιν ἀπέςειλεν ἄλλους δούλους πλειόνας των πϱωτων.
In het laatste Stuk van dit Maandwerk, 't welk in het voorgaande Jaar het licht zag, las ik met genoegen de aanmerkingen van den Weleerw. goedkoop ter opheldering dezer woorden, en 's mans verklaring van πλειόνας τῶν πϱωτων, meerder in waardigheid, is, mijns inziens, de ware; men behoeft dan geene invulling, en de opklimming is schoon.
Het zoude den Weleerw. goedkoop verwonderen, zoo nergens deze zijne opmerking te vinden ware; ofschoon alle de Schriftverklaarders, door zijn Weleerw. ingezien, aan eene meerderheid in getal denken. - Deze aanteekening deed mij eens rondzien, en ik bemerkte dat sommigen der Ouden niet geheel vreemd waren van de aangevoerde meening. C. vitringa, in zijne Verklaring van de Ev Parab., vertaald door d'outrein, Amst. 1715, bl. 438, schreef: ‘De gantsche gelegentheid van den samenhang eischt, dat we hier soodanige dienstknegten verstaan, die naast syn voorgegaan voor de komste van Christus in het vleesch, die gesonden syn, eer de Sone Gods zelfs gesonden is. Onder welke dienstknegten egter een voorname dienstknegt is geweest, die, namentlyk, die bestempelt is met den naam van eenen anderen. Dese nu konnen geene andere syn dan Johannes de Dooper ende syne discipelen, welke hy in grooten getale gehad heeft,’ enz. - Verder: ‘I. Johannes was een dienstknegt Gods by uitnementheid, dat is hy was een profeet, Matth. XI:9. II. Hy was ook een ander dienstknegt Gods, want hy was niet alleen grooter dan alle de andere profeten, maar hy is ook lang na de andere profeten geopenbaart,’ enz. -
{==670==} {>>pagina-aanduiding<<}
J. huysinga, Verklaringe van 't Ev. van Matth., Amst. en Utr. 1739. 3 D. bl. 649, teekent bij dit vers aan: ‘Van een andere Rang, met een ander woord en bevel.’ - P. doddridge, in den Huisuitlegger des N.T. Amst. 1771. 2 D. 3 St. bl. 908, omschreef deze woorden: ‘meerder in getal en van hooger rang en bediening dan de eerste.’
Met opzet schreef ik, dat sommigen niet geheel vreemd waren van de gedachte, welke door goedkoop is voorgesreld; vitringa toch laat er in de aangehaalde plaats op volgen: ‘De discipelen van Johannes zyn meer (in getal) geweest, dan de eerste.’ Huysinga voegt er bij: ‘en meerdere dan de vorige, te weten Joannes den Doper, en zijne, gelijk ook Christi discipelen,’ enz. Dit, bij van een anderen rang gevoegd, doet aan het getal en niet zoo zeer aan waardigheid denken. Doddridge schreef met ronde woorden: ‘meerder in getal.’
De Ouden kwamen dan niet verder, en lieten het bij dien wenk, of zij vereenigden veeleer den rang met het getal; de nieuwere Schriftverklaarders behielden doorgaans het getal, en gaven aan hetzelve boven de waardigheid den voorrang. Van vloten geeft: ‘hij zond een grooter getal van bedienden.’ Van hamelsveld en stronck, gene in zijne Overzetting, deze in de Geschiedenis van Jezus naar de 4 Evang., lezen: in meerder aantal, meer in getale. En in zoo verre is de gedachte van den Weleerw. goedkoop, zoo als hij die voorgesteld heeft, nieuw, eenvoudig schoon, en, blijkens de Geschiedenis, volkomen waar.

Over de beteekenis van het woord neoloog.

Het woord Neoloog is van Grieksche afkomst, alhoewel het, voor zoo ver ik weet, (doch zoude ik daarop niet gaarn willen achterhaald worden) bij geene oude Schrijvers voorkomt. Het is te zamengesteld uit twee Grieksche woorden, in navolging, zoo 't mij toeschijnt, van het woord Spermoloog, met welken naam weleer de Wijsgeeren te Athene goedvonden den H. paulus verachtelijk te maken. Wat wil deze klapper zeggen? lezen wij in onze Nederduitsche Vertaling, Hand.

{==671==} {>>pagina-aanduiding<<}
XVII:18. Eigenlijk staat er: wat wil deze spermoloog zeggen? d.i. Woordenzaaijer, of Uitstrooijer, gelijk zij het wilden verstaan hebben, van ongegronde gevoelens of valsche geruchten. - In navolging nu van dat woord, denk ik, dat men in onzen tijd het woord Neoloog gefabriceerd heeft, 't welk eigenlijk iemand beteekent, die wat nieuws spreekt, of nieuwe gevoelens voor den dag brengt,
Onlangs verhaalde mij een mijner Vrienden, dat een zeker Catechiseermeester, te midden van zijn ijver, om het verstand zijner Discipelen te verlichten, en derzelver hart met de Liefde des Evangeliums te vervullen, geleerd had, dat de woorden Neoloog, Deïst, Atheïst, Spinozist, Sociniaan, Arminiaan en Hernhutter, allen van eenerlei beteekenis waren, zoo veel te kennen gevende als een Belials-man. - Dit en andere opmerking deed mij denken, dat het in den tegenwoordigen tijd niet ondienstig zoude zijn, de ware uitlegging van de kracht des woords Neoloog publiek te maken.
Uit de eigenlijke beteekenis dan van dat woord, zoo als wij het te voren getrouwelijk hebben overgezet, kunnen twee wettige gevolgen worden afgeleid.
1. Vooreerst, dat Mannen, die, terwijl zij de Goddelijkheid der H. Schrift opregtelijk erkennen, oordeelkundig, of kritiesch, onderzoeken, welke de ware meening zij van de H. Schrijvers, of hoedanig de ware lezing zij, zoo als dezelve oorspronkelijk van de H. Schrijvers en uit derzelver pennen is voortgevloeid, in geenen deele verdienen met den naam van Neologen bestempeld te worden, maar veeleer met dien van Palaiologen, d.i. dezulken, die wat ouds spreken: want die de H. Schriften zoo behandelen, zoeken in de daad niet het nieuwe, maar het oude en het ware.
2. Het tweede gevolg, uit de letterlijke vertaling van het woord Neoloog, bestaat hierin, dat daarentegen zij met regt den naam van Neologen verdienen, die zich onderwinden het Woord Gods te buigen naar een vooraf aangenomen Leerstelsel, ('t welk zij uitleggen noemen), of die zich niet ontzien, de Wonderen, die onze gezegende Heer, door de Almagt Gods, tot bevestiging van zijne Goddelijke Zending, en tot verzegeling van zijne zaligmakende Leer, gedaan heeft, vermetel weg te redeneren: doordien zij vooraf als eene onwrikbare waarheid hebben aangenomen, dat men in eene Goddelijke Open-
{==672==} {>>pagina-aanduiding<<}
baring niets wonderdadigs, of afwijkende van den gewonen loop der Natuur, als strijdende met Gods Wijsheid, kan aantreffen. - Dezulken nu mogen met regt Neologen, d.i. Leeraars van nieuwe gevoelens, genoemd worden: want die het Woord Gods zoo behandelen, zoeken niet het oude en het ware, maar het nieuwe.
De Geschiedenis van den strijd tusschen de Christenen en de Neologen zoude wel waardig zijn door eene bekwame hand beschreven en algemeen gelezen te worden. 't Geen ik er ter dezer plaatse van zal zeggen, komt kortelijk hier op neêr: - 1. Dat die strijd in engeland het eerst begonnen is, en dat daar de Neologen, door de bekwaamheid hunner partij duidelijk overtuigd van onwetendheid en van kwade trouw, het veld hebben moeten ruimen; - 2. dat in duitschland, daarentegen, vele Christenen, minder bekwaam dan die in Engeland, in dien strijd lafhartig bezweken zijn, en nu tot hunne schande dienst genomen hebben onder de banieren der Neologen; - 3. en dat eindelijk hier te lande, daar de strijd nog onbeslist is, en nog voortduurt, inzonderheid door het vertalen van Duitsche Werken, zeer waarschijnlijk de Christenen de overwinning zullen behalen, bijaldien zij slechts vereenigd blijven, en, door elkander averegts met den naam van Neologen te bestempelen, zich niet van één scheuren, en alzoo hunne gelederen breken.
Ten slotte zal ik er nog bijvoegen, dat de Schrijvers in ons Land, en ook de publieke Sprekers, mijns achtens, geen geringen dienst zouden doen aan de goede zaak van den Godsdienst, wanneer zij zich van de woorden Neoloog en Neologie geheel niet meer bedienden, maar de wanbegrippen bij hunnen eigenen naam noemden, ten einde geene Mannen in verdenking en in een kwaden reuk te brengen, die het waarlijk niet verdienen.

ichneutes.


{==673==} {>>pagina-aanduiding<<}

Nadeel, veroorzaakt door een te sterk gebruik van zwavel.

Een Jongeling van ruim twintig jaren geraakte aan een droog Schurft, hetwelk geweldige jeukingen verwekte. Een Arts schreef hem een drank voor van Bloedkruidswortel, teffens met het gebruik van Zwavelbloemen, tot een vierde lood, morgens en avonds, met witten Wijn, in te nemen. De Lijder was zeer begeerig om de genezing te bespoedigen, hetgeen hem tot het besluit bragt, om meer dan eens zoo veel van het poeder te gebruiken, dan hem was voorgeschreven: zoo dat hij daarvan dagelijks vier of vijf drachmas binnen kreeg; nemende hij het poeder steeds met witten Wijn. Hierop volgde eene soort van dronkenschap, gepaard met hevige maagpijnen, brakingen en kolijkpijnen. Daarbij voegden zich ras geweldige, met bloed geverwde, roodeloopachtige ontlastingen, ook met de onverteerde Zwavel gemengd, onder geweldige pijnen, die den buik geheel plat deden worden, en door het persen den aarsdarm deden uitzakken. Geweldig klaagde teffens de Lijder, die zich in een koortsigen staat bevond, over krampen in de beenen, onverzadelijken dorst, bezwaarlijk wateren, en slapeloosheid. Men gaf hem hiervoor veel Brood en Rijstsoepes met suikerwater, waardoor hij ras verligting bespeurde; schoon er nog wel veertien dagen verliepen, eer de roodeloopachtige afgangen ophielden. Gedurende ettelijke jaren bleef deze Lijder vervolgens geplaagd met eene groote loslijvigheid.

Bijzonderheden, betreffende keizer Maximiliaan I.

Bekend is het, dat Keizer maximiliaan I ten oogmerk had zich tot Paus te doen verkiezen. Of hij, om dit doel te bereiken, zich met den Koning van Frankrijk, lodewijk XII, verbond, tot het bijeenroepen eener Kerkvergadering, om Paus julius II te doen

{==674==} {>>pagina-aanduiding<<}
afzetten, gelijk de Spaansche Geschiedschrijver mariana, in zijn 30ste Boek, stellig verzekert, laten wij thans aan zijne plaatse. Uit des Keizers brief aan den Vrijheer paulus van lichtenstein, waarvan men eene overzetting kan lezen in brandt's Hist. der Reform. I D. bl. 61, 62, blijkt alleen, dat hij opvolger van gemelden Paus zocht te worden, wanneer deszelfs ziekelijke omstandigheden hem zijnen ophanden zijnden dood schenen te voorspellen. Meer kan men ook niet opmaken uit eenen brief, mede door hem zelven, zoo 't schijnt geheel met eigen hand, doch in zeer slecht Fransch van dezen tijd, geschreven aan zijne Dochter, margaretha van oostenrijk, die toen voor hem, als Voogd over zijnen minderjarigen Kleinzoon, naderhand Keizer karel V, de Nederlanden bestuurde, uit welken men tevens ziet, dat hij, om den mijter, de kroon wel wilde afstaan; schoon het welligt waar zij, 't geen sommigen beweerd hebben, dat hij nog liever beiden op zijn hoofd had willen vereenigen. Wat daarvan zij, de bedoelde brief verdient, om zijnen zonderlingen inhoud en vrolijken stijl, algemeener bekend te worden, dan hij tot hiertoe is. Wij plaatsen er daarom hier eene vertaling van, waarin wij het naïve platte van het oorspronkelijk Fransch, zoo veel mogelijk, trachtten te behouden. Dat oorsproukelijke zelf kan men vinden in lettres du roi louis XII et du cardinal george d'amboise, avec plusieurs autres Lettres &c., ecrites depuis 1504-1514. en IV Tomes, a Bruxélles chez fr. foppens en 1712, en daaruit overgenomen in Hist. Crit. de la Rep. des Lettr. Tom. IV. p. 327-329.

‘Zeer Waarde en zeer Geliefde Dochter!

Ik heb 't geen Gij mij geraden hebt, door Guyllain Pingun, den opziener onzer Kleederkamer, wel verstaan, en daarover rijpelijk gedacht.
En wij vinden het, om geene reden, raadzaam, om te trouwen, maar hebben, na rijp overleg, voor lang besloten, om nooit met eene naakte vrouw meer te doen te hebben. En wij zenden morgen den Heer de gurce, den Bisschop, naar Rome, aan den Paus, om middel tot overeenkomst met hem te vinden, om ons tot zijnen Helper (Coädjuteur) aan te nemen, opdat wij zekerheid hebben van, na zijn

{==675==} {>>pagina-aanduiding<<}
dood, het Pausschap te zullen bekomen, en eerst Priester, en daarna Heilig te zullen worden, en opdat Gij, na mijn dood, verpligt moogt zijn, om mij te moeten aanbidden, waarop ik wel hoogmoedig zijn zal.
Ik zend hier over eenen bode aan den Koning van Arogon, om hem te bidden, dat hij mij wil helpen, om hiertoe te komen, waartoe hij ook genegen is, mits ik het Keizerrijk afsta aan onzen gemeenen Zoon charl, waarin ik ook heb toegestemd.
Het Volk en de Edelen van Rome hebben zich tegen de Franschen en Spanjaarden verbonden, en zijn twintig duizend strijdbaren sterk, en hebben ons doen weten, dat zij voor ons willen zijn, om een Paus te maken naar mijn zin, en uit het Duitsche Rijk, en zij willen geen Arregonschen Franschman, en nog minder een Venetiaan hebben. Ik begin ook op de Kardinalen te werken, waartoe twee of driemaal honderd duizend Dukaten mij een grooten dienst zullen doen, benevens de eenzijdigheid, die reeds onder hen is. De Koning van Arogon heeft zijnen Ambassadeur gelast, dat hij de Spaansche Kardinalen bevelen moet, om onze verkiezing tot het Pausschap te bevorderen.
Ik bidde U, houd deze zaak nog geheim; hoewel ik vrees, dat men niet beletten kan, dat de gansche wereld ze binnen weinige dagen zal weten; want het is naauwelijks mogelijk, om eene zoo gewigtige zaak, waartoe men zoo vele menschen noodig heeft, en zoo veel gelds verspillen moet, geheim te behandelen, en a Diu, gedaan met de hand van Uwen goeden Vader maximilianus, aanstaanden paus: den XVIII van September (1511). De Paus heeft nog dubbelde koortsen en kan niet lang leven.’ (*)

De goede maximiliaan vergiste zich echter: de Paus leefde nog tot in 1513, hem vermoedelijk te lang, zoo

{==676==} {>>pagina-aanduiding<<}
lang ten minste, dat van zijne opvolging op den Stoel van Sint pieter niets geworden zij. - Dewijl wij nu hier van hem gewagen, zoo laat ons nog eene en andere bijzonderheid van hem opteekenen.
Hij was van eenen goeden aanleg; doch in zijne jeugd verwaarloosd, of kwalijk bestuurd. Door eigene oefening kwam hij echter tot vele kundigheden, en, naar gelang der tijden, waarin hij leefde, was hij in vele wetenschappen, met name in de natuur- wis- genees- en geschiedkunde, en de Regts- en Godgeleerdheid, niet onervaren. Hij sprak de Fransche, Spaansche, Italiaansche en vooral Latijnsche taal, en voerde de pen zoo wel, als den schepter, gelijk de Keizerlijke Bibliotheek te Weenen, door hem aangelegd, en waarin nog velen zijner schriften bewaard zouden worden, nog getuigen zou. Zeker is het, dat hij een vriend en voorstander der Geleerden en een bevorderaar der Wetenschappen was. Hij plag te zeggen, dat het schande was voor een groot Vorst, in de fraaije letteren onbedreven te zijn. De Hoogeschool van Wirtemberg werd, in den jare 1502, door fredrik van Saxe, de Wijze bijgenaamd, en die van Frankfort aan den Oder, door joachim van Brandenburg, in den jare 1506, op zijn aandrang gesticht. Met regt echter berispte men hem, in zijn bewind, van groote onstandvastigheid en ligtzinnigheid, zoo als men ook zijne al te sterke geneigdheid tot de jagt afkeurde. Van de laatste scheen hij zelf overtuigd te zijn, als hij, bij zekere gelegenheid, uitriep: Eeuwige God! indien Gij niet waakte, wat zou de wereld slecht geregeerd worden, door mij, zwakken jager, en door dien snooden dronkaard, Paus julius! (Zie brandt, als b. bl. 66.) Hij was ook niet vrij van schraapzucht (*), en niettemin altijd zonder geld. - Wij zullen dit berigt wegens hem besluiten met het volgende van ééne zijner belagchelijke dwaasheden. Hij had begeerte, om den eersten oorsprong van zijnen adeldom te weten, en liet dien, terwijl hij daartoe alle de openbare boekerijen van Duitschland, Italie en Frankrijk liet doorsnuffelen, om er de Geslachtboomen der Vorsten op te zoeken, zoo naauwkeurig opspeuren, dat een voornaam Geslachtkundige hem verzekerde, dat hij den eersten stam van zijn

{==677==} {>>pagina-aanduiding<<}
huis in noäch's ark gevonden had. Maximiliaan was met deze heerlijke ontdekking zoo ingenomen, dat hij, om er de bewijzen behoorlijk van gestaafd te zien, zich aan alles, wat het Rijksbestuur aanging, onttrok, en noch aan zijn eigen Raad, noch aan de Afgezanten der vreemde Vorsten, gehoor verleenen wilde. Zijn kok eindelijk, een van zijne hofnarren, om wiens aardigheden hij dikwijls lachte, ondernam, om hem van deze dwaasheid te genezen. Na hiertoe verlof van spreken van hem bekomen te hebben, vertoonde hem deze, dat de begeerte, om den eersten stamvader van zijn geslacht te kennen, hem noch voordeel, noch eer, kon aanbrengen: want (zei hij) zoo als de zaken nu staan, acht en eerbiedig ik U, als eene soort van God; maar, zoo wij opklimmen tot de ark van noäch, zullen wij met der haast neven zijn: want daaruit zijn wij allen herkomstig. Maximiliaan schaamde zich over zijn onderzoek, en de aanmerking van den hofnar had meer invloeds op hem, dan alle de vertoogen zijner Raden en vrienden. - De lezer wachte zich wel van dit verhaal in twijfel te trekken! Het is niemand minder, dan de groote calvijn, die verzekerde, dat hij het had van geloofwaardige lieden. Wij namen het, met andere bijzonderheden, over van den Heer chevreau, dans ses chevraeana, p. 339 &c., gelijk wij het overige trokken uit een verslag, wegens de Opuscula Philologici & Historici argumenti van erh. andr. fromman, in den jare 1770 uitgegeven te Coburg, in 2 Deelen in 8vo., en welk verslag te vinden is in de Bibliotheek van Godgeleerde Wetenschappen, gedrukt in 1780, en wel in de twee eerste
Stukjes. - Waarlijk! (Laat ons dit kort slot van den Heer chevreau hier bijvoegen) de oude adel is niet te verachten, als men de eer van zijn geslacht, door zijne daden, weet op te houden; maar elk adelijk geslacht had toch zijnen eersten stamvader, van wien de dichter zeide, dat hij of een Herder geweest was, of iets, dat hij niet noemen wilde.

Majorum quisquis primus fuit ille tuorum, 
Aut Pastor fuit, aut illud, quod dicere nolo. 

Agathocles, Koning van Sicilie, hechtte er zoo veel waarde niet aan, als maximiliaan, wanneer hij zijnen gasten de verguide vaten toonde, die hij zelf, met zijn vader, die een eenvoudig pottenbakker geweest was, ge-
{==678==} {>>pagina-aanduiding<<}
maakt had. Eene Prinses van Boheme trouwde met primislaus, die achter den ploeg geloopen had, en de Bohemers achteden zich dit zoo weinig tot schande, dat zij nog lang daarna, bij hunne statelijkste plegtigheden, zijne klompen lieten ronddragen. Viligisus, Bisschop van Maints, was de zoon van een wagenmaker, en, om niet te vergeten, wie hij ware, liet hij, op vele plaatsen, in zijne kerk en in zijn paleis, een Rad schilderen, hetwelk de Aartsbisschoppen, zijne opvolgers, sedert in hunne wapens gevoerd hebben.

De verachterde of verlorene beschaafdheid; eene daadzaak.

‘Voorbeelden zijn er bekend van onderscheidene Personen, uit onbeschaafde Volksstammen oorspronkelijk, die, na eenigen tijd in beschaafder kring gewoond en de zeden daarvan overgenomen te hebben, bij hunne oorspronkelijke Volksstammen teruggekeerd, al die aangeleerde beschaafdheid verwierpen, en de oude Landszeden en Gebruiken weder zoo geheel aannamen, alsof zij nimmer den voorvaderlijken grond verlaten en beschaafder zeden gezien, ja zelfs goeddeels aangenomen hadden. - Zeldzamer in de daad is het, dat een aantal Menschen, van beschaafde wereldbewoners oorspronkelijk en onder dezen opgevoed, tot den staat van ruwheid en onbeschaafdheid als 't ware terugkeeren, en eene levenswijze aanvangen en voortzetten, geschikt om hen meer en meer te verwijderen van den staat der Beschaafdheid en de voordeelen daaraan verbonden. - Van dit verschijnsel vinden wij nogtans een allersprekendst voorbeeld in een gedeelte der Bewoneren van Noord-Amerika, die zich daar als Volkplanters hebben nedergezet. Bekend is het, dat deze zich onderscheiden in Kustbewoners, in Binnenlanders, en de zoodanigen, die op de grenzen der onbebouwde Landen wonen, aldaar onder den naam van Back-settlers bekend. - De Heer j. hector st. john, de Amerikanen beschrijvende, in zijne Letters from an American Farmer, schenkt er ons dit lezenswaardig berigt van.’

{==679==} {>>pagina-aanduiding<<}

Iets zonderlings doet zich op in het leven der zoodanigen, die, in Amerika, in de nabijheid van uitgestrekte bosschen wonen. Het is, als 't ware, met de menschen, even als met de planten en dieren, die opwassen en leven door bosschen omringd. Zij verschillen geheel en al van die in wijduitgestrekte bebouwde vlakten wonen. In of nabij de bosschen zich onthoudende, worden hunne bedrijven geregeld door het wilde in de nabuurschap. De hartenbeesten eten hun graan, de wolven rigten slagting onder hunne schapen aan, de beeren dooden hunne varkens, de vossen maken zich het gevogelte ten buit.
Van zoo vele en velerlei vijanden, dag op dag, omringd, is het zeer eigenaardig, dat de bewoners dier streken den snaphaan vaardig ter hand vatten, op deze dieren loeren, en met het doodelijk lood er vele treffen. Met op deze wijze hunnen eigendom te verdedigen, worden zij welhaast afgerigte jagers: en eenmaal jagers geworden, zeggen zij den ploeg vaarwel. De jagt en de hebbelijkheid daarvan maakt hen woest, somber, ongezellig: een jager behoeft geen buurman; hij haat en schuwt hem veeleer, dewijl hij in hem een' mededinger vreest. Binnen korten tijd doen de voordeelen, op de jagt in de bosschen behaald, hun den akkerärbeid verwaarloozen. Zij laten het aankomen op de natuurlijke vruchtbaarheid van den grond, en doen weinig. Onbezorgd in het beschutten van dat weinige, ligt het bloot voor vernieling. Zij zijn niet bij huis, om op te passen. De behoefte vermeerdert; en om die te vervullen, wordt de jagt hun éénig bedrijf.
Deze nieuwe levenswijze brengt eerlang geheel andere zeden te wege, welke als 't ware ingeënt worden op de kinderen, en in eene soort van ongeregeldheid veraarden, welker indrukken onuitwischbaar zijn. De zeden der Indiaansche Inboorlingen zijn achtenswaardig, met die dezer Europeanen vergeleken. Hunne Vrouwen en Kinderen brengen de dagen door in luije werkeloosheid, en, geene bepaalde oogmerken hebbende, valt het ligt te ramen, welk eene opvoeding het kroost ontvangt. De Kinderen hebben geen ander voorbeeld dan dat der Ouderen; zij groeijen op tot een vermengd geslacht, half beschaafd, half wild, uitgenomen dan, wanneer de gun-
{==680==} {>>pagina-aanduiding<<}
stige natuur de overhand bekome en zucht tot eene beschaafder levenswijze, waarvan zij niet gansch onkundig kunnen blijven, inboezeme. - Bij dit alles komt hunne afgescheidene en eenzame levenswijze. In de daad, men kan zich naauwelijks verbeelden, welk eene nadeelige uitwerking op de zeden het wonen op zoo groote afstanden hebbe. Men stelle zich voor oogen een der verstafgelegene, nog niet of naauwelijks ontgonnen landen, bewoond door Europeanen, die geene genoegzame mate van kundigheden bezitten, om den landbouw met vrucht aan te vangen en met ijver door te zetten, - Europeanen, die, zoo even het dwangjuk der Overheersching ontkomen, en de vrees voor strenge Plakkaten ontvlugt, in de volle vrijheid der bosschen wonen. Deze schielijke verandering moet op de meesten, en inzonderheid op dit slag van lieden, eene groote uitwerking baren. Het eten van veel wild, wat men er ook van denke, heeft een blijkbaren invloed op de geäardheid. - Zij derven eene plaats, geschikt om ter openbare Godsdienstoefening bijeen te komen: wat eene kleine maatschappij hun zou kunnen verleenen, is hun ontzegd. De zamenkomsten op Zondag, om van de Godsdienstige voordeelen, daaruit te trekken, niet te spreken, zouden het hare bijdragen tot geschiktheid en zindelijkheid
in het voorkomen. Het is overzulks geheel niet te bevreemden, dat menschen, in dien toestand, verbasteren; het is eer te verwonderen, dat het niet nog slimmer is.
Doch de Moravische Broeders en de Kwakers maken eene uitzondering op 't geen ik dusverre aanvoerde. De eerstgemelden zetten zich nimmer als op zichzelven wonende neder; het is eene Volkplanting van de Societeit, welke uittrekt; zij nemen hunne gewoonten, hunnen Godsdienst, en regelen van welvoegelijkheid mede. De Kwakers gaan langzaam te werk; zij stellen zich in staat om de benoodigdheden te koopen, 't welk veel voordeels aanbrengt, daar tusschentijds het land van de eerste ruwheid gezuiverd wordt.
Halve Landbouwers, halve Jagers maken reeds een slecht volk uit; maar zij, die geheel en al tot den staat van jagers zijn afgedaald, het allerslechtste. Als oude landbouwers en nieuwe boschbewoners, als Europeanen van herkomst, en door de levenswijze in Indianen herschapen, hebben zij de ondeugden van beiden; zij nemen de ligtgeraaktheid en woestheid der Inboorlingen

{==681==} {>>pagina-aanduiding<<}
aan, zonder iets over te nemen van dezer goedaardigheid en vlijtbetoon, als zij t'huis zijn. Indien de zeden door den landbouw niet verfijnd worden, zij krijgen iets eenvoudigs en onbeleedigends: alle onze behoeften worden er door bevredigd; onze tijd verdeelt zich tusschen arbeid en rust, en laat geene vakken open tot het plegen van misdrijven. Jagers kennen geene andere tijdsverdeeling, dan de vermoeijenissen van de jagt, de ledigheid der ruste, of de overgegevenheid aan vraat- en zwelgzucht. De jagt is een ongebonden ledig leven; en wanneer dezelve niet altoos goede geäardheden bederft, zal dezelve, als het ongelukkig slaagt, tot gebrek en behoefte leiden; en deze strekken ten rampzaligen prikkel tot onregtvaardigheid en roof, maar al te zeer eigen aan behoeftigen. Welk eene heillooze afdaling!
Na deze ontvouwing der uitwerkselen, welke de gevolgen zijn van het leven in de bosschen, vraag ik, of wij ons niet ijdelijk streelen met de hoop om de Indianen te bekeeren? Wij mogten liever een begin maken met onze eigene Volksgenooten terug te brengen tot een geregeld Christelijk leven. Dan de zachte toonen der Christelijke Leere zouden verloren gaan in deze onafmetelijke bosschen. Menschen, zoo ongelukkig geplaatst, zijn niet geschikt om hare gunstrijke leeringen te ontvangen; het ontbreekt hen aan kerken, aan leeraren. Waarlijk, zoo ras de menschen ophouden t'huis te blijven, en beginnen een zwervend leven te leiden, zij zullen, zij mogen blanken of kleurigen wezen, ophouden Leerlingen van dien Godsdienst te zijn.
Ten slotte moet ik, om regtvaardig te wezen, hier bijvoegen, dat niet allen, die zich op dezen verwijderenden afstand bevinden, naar die verkeerde beginsels te werk gaan, of tot dezelfde verbastering vervallen. Eenige Familien voeren met zich daar henen al de geregeldheid van gedrag, al de zuiverheid van zeden, al den eerbied voor den Godsdienst: doch deze zijn in kleinen getale, en de medeslepende kracht des voorbeelds wordt bij wijlen onwederstaanbaar gevonden. Zelfs onder dezen, die de grenzen der onbebouwde Landen bewonen, is de verbastering meerder of minder, naar gelange van het Volk of het Landschap, waartoe zij behooren. - Gebeurt het, dat de derwaarts trekkenden eenige rijke gronden en vlakten ontdekken, dezen zullen den landbouw boven de jagt stellen, en zich tot den akkerärbeid

{==682==} {>>pagina-aanduiding<<}
bepalen: dan men bevroedt gereedelijk, dat zelfs de bewoners van deze voor den akkerbouw gunstige streken eene groote mate van boerschheid en zelfzoekendheid aannemen.

Merkwaardige bijzonderheden, rakknde Perzie en de Perzianen.

(Overgenomen uit de Voyage dans l'Empire Ottoman, l'Egypte et la Perse, par g.a. olivier.)

Perzie strekt zich uit van eenenveertig tot zevenenzestig graden lengte, en van vijfentwintig tot vierenveertig graden Noorder breedte. Ten Noorden grenst het aan Georgie, Circassie en de Caspische Zee; ten Noordoosten aan Tartarije; ten Oosten aan Indie en het land, van de Afghans bewoond; ten Zuiden aan de Perzische Golf en de Perzische Zee; en ten Westen aan Aziatisch Turkije en Arabie. De oppervlakte wordt op 165.000 vierkante mijlen begroot. Zijne staatkundige verdeelingen zijn dikmaals veranderd, in gevolge der Omwentelingen, aan welke dit Koningrijk ter prooije stond gedurende de laatstverloopene eeuw; tegenwoordig is het verdeeld in zestien groote provincien of landvoogdijschappen, van welke tien in het Westen en zes in het Oosten liggen; zonder daaronder te rekenen vijf provincien, die voormaals een gedeelte van het Rijk uitmaakten, doch die, gedurende de jongste onlusten, zich onafhankelijk gemaakt hebben. Het is een der landen, wier luchtsgesteldheid de grootste verscheidenheid aanbiedt. De provincien, aan den Caucasus en de Caspische Zee grenzende, zeer hoog liggende, zijn in den winter zeer koud, en in den zomer zeer heet; eene aangenamer luchtsgesteldheid geniet men in de middelste provincien, hoewel er de lucht doorgaans koud, droog en fijn is; doch de zuidelijkste zijn dor, brandend heet, en aan schadelijke uitwasemingen en verstikkende nevels blootgesteld, door den wind, uit de Perzische golf voortkomende, derwaarts gedreven. De voornaamste bergen zijn de keten de Taurus genaamd, de Caucasus, de Zagros, de Elvine, en andere. Zeer weinige rivieren ontmoet men in Perzie; geene van allen zelfs is geheel
bevaarbaar; 't geen te zeldzamer zal schijnen, daar dit land meer dan 300 mijlen uitgebreidheids van het Oost naar het West, en 150 van het Noorden naar het Zuiden heeft. Weinig talrijk zijn erinsgelijks de beken, en verdwijnen er in het zand. Nooit regent het er, van het laatst van Mei tot het einde van November, althans in de zuidelijke provincien; minder zeld-
{==683==} {>>pagina-aanduiding<<}
zaam is de regen in de tegenover gelegene provincien; maar dezelve valt alleen in den winter. De bergen zijn van boomen geheel ontbloot; de heuvelen zijn droog, dor, gemeenlijk onbewoond, en de vlakten worden alleen bebouwd daar zij kunnen besproeid worden, 't geen niet gemakkelijk valt.
Bij mangel aan water wordt tegenwoordig niet het twintigste gedeelte van het Rijk beplant. Het overige ligt kaal, en brengt in den zomer niets anders voort dan weinig sappige planten en die weinig uitwasemen, als doornachtige heesters of Katoenplanten. Vóór het laatst van Junij zijn alle de jaarplanten verdwenen, om niet eerder dan na den vroegsten herfstregen uit te loopen en op nieuw ten voorschijn te komen. Men begrijpt, dat de grond, den geheelen dag aan eene brandende zon blootgesteld, zeer sterk moet verhit worden en zeer spoedig uitdroogen. Hoe weinig waters kan de aarde in dezen staat aan den dampkring leveren? Misschien moet aan deze langdurige droogte der lucht eene bijzonderheid in de Natuurlijke Historie worden toegeschreven, die ons zeer verbaasde. ‘In de geheele uitgestrektheid, welke wij doorreisd hebben,’ zegt de Heer olivier, ‘hebben wij niet eene eenige soort van aardschelpen gevonden, ondanks alle onze nasporingen.’
Doch het vernuft en de werkzaamheid der Perzianen hebben het watergebrek vergoed. Geen land is er, alwaar men zich zoo vele kunstbronnen aangeschaft, zoo vele putten gegraven, en zoo vele dijken heeft opgeworpen, als in Perzie. Het water, 't welk in den winter van de bergen afdaalt, wordt zorgvuldig verzameld en over de velden geleid, onder het opzigt eenes openbaren Ambtenaars, die zorge draagt, dat het onder de landlieden, naar gelange van elks behoefte, wordt verdeeld. Intusschen hebben de achtereenvolgende Omwentelingen in Perzie, onder de verschillende regeringen, die elkander hebben vervangen, de vermaking en het onderhoud van dijken en kanalen doen verwaarloozen; het gevolg hiervan is, dat de landbouw er veel minder dan voormaals bloeit.
In Perzie bouwt men tarwe, garst, peulvruchten, en inzonheid veel rijst. Daarenboven geeft het geneeskundige planten, droogerijen, specerijen gommen, verfstoffen, tabak, olie, zijde, en in 't algemeen overal katoen in zeer groote menigte. Ook vindt men er ijzer- en kopermijnen, alsmede marmer; de grond is er doorgaans van zout doortrokken; hierdoor wordt hij dor en schraal. Het vruchtbaarste gedeelte van Perzie, maar 't welk ook het koudste is in den winter, ligt aan den kant der Caspische Zee; men ontmoet er bijkans alle de Europische vruchtboomen, den moerbeziën-, borstbeziën-, olijf-, oranje- en citroenboom, en zelfs het suikerriet; de wijnstok komt er bijkans van zelf voort; hij maakt zich aan de boomen vast en slingert zich rondom de takken. De bergen, in de

{==684==} {>>pagina-aanduiding<<}
nabijheid der Zwarte en Caspische Zee gelegen, zijn insgelijks bedekt met eiken-, dennen-, beuken-, pijn-, esschen- en jokboomen; de tusschenbeiden gelegene valleijen worden bevrucht door beekjes, en belommerd door lindenboomen; maar de bergen, ten Zuiden gelegen, zijn, even als de vlakten, kaal en onvruchtbaar. Nogtans moet van deze onvruchtbaarheid de provincie Kerman worden uitgezonderd, nabij de Perzische golf gelegen, die, minder droog dan de andere provincien in het binnenste gedeelte en in het Zuiden van het Koningrijk, alle de planten, voor het levensonderhoud noodig, in overvloed oplevert, alsmede vele palmboomen, doch weinig ander hout.
In Perzie ontmoet men alle de Europische dieren, en eenige Afrikaansche soorten, als den leeuw, het luipaard, den tijger. De Perzische paarden zijn klein, ligt, vlug en zeer gewild, vooral wanneer zij van het Tartaarsche ras zijn. De schapen hebben er een breeden en zeer vetten staart. Ook vindt men in Perzie alle de Europische vogels, uitgezonderd den kwartel. Daar er geene, immers geene eenigzins groote rivieren zijn, is de visch er schaars, en slecht van soort. Wolken van sprinkhanen bedekken dikmaals de landen, nabij de Perzische golf gelegen.
Een reiziger, die uit het Ottomansche Rijk in Perzie komt, bespeurt al aanstonds het groot onderscheid, welk tusschen de Perzianen en de Turken plaats heeft. Alles duidt in Perzie een zachtaardig en beschaafd volk aan. Over het geheel genomen zijn de Turken niet zeer herbergzaam; de Perzianen zijn beschaafd, vol complimenten en minzaam. De eerstgenoemden, van de oevers van den Jaxartus en den Oxus naar de bekoorlijke provincien van Klein-Azie verhuizende, en zich in het beschaafde Griekenland vestigende, hebben alle de ruwheid van een herders- en krijgshaftig volk behouden; de anderen hebben, te midden onder de Arabieren, de Ouzbegs, de Turkomannen, de Curdes en de Afghans, die beurtelings hen overwonnen en onderdrukt hebben, den smaak voor de kunsten, de zucht voor de letterkunde, de genegenheid, welke zij ten allen tijde voor nering en koophandel hadden, niet verloten.
Beiden aan de wetten van den Koran onderworpen; beiden door éénen Meester geregeerd, onder wiens wil alles moet buigen; onder den zelfden hemel, in het zelfde klimaat woonachtig, ontmoet men bij de Perzianen meer menschelijkheids werkzaamheids en nijverheids.
Gewisselijk hebben de Perzianen dien trap van kunde, die kieschheid van smaak, die sijnheid van gevoel niet bereikt, tot welken de Europeanen zijn geklommen, om reden dat de afzondering, in welke de Godsdtenst hen gehouden, en het bedwang, waaraan de regeringsvorm hen onderworpen heeft,

{==685==} {>>pagina-aanduiding<<}
bestendig zich daartegen hebben verzet. Maar indien zij, even als de Turken, in de gelegenheid geweest waren om gemeenschap te hebben met de Europeanen; indien de zeehavens van Perzie, indien de hoofdstad, indien de groote steden van het Rijk met Europa onbelemmerd koophandel hadden kunnen drijven; indien het Perzische even gemakkelijk als het Turksche volk zich tot ons had kunnen begeven, al voorlang zoude Perzie naar het voorbeeld van Europa zijn gevormd.
De Turken verwerpen nog al wat tot hen komt van dezulken, die den Godsdienst van mahomet niet belijden; de Perzianen, daarentegen, schatten dezelve op prijs, en van welk eenen kant het onderrigt ook tot hen kome, zij nemen het met blijdschap aan.
Hoewel de laatstgenoemden heden ten dage meer bijzonderlijk op de beoefening van de gewijde boeken, de dichtkunde en de starrewigchelarij zich toeleggen, verwaarloozen zij daarom de andere wetenschappen niet; vriendelijk behandelen zij de buitenlanders, die hun dunken, verdienste en geleerdheid te bezitten. Veel werks maken zij inzonderheid van de Europeanen; zij zoeken hunne vriendschap; zij doen hun vermaak aan, en zij dralen niet met het doen van een oneindig getal vragen, rakende de zeden en gewoonten van hun land, de kunsten, die aldaar worden geoefend, de wetenschappen, op welke men zich toelegt, en den godsdienst, die er wordt beleden.
Zeer verre trekken de Perzianen, in zekere opzigten, het bijgeloof; zij eten niet met iemand van een anderen godsdienst; zij drinken uit geen schoteltje of glas, welk een Christen, een Jood, of een Indiaan heeft gebruikt; en zij gedoogen hun den toegang in hunne Moskeën; zij gedoogen alle de tegenwerpingen, welke ten aanzien van den godsdienst worden gedaan; zonder boos te worden, hooren zij alles aan, wat tegen hunnen Profeet en hunne Imans hun gezegd wordt. De Turk zou van gramschap zieden, indien gij oneerbiedig met hem spraakt over mahomet en diens wetten; de Perziaan ziet u met medelijden aan; hij zendt zijne smeekingen ten hemel, dat de waarheid u in al haren luister bestrale; hij laat af van met u over zijnen godsdienst te spreken, doch gaat voort met het betoonen van goedwilligheid en vriendschap.
Even dapper als de Turk, werkzamer, minder geduldig, is hij, even als hij, geducht in den strijd, onverzoenbaar tegen zijnen gewapenden vijand, doch handelbaarder na het gevecht, gezelliger na den vrede. Het zij hij te doen hebbe met de Georgiers en Russen, die den Katholijken (Christelijken) Godsdienst belijden, of met Turken, Arabieren, Afghans, die Mahometanen zijn zoo wel als hij, maar van eene andere sekte, even zeer is hij genegen om na den oorlog hun dienst te doen, indien hij daartoe in de gelegenheid zij.

{==686==} {>>pagina-aanduiding<<}

Zeldzamer dan in Turkije hoort men in Perzie van muiterijen, oproerigheden, of groote oploopen, om het hoofd van den Staat of zijne Staatsdienaars af te zetten, de karavanen te belemmeren, of eene stad of provincie te brandschatten. Ook zijn er de misdaden niet zoo menigvuldig; nogtans verdient de Perziaan niet zoo zeer als de Turk van wege zijne zeden en karakter geroemd te worden. Indien de eerste meerdere kunde, beschaafdheid en zachtaardigheid dan de andere bezit, hij bezit ook de fierheid niet, noch de grootmoedigheid, noch die achting voor zichzelven, noch dat vertrouwen op de vriendschap, noch die verkleefdheid aan zijnen weldoener, die bij den Turk somtijds zoo groote dingen uitwerken.
De huizen der Perzianen zijn veelal laag en met een terras overdekt, bestaande uit één of meer vertrekken, van eene eenvoudige en regelmatige bouworde. Bijkans allen hebben tuinen, of, wanneer de ruimte dezelve niet gedoogt, vindt men er althans een plein, met eenige boomen beplant. De rijke lieden hebben bijkans altijd fonteinen of springende wateren in hunne zalen, om aldaar koele lucht aan te brengen. De huisgeraden zijn zeer eenvoudig; zij bestaan uit een dubbeld tapijt op den vloer van alle de kamers, die bewoond worden, en eene eenigzins verhevene sopha langs alle de muren. Tegen den nacht worden op de tapijten of de sopha's niet zeer dikke matrassen gespreid, op welke men slaapt, en die over dag in kassen gesloten worden. Het benedenste tapijt bestaat uit een zeer dik en vrij sterk vilt; het bovenste is het bij ons bekende Perzifche tapijt.
Het gewaad der Perzianen bestaat, 1. uit een wijde pantalon of onderbroek, van zijde of katoen, nederdalende tot beneden aan het been, en boven de heupen toegeknoopt; 2. uit een rood zijden hemd voor de rijke lieden, en van katoen voor het gemeene volk, zijnde aan de zijde open, hebbende geen kraag, en wordende met een enkelen knoop boven den regter arm toegeknoopt; 3. uit een zeer kort katoen linnen vest in den zomer, en gepikeerd katoen in den winter, wordende gesloten met twee knoopen, aan de zijde geplaatst; 4. uit een kleed, welk over het vest wordt geslagen, tot op de hielen nederhangt, en van voren en op de zijden open is.
Gedurende den winter dragen de Perzianen zeer kostbare mantels of overrokken van laken, met bont gevoerd; de gemeene lieden dragen een mantel van grove stoffe. De eerste omgorden zich met een schawl van kazemier of kerman; doch de andere bedienen zich slechts van een lederen gordel. De grooten en alle de krijgslieden dragen een dolk; doch de kooplieden, de regtsgeleerden en de geleerden dragen gemeenlijk, in de plaats van dat wapentuig, een inktkoker.
De kleedij der vrouwen is van die der mannen onderscheiden.

{==687==} {>>pagina-aanduiding<<}
Haar broek is veel wijder; van binnen is zij met katoen gevoerd, zoodat hare beenen gezien noch asgebeeld kunnen worden, en naar twee lompe pilaren gelijken. Haar hemd, zoo wel als haar opperkleed, is van voren open, en dit wordt digtgeknoopt met een groot getal liskoorden en kleine zijden, zilveren of gouden knoopen. De gordel is van een vel, met laken of geborduurde zijde overtrokken, en met gouden of zilveren platen en edelgesteenten versierd. Nooit gaat eene vrouw uit, zonder zich met een grooten neteldoekschen sluijer te omwinden; geringe vrouwen bedienen zich van geschilderd katoenen lijnwaad. Hare haren flodderen bijkans altijd achterwaarts, gevlochten en van voren afgesneden.
De geweren zijn een voorwerp der grootste weelde. Men vindt er sabel- of dolksklingen, die 15,20 en zelfs 30,000 piasters kosten; de greep kost somtijds nog meer; aan het boveneinde heeft men dikmaals een zeer grooten robijn, een prachtigen saffier, of een diamant van de grootste waarde.
Nog meer juweelen, kleinooden en toolsels, dan de mannen, dragen de vrouwen; haar ligchaam is er als mede bedekt. Op haar hoofd en om haren hals dragen zij aigretten en banden, van de fraaiste steenen en de grootste paarlen gemaakt. Hare gordels zijn met diamanten en robijnen bezet, hare vingers met ringen beladen. Zij dragen brazeletten aan de armen en beenen, en somtijds gouden platen of stukken geld op alle de naden harer kleederen.
Veel eerbieds heeft men in Perzie voor den baard; elkeen draagt denzelven; en om dien te laten groeijen, wacht een jongeling den tijd niet af, dat hij getrouwd zij of een ambt hebbe bekomen. De Perzische slaven dragen zoo wel een baard als hunne Heeren; zij zouden vreezen voor gesnedenen te worden gehouden, indien zij zich schoren. De zwartste en meest gekrulde baarden worden 't meest geacht; van hier dat men in Perzie niet dan zwarte baarden ziet. Men heeft er ook wel blonde of rosse baarden; maar, zoo wel om aan hunne vrouwen te behagen, die, over het geheel, niet gaarne blonde baarden zien, als om den schijn van sterkte en jeugd te vertoonen, doen zij denzelven zwart verwen, en trachten dien zwaarder te doen worden, door het besmeren met zalven en droogerijen.
De koffijhuizen zijn er niet zoo talrijk, noch worden zoo veel bezocht als voorheen. De Perzianen, gedurende hunne burgertwisten belet zijnde deze huizen te bezoeken, alwaar zij niet meer vrij konden praten, hebben zich allengskens eenen drank ontwend, die voorheen onder hen in algemeen gebruik was. Tegenwoordig worden er in hunne gezelschappen sorbet, geestige dranken en konfituren aangeboden. De Opium is in Perzie in algemeen gebruik. Nooit wordt zij zuiver ge-
{==688==} {>>pagina-aanduiding<<}
bruikt, maar met onderscheidene welriekende stoffen gemengd; waardoor zij meer versterkende wordt.
De wijnstok wordt in geheel Perzie geplant; overal geeft hij zeer voortreffelijke druiven; men verstaat de kunst om dezelve zeven of acht maanden gaaf te bewaren. Behalve die uitgeperst worden, droogt men er vele, die naar de Indiën worden verzonden, en waarvan zeer goede brandewijn wordt gestookt. -
Rakende het karakter en de zeden der Perzianen schrijft de Heer olivier: In Europa heeft een zeer groot onderscheid plaats tusschen de bewoners der groote steden en die van het platte land, tusschen den wel en niet wel opgevoeden mensch. In Perzie bleek ons dit onderscheid niet zeer groot te zijn; de behoeftige klasse in de steden verschilt zeer weinig in vernust, kundigheden en zeden van den veldbewoner, en ook in de steden is het onderscheid tusschen de rijken en armen niet zeer groot. Bijkans overal ontmoet men hetzelfde gedrag, manier van doen en wijze van uitdrukkinge, dezelfde denkbeelden, en ik durf wel zeggen hetzelfde onderwijs. De veldbewoner, de man zelfs, die het geheele jaar in tenten woont, en zijne kudde van het eene veld naar het andere drijft, kwam ons hier voor als ongedwongener, loozer, beschaafder, kundiger, dan de Europische landman, van de groote steden eenigzins verwijderd.
In 't eerst geloofde ik, dat het algemeen mangel aan onderwijs, eene nagenoeg gelijke opvoeding, en de dwingelandij, die allen bezwaart, de eenige oorzaak was van deze eenparigheid van gedrag en kundigheden, die ik overal, daar ik geweest was, had opgemerkt; doch eene veel vermogender oorzaak viel mij welhaast in het oog. Ik werd van oordeel, dat de veelvuldige oorlogen, die alle Perzianen te wapen hebben geroepen, de burgertwisten, die hen onophoudelijk beroerd hebben, de bijkans gestadige strooperijen van de eene provincie in de andere, noodwendig eene andere wijze van bestaan hadden doen geboren worden, alle standen elkander doen naderen, en zeer dikmaals alle klassen onder elkander vermengd hadden. Daardoor is de rijke minder, de arme meer kundig geworden. De eerste heeft schade geleden aan zijne wellevendheid, zachtmoedigheid en ongedwongene manieren; de andere is beschaafd geworden; zijne denkbeelden hebben zich ontwikkeld; zijne bevattingen zijn uitgebreider geworden. Van zijne opperhoofden gestreeld, van oneindigen dienst voor hun, die naar magt streven, bezit hij meer achting voor zichzelven, en minder eerbieds en ontzags voor hun, welke hij van nabij leerde kennen. De rijke, in het veld opgevoed, konde geen ander onderrigt dan dat eenes soldaats ontvangen; de behoeftige, die beurtelings van den ploeg of van de werkplaats te velde trok, werd weldra zoo kundig als de rijke. Daarenboven lag het

{==689==} {>>pagina-aanduiding<<}
veid van eere en geluk voor hem open; dat alleen moest in zijne denkbeelden en gedrag eene gelukkige verandering doen ontstaan.
Niet eveneens staat het met de vrouwen; de steedsche, zoo als men ons heeft verhaald, (want wij hebben et zeer weinige, dan alleen te Bagdad, gezien) bezitten alle de fijnheid van vernuft, alle de beminnelijkheid, alle de bevalligheden harer sekse, en misschien zoo veel kunde als de mannen. Wat de landvrouwen aangaat, welke de Geneeskunde ons in de gelegenheid heeft gesteld van te zien of te hooren, zij kwamen ons voor als zeer ruw, zeer onkundig, en meer dan de mannen aan vooroordeelen verslaafd.
Zij besluijeren zich even zorgvuldig als in de stad, en leven nog meer afgezonderd; zij doen al het huiswerk, zorgen voor hare kinderen, koken den pot, melken de koeijen, schapen en geiten, bereiden het zuivel, maken de boter, welke de manuen in de stad gaan verkoopen. In hare ledige oogenblikken spinnen zij katoen en wolle. Van de uitwerpsels van dieren en gekapt stroo vervaardigen zij platte zoden, die zij in de zon laten droogen om tot brandstoffe te dienen, aangezien het hout zeer schaars is. Zij gaan niet in het veld, zijnde het akkerwerk dat der mannen.
De dorpbewoners hebben gemeenlijk niet meer dan ééne vrouw, hoe wel zij, zoo wel als de Turken, volgens de Wet vier mogen hebben, en bijkans nooit houden zij gemeenschap met slavinnen, ten zij zij weduwenaars of nog niet gehuwd zijn. Allen kwamen ons voor als onze huwelijkswetten goedkeurende, en zij waren eenparig van gevoelen, dat de Veelwijverij, nuttig alleen voor rijke lieden, in geenerlei maniere voor lieden van een gering vermogen was berekend, ook voor de zulken, onder andere, niet, die de huisselijke vrede zoeken.
Maar indien zij het goedkeuren, dat wij niet meer dan ééne vrouw mogen hebben, zeer ergeren zij zich, wanneer zij hooren, dat deze vrouw, in alles aan ons gelijk, zich met ongedekten aangezigte in het openbaar vertoont, en onbelemmerd met andere mannen afzonderlijke gesprekken houdt. De hunne behandelen zij, indien niet met verachting, immers met weinig beleefdheids, en het zij zij op haar verliefd zijn of niet, zij zijn zeer jaloersch; de geringste verdachte stap vertoornt den man, en doet hem zijne vrouw mishandelen; hij slaat haar bij het geringste voorval; hij verstoot haar op de geringste achterdocht van ongetrouwheid; hij stoot haar den dolk in het hart, indien zij overtuigd worde, en indien hij niet in staat ware, met eigen hand deze daad van gewelddadigheid, door de Wet veroorlofd, te plegen, zoude hij de hand eenes broeders of eenes bloedverwants moeten te bate nemen; dit niet doende, zoude hij zich schandvlekken.

{==690==} {>>pagina-aanduiding<<}

Niet alleen ten platten lande straft de man de overspelige vrouw met den dood; het geschiedt door geheel Perzie. Bij geluk zijn deze ijsselijke tooneelen zeer zeldzaam, het zij omdat de vrouwen er zich niet verloopen, of omdat het zeer klein getal, welk het doet, alle de voorzorgen gebruikt, welke de veiligheid gebiedt.
De starrewigchelarij, in Europa thans algemeen veracht, is, echter, in Perzie het voordeeligste en aanzienlijste beroep; zij is de drijfveer van alle hunne daden, de regelmaat van alle hunne ontwerpen. Geen man van aanzien is er, die niet zijne starrewigchelaars heeft; geen burgerman, die hen niet bij alle gewigtige gelegenheden raadpleegt.
Naast de starrewigchelarij is de Geneeskunde in Perzie de meest geachte wetenschap. Zij is hier zoo min op de Ontleedals op de Natuurkunde gebouwd, en kan voor eene gissende wetenschap worden aangezien, waarvan de uitslag niet zeker gaat. De Schriften van galenus en avicenna zijn er in de daad bekend; maar hunne leer wordt niet meer gevolgd, of is zeer verbasterd.
Niets is gevaarlijker, of strijdiger tegen de regels der kunst, dan de handelwijze van den Perzischen Arts. Zijne geheele wetenschap bepaalt zich bij de gewaande kennis eener ziekte en het te keer gaan van dezelve door het tegengestelde van dezelve. Indien hij, bij voorbeeld, aan eenen zieken geene zware hitte, noch kenteekens van koorts bespeure, stelt hij de oorzaak in koude, en schrijft de meest verhittende geneesmiddelen voor; indien, daarentegen, de kranke eene hevige koorts en brandende hitte heeft, zoekt hij de oorzaak in de warmte; en in dit geval beveelt hij de verkoelendste dranken en de zuurste vruchten; hij geeft ijs om te drinken, en legt het op de maag, het hoofd en den buik.
Niet dezelfde vorderingen als in Europa hebben de kunsten in Perzie gemaakt, om reden dat de wetenschappen aldaar ten achtere zijn gebleven, en een schadelijk bedwang de zulken terughoudt, die den gewonen weg nog wel zouden willen verlaten. Intusschen zijn er weinige Volken, die zoo veel smaak voor de kunsten hebben, zoo vatbaar zijn voor onderwijs, als de Perzianen. Met dit alles zijn er sommige kunsten nog in hare kindsheid. De beeldhouwkunde, bij voorbeeld, beduidt er niets, of het moest zijn ten aanzien van eenige houten versierselen binnenshuis; doch de bouworde is er eenvoudig, fraai en naar het klimaat berekend. Aan de zolderingen en de koepeis wordt zeer veel sieraads en schats besteed. De Europische bouwmeester zoude er zeer veel op te zeggen hebben, dat aan de zolderstukken van een paleis meer werks en gelds wordt besteed, dan aan het geheele paleis. Daarentegen zou de Perziaan den Europeaan verwijten, dat hij

{==691==} {>>pagina-aanduiding<<}
het gemak van binnen dikmaals aan het uitwendig sieraad opoffert.
De koophandel in Perzie is niet meer hetgeen dezelve onder de regering der Sophis was. Bekend is het, dat de handel, onder de regering van chah-abbas I en diens opvolgers, eene verbazende uitgestrektheid had bekomen. De Armeniërs, de Banianen, de Joden, te Ispahan en in de voornaamste steden van Perzie woonachtig, ontvingen uit alle de oorden van den Indostan, en van de meeste eilanden van den Indischen Oceaan, eene groote menigte goederen en kostbare waren, welke zij binnenslands verspreidden, of naar Turkije en door geheel Europa verzonden. De handelbetrekkingen tusschen Perzie en de Koningrijken Baalke, Bokhara, Samarcande en Cachemire, waren zeer menigvuldig geworden; bijkans alle de voortbrengsels dezer landen, alsmede die van Tartarije en Thibet, werden over Perzie naar het Ottomansche Rijk en Muskovie verzonden. De Europeanen, sints de regering van abbas I, te Ispahan, Chiras, en in de Zeehavens van de Perzische Golf gevestigd, voorzagen van daar in groote menigte hun vaderland van de voortbrengsels van den grond en der nijverheid.
Heden ten dage komen de Indische koopmanschappen, voor Turkije bestemd, regelregt te Bassora en Bagdad, van waar zij naar Mossul, Aleppo en Damascus worden verzonden. Zeer weinig levert Perzie aan Turkije, en bekomt bijkans niets van daar. Alle de Joden en Banianen hebben Perzie verlaten, en de weinige Armeniërs, die er nog zijn gebleven, zijn tot de diepste armoede vervallen. Allengskens hebben de betrekkingen der Europische volken tot dit land opgehouden.
De zijde is het belangrijkste gedeelte der Perzische voortbrengselen. Chardin verhaalt, dat in zijnen tijd, behalve de aanzienlijke menigte zijde, die in het land bleef, en aan schawis, gordels, linten, stoffen, enz. werd verwerkt, jaarlijks tweeëntwintig duizend balen naar Europa werden uitgevoerd, wegende ieder baal ruim tweehonderd pond. Sints de Engelschen zich te Guilan hebben gevestigd, heeft die verzending zoo goed als opgehouden. Daarenboven geeft Perzie eene zeer groote menigte wolle, deels van schapen, deels van kameelen; de laatste is de beste; de fraaiste vloertapijten worden daarvan gemaakt. De paarden en het katoen maken insgelijks voorname artikelen van verzending uit.


{==692==} {>>pagina-aanduiding<<}

Kranke troost.

Eene Vertelling.

Wanhopend verliet ibrahim ijllings zijne woning, waar de schoone gulpench, zijne beminde Gade, als met den dood scheen te worstelen. - ‘Ontferming, groote Profeet! riep hij; ontferming met uwen getrouwen knecht! Leer mij den bekwaamsten Geneesheer vinden! ô! Wanneer mijne gulpench sterft, begeer ook ik niet langer te leven!’ - Mahomet moet juist in een tamelijk goed humeur zijn geweest; althans, terwijl ibrahim nog jammerde, viel hem - een ring op den neus. Hij ving dien op, stak hem aan zijnen vinger, en eene voor hem alleen verstaanbare stemme sprak: Zoo lang gij dezen ring draagt, zal er niets voor u verborgen blijven; ja zelfs het onligchamelijke zal voor u zigtbaar zijn. - Maar wat baatte dit onzen diep bedroefden ibrahim? Vol angst en vertwijseling snelde hij naar den beroemdsten Geneesheer van gansch Bagdad. - Doch, welk een ontzettend schouwspel wachtte hem daar! - Zoo als hij den hook der straat, waarin die groote man zijne woning had, omsloeg, zag hij een drok gewemel van aschgraauwe geesten, die hem angstig terugwenkten en aanhoudend riepen: Terug! terug! - Weldra herkende ibrahim onder deze menigte de geesten van twee zijner vrienden, die de kundige en wijdvermaarde abuchira, in den bloei hunner jaren, in het graf had gepraktizeerd; en nu verstond hij dat waarschuwend wenken maar al te wel! IJllings spoedde hij zich naar de woning van eenen anderen Geneesheer; doch ook voor diens deur waarschuwde hem eene, hoewel kleenere, schaar van geesten, en zoo ging het vervolgens voor de deur van den derden, vierden - tot den twintigsten Geneesheer toe, en wel, hoe grooter het aantal der waarschuwenden was, des te beroemder was ook de man - want des te meer erfgenamen prezen hem. - Eindelijk ontdekte
ibrahim eene woning, waarvoor slechts één enkel kleen zieltje op den drempel stond en hem waarschuwde. - Eén is geen! dacht hij, en eene enkele fout kan den besten overkomen! - Hij treedt binnen, werpt zich voor den kundigen man neder, en roept: ‘ô Verhevene Wijze! de roem uwer geleerdheid, uwer wonderkuren’ ..... ‘Gij beschaamt mij, antwoordde de nog zeer jonge Geneesheer met de innemendste bescheidenheid; mijn roem kan onmogelijk van eenige de minste beduidenis zijn. Eerst gisteren heb ik de doktorale waardigheid verkregen, en slechts eenen enkelen patient gehad, den zuigeling mijner zuster.’ - Moedeloos waggelde ibrahim, zonder Geneesheer

{==693==} {>>pagina-aanduiding<<}
en zonder hulp, naar huis terug. - Hoe onzeker is het bezit der genoegens van het menschelijk leven! zuchtte hij, terwijl hij de deur van het slaapvertrek zijner, nog steeds bitter kermende, gulpench opende. - Daar nu zijn ring de eigenschap bezat, van al het verborgene voor hem aan den dag te brengen, en er tot de, in dat vertrek verborgene, dingen ook een Minnaar behoorde, dien de schoone gulpench, zoodra haar Echtgenoot vertrokken was, heimelijk had binnen gelaten - vervolgde ibrahim zijne bespiegeling in dezer voege: maar hoe weinig genoegens zijn er tevens, die verdienen, dat men zich zelfs een oogenblik beängstige, wanneer zij ons dreigen te verlaten!

Naauwgezetheid van geweten bij een koopman.

Een rijk Koopman te Lyons had aan een Manufacturier diet Stad vijftigduizend Livres opgeschoten voor Goederen, welke hij zou leveren. De laatstgemelde, eenigen tijd daarna, ontdekkende, dat hij, wel verre van in staat te zullen zijn, om, ten bepaalden tijde, zijn woord gestand te doen, groot gevaar liep om eene bankbreuk te maken, begaf zich tot den Koopman, en leide hem den hoogsthagchelijken staat zijner zaken bloot; het geld, 't geen hij ontvangen had, terug brengende. - ‘Gij,’ antwoordde de edelaardige Koopman, ‘Gij hebt mij tot uwen vertrouweling gemaakt; maar ik zou mijzelven aanmerken als een medeschuldige in uwe bankbreuk, indien ik dit geld mij toeëigende, zonder weten der andere Schuldeischeren. Neem het weder met u, vergeet dat gij mijn schuldenaar zijt, en houd, indien het mogelijk zij, uw crediet staande. Bevindt gij, desniettemin, u in de noodzakelijkheid om uwe zaken op te geven, dat ik dan onder de overigen uwer Schuldeischeren kome, en zoo veel ontvange, als mijn aandeel in het overschot bedrage!’ - Hoe velen zouden er wel gevonden worden, die de grootheid van ziel tot zulk eene edele hoogte opvoeren, zulk eene strikte eerlijkheid bezitten, zulk eene teederheid van geweten aan den dag leggen? -


{==694==} {>>pagina-aanduiding<<}

Karel de Eerste.

Onder de middelen, tot welke karel de eerste, Koning van Engeland, verpligt was zijne toevlugt te nemen, om de noodige onderstandgelden te vinden, weet ik niet, of de volgende zonderlinge hulpbron in eenige der Geschiedenissen van Engeland bekend is. De Appendix van ludlow's Memoirs, Vol. III, gedrukt te Edinburg 1751, vervat verscheidene voorstellen, door den bekenden Graaf van strafford deswege gedaan; onder andere het creëren van tweehonderd Pairs, tegen betaling van de volgende premiën:
Een Hertog	L. 30000
Marquis	- 15000
Graaf	- 10000
Baron	- 5000

Wij mogen onszelven gelukkig achten, (zegt de Schrijver van the Monthly Repertory) dat, in dezen tegenwoordigen tijd, de Adel verkregen wordt, alleen door verdiensten! -

Aan Lucinde, bij den dood van haren bruidegom.


Oh, ever Virtuous, ever Friendly, tell, 
Is it in Heav'n a crime to love too well? 
 
pope. 


De traan der droesheid, dien ik plenge, 
U vol gevoel ten offer brenge, 
Is, Meisje! aan uwe Min gewijd. 
Getroffen door uw bitt're smarte, 
Verscheurt uw leed mijn bloedend harte, 
Dat schier zoo fel als 't uwe lijdt. 

{==695==} {>>pagina-aanduiding<<}

Lucinde! luister naar mijn zangen. 
Met tranen, bigg'lend langs mijn wangen, 
En vloeijende op mijn treurig lied, 
Kan ik uw' diepen rouw beklagen - 
U troosten met Gods welbehagen, 
Maar - Dooden wekken, kan ik niet! 
 
Kon ik, als God, de Dooden wekken, 
Aan 't gierig Graf een' Vriend onttrekken, 
'k Vroeg, Meisjelief! uw' Bruidegom, 
Dien braven en van elk beminden, 
Dien allereersten uwer Vrinden, 
Ook 't eerst van 't weig'rend Graf weerom. 
 
Maar ik ben Mensch, geen God op de aarde; 
En de aandrift, die mijn lier besnaarde, 
Wil, dat ik zwijg', als God gebiedt; 
Dat ik u wijz' naar hooger leven: 
God, God kan Dooden wedergeven, 
Maar ach, Lucinde! Vriendschap niet. 
 
Gij schreit - ik ween met u. Ja, schreijen 
Is steeds verbonden aan 't verscheijên: 
Door de oogen schept de boezem lucht. 
Zou, Meisje! ons de aard dien troost misgunnen? 
De Dichtkunst tranen weig'ren kunnen? 
Neen, elke letter weent en zucht! 
 
Dan, eenzaam Meisje! weet, de Dooden, 
Der menschen geest, aan 't stof ontvloden, 
Naar hooger standpunt heengevoerd, 
Behoeven geenszins onze tranen, 
Die wij, te dwaas, hun schuldig wanen, - 
Geenszins de smart, die ons ontroert. 

{==696==} {>>pagina-aanduiding<<}

Gelijk, aan 's Hemels blaauwe bogen, 
De Sterren glinst'ren uit den hoogen, 
Zoo heerlijk werpen, zoete Bruid! 
De Geesten der gestorven Braven 
(Want Geesten sluim'ren in geen Graven) 
Van daar hunn' eeuw'gen weerglans uit. 
 
Wat is toch 't Graf? - een weinig toeven, 
Een rustplaats, waar wij niets behoeven: 
Heeft dan de Wieg geen dorens in? 
Wordt niet de vreugd, te ras vervlogen, 
Met goudgewigt ons toegewogen? 
Ik ween - maar niet om 't Graf, Vriendin! 
 
Neen, 'k schrei om u - 'k schrei om mijzelven, 
En nooit, nooit als ik 't Graf zie delven 
Mijns Vriends, mijns Broeders; neen, hun lot 
Is boven 't onze waard te schatten: 
Laat, laat vrij 't Graf de stof omvatten; 
Der menschen geest vaart op naar God. 
 
Dáár, dáár vindt elk zijn Liev'ling weder; 
Dan ach! gij minder d'uwen teeder, 
En hij ..... maar hier verstomt mijn lied. 
Ik wijs u dan naar hooger leven: 
God, God kan Dooden wedergeven, 
Lucinde! maar de Vriendschap niet. 

No. XIV. Meng. bl. 621. reg. 19. staat hear, lees zijn.


(*) Over dit voorval zijn reeds de opgaven eenigzins verschillende. Ramsay, van wiens hand het Leven van onzen fenelon in het Fransch beschreven is, getuigt, dat de Koning zoude gewenscht hebben, dat de Zending zich van eene Krijgsmagt bediende, maar fenelon dezelve onder die voorwaarde had afgewezen; alhoewel hij nogtans niet ongelukkig zou geslaagd zijn, wegens de handelbaarheid der Protestanten in de oorden van Saintonge en het Land van Aunis, een niet ongunstig oor leenende aan fenelon's prediking. Een ander geacht Schrijver verhaalt, dat toenmaals, sedert het herroepen van het Edict van Nantes, en na de gepleegde gruwelen te Rochelle en elders, de schrik onder de Protestanten het verder gebruik van troepen overbodig maakte, en ruim zoo veel als de welsprekendheid van fenelon den goeden uitslag zijner zending begunstigde. Zie chaufepié, Supplement au Dict. de bayle, Art. salignac, Note A. Recensent.

(*) Vervolgens, zegt moreri, had fenelon eene zoo groote geschiktheid voor het Predikwerk, dat hij geene Leerredenen meer schreef. Hij keurde het voldoende, slechts de hoofdverdeelingen van het onderwerp, dat hij verhandelen wilde, op het papier aan te duiden, of overdacht alleen bij zichzelven het ontwerp en de schikking van zijne te houden Leerrede; waarna hij de aandrift volgde van het vuur en den ernst, die bem bezielden, en steunde op den overvloed van woorden, hem eigen. Zijne krachtige en natuurlijke welsprekendheid trof het harte met zoodanige geestvervoering, als zeldzaam door bestudeerde Leerredenen wordt gaande gemaakt. Alle zijne predikatlen eindigden met aanspraken tot God gerigt, en zijne woorden hadden alsdan de warmto van geheel een gloeijend harte. Zij verrukten de toehoorders, en zelve deed hij zich verrukt en opgetogen voor. - Wij onthielden ons niet, deze plaats uit moreri over te nemen, om fenelon als Leeraar te kenschetsen. Zie deszelfs Diction. Art. Fenelon. Rec.

(†) Door den Heer josua van iperen is dit stukje, benevens een ander Fransch geschrift van soortgelijken inhoud, In het Nederduitsch vertaald, en uitgegeven te Amst. bij wessing, in den jare 1771. Rec.

(*) Alleen van dezen, ongetwijfeld den Prins, in wiens opvoeding meest belang gesteld werd, wordt melding gemaakt in deze Levensschetse; echter is het zeker en ten overvloede bekend, dat ook de Hertog van anjou, anderen Kleinzoon van lodewijk den XIV, onder het oog van fenelon is opgevoed. Eene onnaauwkeurigheid derhalve beging onze Schrijver te dezen, die wij meenden niet onopgemerkt te mogen voorbijgaan. Rec.

(†) Dit geldt
voornamelijk omtrent den Telemachus; immers de Gesprekken in het Rijk der Dooden zijn niet bij het leven van fenelon in het licht verschenen. Maar in de Voorrede der eerste uitgave van gezegde Werk, die namelijk bij moetjens, in den Hage, van 1701, wordt berigt, dat een ontrouwe bediende, door den Opsteller tot het afschrijven van zijnen Telemachus gebezigd, daarvan voor zichzelven kopij nam, die hij aan eenen Boekhandelaar verkocht. Hoe het zij terwijl fenelon in ongunst was bij het Hof, werd de druk van gedachte Werk te Parijs ondernomen, maar deszelfs voortgang op Koninklijken last verboden en gestuit: en zeker is het, dat Holland zich beroemen mag, deze keurige lettervrucht der beschaafde wereld te hebben medegedeeld. Rec.

(*) Want, behalve fenelon's onmiddellijke betrekking ten Hove, die hij zoo roemrijk vervulde, genoot hij ook het openlijk eerbewijs, van, zonder eenige poging van zijne zijde, en alleen uit aanmerking zijner eigene waarde, ingekozen te worden tot Lid der Fransche Akademie, en wel onder algemeene goedkeuring dezer benoeminge. Rec.

(*) Zeer verschillende, gelijk zich denken laat, wordt deze geheele toedragt van zaken, betrekkelijk de aanleiding tot de ongenade van fenelon, opgedischt van den kant van bossuet; zelfs stemmen de berigten, ons hier medegedeeld, niet volkomenlijk in met het verhaal van ramsay in 's Mans leven. Alleen is niet te loochenen, dat de opgave der gebeurtenissen ten Hove van lodewijk den XIV, ons medegedeeld in deze Levensschetse, vele kenmerken draagt of innerlijke blijken van geloofwaardigheid, en bij uitstek zamenhangende, en vereerende is voor den Aartsbisschop. Zijnenthalve, en om ons zegel vaardiglijk te mogen hangen aan dit verslag, zouden wij hier inzonderheid wenschen het gezag te kennen, waarop men gebouwd heeft. Men vergelijke inmiddels chaufepié als boven, Noot E en F, en de Schrijvers, aangehaald bij mosheim, Kerk. Gesch. D. VIII. bl. 349, waaronder voltaire, Siècle de louis XIV, Ch. 38, die vooral dit onderwerp, met de losheid en beslissenden toon hem eigen, op gansch verschillende wijze heeft opgedischt. Rec.

(*) In het Mengelw. onzer Lett. voor 1806 hebben wij een tweetal Anecdoten omtrent fenelon uit la harpe's Lyceum overgenomen, waaraan wij niet af kunnen te dezer gelegenheid onze Lezers te herinneren, daar zij uitnemend instemmen met hetgeen ons hier in de Levensschetse van den Prelaat voorkomt en ook van elders blijken kan. Rec.

(†) Vermoedelijk is het, dat evenwel het nieuwe Kerkgeschil tusschen de Jesuiten en Jansenisten, waarin fenelon zich voor de eerstgenoemden verklaarde, en medewerkte tot den val van den Kardinaal de noaieles, iets ten minste zal hebben toegebragt, om hem bij het Fransche Hof in beteren reuk te doen komen; en zonderling genoeg is het, dat geen tittel of jota in deze Levensschetse
gevonden wordt over dit gedrag van den Aartsbisschop, welk zeker moeijelijk is over een te brengen met zijne in velen voorbeeldelijke deugd, en het meest in hem van menschelijke zwakheid ons toeschisnt te getuigen. Men leze hierover de Dict. van chaufepié, meermalen aangehaald, on wel Noot L. Rec.

(*) De Angina Membranacea, pag. 10. ad 22.

(*) Dit treffelijk stuk deelden wij reeds mede in onze Lett. voor 1807. bl. 127.

(*) Zoo 's Lands Finantiën het toelieten, zou het zeker eene zeer wenschelijke zaak wezen, dan het middel van het Klein-zegel op de judiciele Akten wierd opgeheven. Deze belasting maakt de processen duur,

(*) Voorbeelden van gelijksoortige woordherhaling, eeniglijk tot meerderen nadruk dienende, ontmoeten wij elders, ook in den Bijbel; men zie 2 Sam. XVIII:33. Jer. XXII:29, en vooral Ezech. XXI:27.

(*) Men zie de Tafel achter la lande, Abregé d' Astronomie, Amst. 1774. en de Beschouwing van het Heel-Al, door bode, Leyden 1800, bl. 12.

(*) Zie voor de Levensschetsen in dit Werk, bl. 85.

(*) Onder den titel: j.l. alibert's Beschreibung und Abbildung der Hautkrankheiten, welche im Hospital St. Louis beobachtet worden sind; und Darstellung der beste Methoden, die man bei ihrer Behandlung befolgt had. Aus dem Franzosischen von c.f. muller, I Hft. m. Kupf. gr. 8. Tubingen cottasche Buchhandl.

(*) In b. carrard's Antwoord op de Vraag: Wat wordt er vereischt tot de kunst van waarnemen, en hoe veel kan dezelve toebrengen tot volmaking van het verstand? - Verh. van de Hollandsche Maatschappij te Haarlem, XIII D. bl. 1.

(†) Zie onze Vaderl. Letteroef. 1807. bl. 69.

(§) Aldaar voor 1806, bl. 73.

(*) Werken van de Maatschappij der Nederduitsche Letterkunde te Leyden, D. V. bl. 89.

(*) Op de Lijst van kuyper's Kunstwerken, op bladz. 33 opgegeven, had, naar ons oordeel, ook verdiend gemeld te worden zijn opzigt over de Afbeeldingen van de Kleeding, Zeden en Gewoonten in de Bataafsche Republick, bij den Heer Maaskamp uitgegeven, daar deszelfs Titelplaat althans een duurzaam gedenkteeken sticht van zijne kunst.

(*) Voor: ‘hun aller Vader is God.’ Dit is moet, doch kan, taalkundig, hier niet gemist worden.

(*) Voor 1803, bladz. 602 env., en voor 1805, bladz. 210 env.

(*) Zie onze Vaderl. Letteroeff. voor 1808, bl. 128.

(*) Zie Letteroef. voor 1806. D. I. bl. 222. en voor 1807. D. I. bl. 577.

(*) Slechts éénmaal vonden wij, dat de Heer schenk, om des rijms wille, teven de taal gezondigd heeft; namelijk op bl 15. reg. 4. v.o alwaar Gij genas voorkomt; en zoude men ook te dezen, om het wanklinkend Gij genaast, de fout niet moeten toegeven?

(*) Ten aanzien van young zelven hebben wij ons geene aanmerkingen veroorloofd, dewijl de Heer lublink in diens Voorrede de bedenkingen tegen zijn Dichtstuk doorgaans meesterlijk heeft opgelost, en het buiten onzen weg lag daarover te handelen. Zijne vergelijking evenwel van ‘de morgenzon, een lompen dronkaard genoemd, die met gloeijend aangezigt als opdanst uit de kimmen,’ is bij ons aanstootelijk, en hoogst onvoegelijk bij de treurtoonen en den ernst van young. Een cowley moge in eenen Anacreontischen Lierzang zich van deze scherts wel ter snede bediend hebben; dan valsch vernuft is het in young, hem in dezen na te volgen, en aan een der prachtigste verschijnselen van de Natuur in zijn Godsdienstig Leerdicht eene belagchelijke houding te geven. Wij zouden gaarne den Heere schenk Veroorloofd hebben, dat hij in zijne eerste dichtregelen op bl. 17 die gebrek in het oorspronkelijke of weggelaten, of verbeterd had in de vertaling.

(*) Twee spelfouten, mogelijk wel de schuld des Drukkers, hebben wij in deze regels verbeterd. Zeker wijten wij dezen nog, dat onzaglijke op bl. 15 en enkele dergelijke meer gelezen wordt. Maar smede voor smeedde op bl. 5, en ook ontbrandde op bl. 15. verdiende aanwijzing.

(*) Alg. Vad. Letteroef. 1807, bl. 596.

(*) Zie onze Vaderl. Letteroeff. voor 1806, bl. 122 en 529, en voor 1808, bl. 280.

(*) Hooft's Brieven, in de Mengelwerken, bl. 309.

(*) Dit beteekent niet schrikverwekker, gelijk ons verhaald is, dat zekere halfgeleerde het vertaalt, maar komt af van horream, door welk woord de Heer wijttenbach gewoon is Magazijn in het Latijn uit te drukken.

(*) Zie Letteroef. voer 1804. bl. 285.

(*) Hier is, op bl. 54, eene zinstorende drukfeil ingeslopen, die des Schrijvers meening geheel onverstaanbaar maakt. Voor het verderf zal moeten gelezen worden hetzelve.

(*) Alg. Vad. Letteroef. 1805, bl. 298. - 1806, bl. 523.

(*) Zie onze Vadert. Letteroef. voor 1805, bl. 114.

(*) Zie onze Vaderl. Letteroef. voor 1808, bl. 277.

(*) Zie ons vorig No. bl. 233.

(*) Zie onze Lett. des vorigen jaars, bl. 73.

(†) Wij hebben, in ons Mengelwerk voor den jare 1806, onder den titel van de nieuwste en beste Narigten van het Eiland St. Helena, een eenigzins uitvoerig verslag van dit Eiland, uit het Engelsch vertaald, medegedeeld. Men vergelijke dit met het thans gegevene van den Eerw. potter.

(*) Wat beteekent hier wederzijds? Geen eigenlijke straat toch is hier. Het Stads bolwerk immers is aan de overzijde van den zoogenaamden Grachtswal, en deze loopt in eenen winkelhaak tot de Tuinsterpoort.

(*) Wederom onnaauwkeurig. Men volgt namelijk de rij van deftige huizen niet; maar derwaaris henen gaande, of oostwaarts den koers nemende, over het vaarwater (de potmarge), en het ruime bleekveld aan de regterhand houdende, komt men enz.

(†) Loutere grootspraak. Gelijk elders in ons Vaderland zijn de Buitenplaatsen van Vriesche Heeren, welke dien naam voeren kunnen, verder af gelegen, en buiten de Stadlucht. Zelfs niet eene enkele, nabij Leeuwarden, aan het einde der Voorstad, de Schrans genaamd, is zigtbaar in het standpunt, welk onze Schrijver hier beschrijft.

(‡) Ook kennen wij geene bosschen nabij Leeuwarden. Hier en daar rondom tuinen, en aan het uiteinde van het Vliet is wel een groepje boomen; maar dat mag geen bosch genaamd worden, en de wouden, aan het uiterste van den zwarten weg beginnende, schemeren op zijn best van verre in het oog, dat over gezegde veldgezigt henenwaart, en op meer nabijzijnde voorwerpen eigenaardig rust en zich bepaalt.

(§) Zoo al eenig gehucht, of buurt, niemand, zijn wij verzekerd, mag aldaar, waar potter stond, een dorp ontdekken; ten ware hij, gelijk deze, naar eigene verbeelding, en niet naar waarheid, zijne teekening opmake.

(*) Laten wij hier eenige teregtwijzingen mogen te zamen nemen. (1o.) De Landkaart van Vriesland door halma voldingt, dat onze Wandelaar en voormalige Zeerelziger alhier omtrent de ligging van Huisum met de windstreek in de war is: of heeft men misschien, met het gezigt naar het Oosten gekeerd, het Westen, en geenszins het Zuiden, ter regterzijde? en is Huisum, van Marienburg af, niet meer ten Oosten dan ten Westen geiegen? Trouwens de toren van dat Dorpje laat zich (2o.) almede niet ontdekken aleer men gedachte Huizinge voorbijwandelt. (3o.) Wie ook, behalve potter, heeft immer Huisum als boschrijk aangemerkt? daar het zeker op dien naam zoo weinig aanspraak maken kan, als de meeste Vaderlandsche Dorpen, waar Kerkhoven, Pastorij-tuinen en eenig geboomte gevonden worden. Eindelijk onthielden wij ons (4o.) niet van te meesmuilen op het hoogdravend berigt ‘wegens het statig geboomte, waarboven zich de stompe toren van gezegde dorp verheft.’ Dit moeten toch de waterwilgen zijn, die aan de sloot van moeslanden geplant zijn, waarover men derwaarts henen ziet!

(†) Evenzeer als van vergrooting der beelden bedient zich potter van eene verkleinende teekening, wanneer hem deze naar ijn oogmerk voegt. Wij althans, hoezeer niets prachtig vindende aan de plaats van Marienburg, willen dat echter niet derwijze verlaagd hebben, ‘als waren thans weinige zulke geringe burgerzomerhuizen in den omtrek van de eene of andere, (althans Vriesche) stad,’ voorhanden.

(*) Dus vervalt mede hetgene potter meldt op bl. 193, van den toren sprekende. ‘Aan den oostkant ziet men op de hoeken den grondslag van overheerlijke bogen, waarschijnlijk tot glaslichten in de kerk, rijzende boven dezelve het metselwerk met tanden op, om de kerk met den toren te verbinden.’

(†) Men vergelijke hier het medegedeelde in het Mengelwerk der Lett. dezes jaars, No. V.

(*) Van dit Stuk komt eene beoordeeling voor in No. II van dit Maandschrift voor 1809, bladz. 82. (Aant, v.d. Rec.)

(*) Men zie het stuk in dezen Bundel: Holland Boven Al.

(*) De tranen op de wang te doen bruisen is toch wat sterk.

(*) De kieschheid verbiedt ons, om het onkiesche, ja indecente van dezen regel aan te toonen.

(*) Wat deze voortreffelijke Dichter hierover dacht, leze men in den 9 Brief ueber die aesthetische Erziehung des Menschen; schiller's kleine Schriften, 3 Th.f. 207. folgg.

(*) Men zie ook hier de uitmuntende Voorrede van schiller voor zijne Braut von Messina.

(*) Ook onder den titel: Geschiedenis van het Kerkgenootschap der Hervormden in de XVIIIde Eeuw, enz. Zie, wegens de reden dezes dubbelen Titels, onze Vaderl. Letteroef. voor 1806. bl. 705.

(*) Zie onze Vaderl. Letteroef. voor 1808, bl. 664.

(*) Moest het niet zijn: beteugeld te hebben, of na het teugelen van dien wensch?

(*) Reize naar Abyssinien, D. I. bl. 50, 56.

(†) Humboldt, Reis, Iste Afd. bl. 17.

(*) Men zie over de kleurverandering van de Kameleon breedvoeriger gehandeld in de N.V. Bibliotheek, D. IV. bl. 589. De waarnemingen van hasselquist, in zijne Reis naar Palaestina, komen hiermede overeen, met dat verschil, dat hij deze kleurverandering aan de Gal toeschrijft.

Volgens brown, in zijne Nat. Hist. van Jamaika, en blumenbach, kleine Schriften, S. 114. heeft zulk eene kleurverschieting ook bij vele andere soorten van Hagedissen plaats.

(*) Letteroef. voor 1808. No. XV. bl. 628.

(*) Dit alles is vóór het tijdperk des laatsten Oorlogs geschreven.

(*) Men vindt, onder andere, eene vrij ongunstige afbeelding in de onlangs uitgekomene Reizen van acerbi, I D. De Recensent.

(*) 

For Forms of Government, let fools contest; 
Whate'er is best administer'd is best: 
For Modes of Faith, let graceless zealots fight; 
His can't be wrong whose life is in the right: 
In Faith and Hope, the world will disagree, 
But all' Mankind's co cern is Charity: 
All must be false that thwart this One great End; 
And all of God, that bless Mankind, or mend. 


(*) Algem. Vad. Letteroef. 1801. bl. 344.

(*) Zie Ratio Instituti Clinici Ticinensis, Viennae 1797.

(*) Zie hier boven, bl. 69.

(*) Wij hebben van dit Werk, mede bij denzelfden Uitgever in 't Hollandsch vertaald uitgegeven, verslag gedaan; zie onze Letteroeff. voor 1805. bl. 69. en 1807. bl. 692.

(*) Zie onze Vaderl. Letteroeff. hier boven, bl. 171.

(*) Zie Letteroeff. voor 1809. No. VI.

(*) Letteroef. 1807. No. II. bl. 487 enz.

(*) Over den waren aard en het aanwezen van 's menschen zedelijk
verderf en onmagt ten goede.

(*) Zie onze Letteroeff. voor 1807. bl. 27, en voor 1803. bl. 468.

(*) Deze zijn reeds door den Dichter medegedeeld in het Werkje van Mr. j. scheltema, Roemer Visschers Dochters, bij den Drukker dezes, ijntema, onlangs van de pers gekomen.

(*) Najaarsbladen, 2de D. bladz. 60.

(*) Nieuwe Mengelingen, Tweede Deel, bladz. 243.

(*) Zie onze Algemeene Vaderl. Letteroeff. voor 1806. bl. 16 enz.

(†) Zie ons Mengelwerk, hier boven, No. IX, X en XI.

(‡) Zie de Hedendaagsche Vaderl Letteroeff. VIIde D. 2de Stuk, bl. 120; ook zijn er afzonderlijke Afdrukken van dat gedeelte.

(*) Zie onze Vaderl. Letteroeff. voor 1808, bl. 600.

(*) Zie letter oeffen. van 1797. 1ste St. bl. 205 env. alwaar van het IVde Deels 1ste Stuk des Groningschen Genootschaps verslag gedaan wordt.

(*) Zie onze Letteroeff. voor 1808, bl. 151.

(*) Wij melden hier het jaargetal, dat door eene drukfeil op bl. 57 van het Werk gemist wordt; ook is men oneens over de plaats, op welke het bedoeld gevecht voorviel; terwijl er is, die, gelijk onze Schrijver, het slagveld in de vlakten van Chalons 1. Campagne plaatsen, dat anderen in die van Sologne bij Orleans gezocht hebben. Zie moreri Dict. Art. Attila.

(*) Slechts eenmaal, en als ware zulks van weinig beteekenis, gewaagt onze Schrijver van Jezus Opstanding; dezelve, benevens zijne leer, den borg noemende voor onze toekomstige verrijzenis uit het graf. (zie bl. 182) Wij willen den Man hierom van geene Neologie verdacht houden, maar moeten toch zeggen, dat hij, onzes inziens, niet genoeg dit krachtig bewijs aandringt, waarop zich de hoop der Christenen, in onderscheiding van die der Wijsgeeren, moet gronden. Minder is het toch de Leer van Jezus, dan wel zijne Opstanding, die ons van Godswege nopens de Onsterfelijkheid en het Oordeel ten jongsten dage verzekering aanbrengt. Hand. XVII:31 beroept Paulus zich daarop alléén voor de Vierschaar van den Atheenschen Areopagus; en wat zoude er, volgens Hem, zijn van ons Geloof, ware Christus niet opgewekt? 1 Cor. XV:14.

(*) Ja! dit weten wij is met er daad gebeurd, sedert de Professor schreef.

(*) Wij kunnen het niet verbergen, dat het slot van deze regels ons niet behaagde: de Leensprenk springt hier geheel af; en dit verwonderde ons te meer, daar het zoo gemakkelijk ware geweest, in dezen ook dezelve te behouden, bijna geheel met de eigene woorden van hooft. Wij zouden dus voor deze woorden in plaats stellen:

- - - - - door zijne kaken jagen 
En dan nog onverzaad naar grooter brokken vragen. 


(*) Daar opslag mannelijk is, zouden wij dezen regel liever dus lezen:

‘Waarin zich 't vuur der min, bij elken opslag, maalt.’ 


(*) Op herhaald verzoek van velen, wordt deze Redevoering, nagenoeg zoo als dezelve uitgesproken is, in het licht gegeven. De Schrijver meende zich verpligt te zien, dezelve de gedaante eener Gelegenheidsrede te laten behouden: ware hij aan het ophelderen en uitbreiden gegaan, dan had dit stukske spoedig tot een boek kunnen uitdijgen.

(*) Deze Bijschristen zijn bij de Gedichten van jan vos niet te vinden.

(*) De Heer carena, ambtgenoot van de Heeren vassalieandi en borson, Commissarissen, door den Prefect
    van het Departement de Pô gezonden tot het doen van waarnemingen omtrent de gevolgen der aardbeving, gedurende het jongstverloopen jaar in de valleijen van Pignerol voorgevallen, heeft alle de plaatsen op de Alpen bezocht, alwaar de schokken schade veroorzaakt hebben. Terwijl de aarde nog schudde, en de rommelingen met een schrikwekkend gedruisch weergalmden, bezocht de jonge Natuurkundige de grot del Rie Martino.

(*) De Ballade heeft, naar mijnen smaak, iets lass.

(*) Voorgesteld in het Departement Groningen, behoorende tot de Maatschappij: tot nut van 't algemeen.

(*) 

Scire licet gigni posse ex non sensibu' sensus. 
- - - - quia Corpora materiai. 
Antiquis ex Ordinibus permota nova re. 
Conciliantur ita, ut debent animalia gigni. 




Luc. Lib. II.

(*) Arboribus, ime potius omnibus quae terra gignit herbisque etiam, utrumque sexum esse diligentissimi naturae tradunt. Plin. sec. Lib. XIII. Cap. 4.

(†) Linn. Philosophia Botanica.

(*) Trembley, Mem. pour l'Hist. des Polypes.

(*) Grew, Anatomy of Plants, p. 173.

(†) J. hill, History of Botany, Vol. I.

(*) J. hill, Syst. of Bot. Vol. I.

(*) Montinus, Amoenitates Acad. Vol. II.

(*) Darwin, Botan. Gard.

(*) Wij hebben van de Welsprekendheid dezes Bisschops verslag gedaan in ons Mengelwerk des Jaars 1802, bl. 105.

(*) Voorgelezen in de Maatschappij felix meritis, Jan. 1801.

(*) Otia, of Ledighe Uren, gedrukt in den Haag.

(*) Hooft's Ned. Hist. bl. 778.

(*) Korenbl. D. I. bl. 250.

(†) Momenta Desultoria, p. 303.

(‡) Zie onder andere Korenbl. D. I. bl. 322, 324.

(§) Korenbl. D. I. bl. 282.

(**) Otierum, p. 29. Momenta Desultoria, p. 303.

(*) Mom. Desult. p. 301.

(†) Zie de Opdragt voor de Fransche en Italiaansche Verzen in zijne Ledighe Uren.

(‡) Mom. Desult. p. 299.

(§) Korenbl. D. I. bl. 442.

(**) Korenbl. D. I. bl. 447.

(*) Korenbl. D. I. bl. 211, 399.

(†) Korenbl. D. I. bl. 398. - Bayle, Diction. Art. zuylichem. - Moreri, Dict. Art. huygens. - Scheltema, Staatkundig Nederland, Art. huygens.

(‡) Korenbl. D. I. bl. 398. Scheltema, Staatk. Nederl. Art. huygens.

(§) Lettres, Memoires &c. de M. le Comte d'estrades, Tom. V. Lettre de 13 Janvier 1667. Monsicur van Zuylichem est un grand Partisan de la France en ce pays.

(*) Brief 205. Zie de verzameling van dezelve in de Mengelwerken, Amst. 1704.

(†) Korenbl. D. I. bl. 251.

(‡) Korenbl. D. I. bl. 364.

(*) Korenbl. D. I. bl. 247.

(†) Korenbl. D. I. bl. 185.

(‡) Aen mijne lieve dry overige Sonen, voor de Korenbloemen. Voorts Korenbl. D. I. bl. 340.

(§) Korenbl. D. I. bl. 385.

(**) Zie rayle en moreri als bov. over de Kinderen van huygens.

(*) Moreri als boven.

(†) Spore aen christiaan huygens, geplaatst voor de Korenbloemen.

(*) Korenbl. D. I. bl. 401. Zie mede op deze uitvinding Kor. D. II. bl. 479.

(†) Bayle als bov, Kor. D. II. bl. 176.

(‡) Kor. D. II. bl. 178. D. I. bl. 441, 449.

(§) Kor. D. I. bl. 530.

(**) Kor. D. II. bl. 444.

(††) Diction. Art. zuylichem.

(‡‡) Hooft zegt dit van huygens' Vader.

(*) Trijntje Cornelis, Klucht, Korenbl. D. I. bl. 567.

(*) Korenbloemen, D. I. bl. 560. Te vreemder is de uitgave van vele zijner Sneldichten, indien hij omtrent allen in acht genomen hebbe de les van quintiliaan, door hem vermeld en berijmd, D. II. bl. 268.

(†) In de bloemkrans van verscheidene gedichten, door eenige liefhebbers der Poëzij bijeenverzameld, en uitgegeven te Amsterdam bij l. spillebout 1659, vindt men een scherp hekeldicht, rakende de Klucht van Trijntje Cornelis.

(‡) Zie, onder andere, Korenbl. D. I. bl. 442. Zelfs in het vers aan zijnen vijand: ‘De vuyle Vrouwen kennis’ enz. zie Korenbl. D. I. bl. 445.

(*) Korenbl. D. I. bl. 218, 538.

(*) Korenbl. D. I. bl. 187.

(†) Hooft's Ned. Hist. bl. 778.

(‡) Korenbl. D. I. bl. 179.

(*) Korenbl. D. I. bl. 191.

(†) Onverdragelijk was hem bovenal, dat tesselschade den Roomschen Godsdienst bleef omhelzen. Van hier de scherpe verzen, deswegen aan haar gerigt. Zie bij v. Korenbl. D. II. bl. 164, 173, 181. Hierover van barlaeus berispt, verdedigde huygens zich met te zeggen: ‘Dat hij de roede niet spaarde, wijl hij het kind te lief had.’ Zie Korenbl. D. II. bl. 167.

(‡) Korenbl. D. I. bl. 354.

(*) Korenbl. D. I. bl. 353.

(†) Zie het Gedicht Daghwerck, Korenbl. D. I. bl. 207 enz.

(‡) Korenbl. D. I. bl. 398.

(§) Korenbl. D. I. bl. 210 env.

(*) Korenbl. D. I. bl. 363.

(*) Korenbl. D. I. bl. 84.

(†) Korenbl. D. II.

(‡) In het Gedicht op de Korenbloemen, vóór dezelve geplaatst.

(§) Br. 201.

(**) Dit blijkt uit de vele en heusche Brieven van hooft. Zie de Brieven van hooft aan huygens, en bovendien Mr. j. scheltema's uitmuntende Redevoering over de Brieven van hooft, bl. 72 env.

(††) Korenbl. D. I. bl. 369.

(*) Korenbl. D. I. bl. 370.

(†) Vid. Ep. c. hugeni Clar. viro c. barlaeo 1636. inter Ep. Clar. virorum ex Musaeo j. brant g.f. ad V. Cl. j.g. graevium, Amst. 1702.

(*) Korenbl. D. I. bl. 199.

(†) Korenbl. D. II. bl. 429.

(‡) Korenbl. D. I. bl. 201.

(§) Korenbl. D. I. bl. 457 en elders.

(**) Korenbl. D. I. bl. 202.

(*) Korenbl. D. I. bl. 201.

(†) Korenbl. D. I. bl. 202.

(‡) In zijn Gedicht voor de Korenbloemen geplaatst.

(§) Korenbl. D. I. bl. 203.

(**) Korenbl. D. I. bl. 144.

(††) Korenbl. D. I. bl. 200.

(‡‡) Korenkl. D. I. bl. 148.


(§§) Korenbl. D. I. bl. 444. Zie ook Noodweer, liefde voor leed. Korenbl. D. I. bl. 519.

(***) Korenbl. D. I. bl. 383.

(*) Korenbl. D. I. bl. 153 env.

(*) Voorgelezen in de Maatschappij felix meritis, Febr. 1809.

(*) Vondel's Aanleiding tot de Dichtkunst, bl. 1.

(†) Cicero, pro Archia. Horatius, Art. Poet.

(‡) P. c. hooft op de Ledighe Uren van c. huygens, 's Hage 1624.

(*) Korenbl. D. I. bl. 298.

(*) Zie de Latijnsche Voorrede voor de Ledighe Uren. Incidit Juventus mea &c.

(†) Men leze hierover zoo wel de belangrijke en fraaije Redevoering over de Brieven van p.c. hooft van Mr. j. scheltema, als het niet minder belangrijk en keurig Werkje van den zelfden Schrijver, getiteld: Anna en maria tesselschade, de Dochters van roemer visscher; de eerste bij j. ten brink, 1807 - het laatste bij den Drukker dezes, j.w. ijntema, 1808, uitgegeven.

(‡) Zie onder andere de Opdragt van zijnen Zoon christiaan huygens, Korenbl. D. I. bl. 293.

(§) Opdragt der Gedichten aen zijne Zonen.

(**) Hooft's Brieven, Br. 155.

(††) Korenbl. D.II. bl. 409.

(*) Korenbl. D. I. bl. 148.

(†) Zie 't boven aangehaald vers op de Ledighe Uren van c. huygens.

(*) De Hoogleeraar m. siegenbeek heeft, in zijne keurige Voorrede voor de Proeven van Nederduitsche Dichtkunde uit de Zeventiende Eeuw, uitgegeven in 1806, alleen het oog gehad op de verzameling onder den titel van Ledighe Uren door huygens uitgegeven, wanneer hij schrijft: ‘Hij vervaardigde ook, ofschoon in kleinen getale, Latijnsche, Italiaansche en Fransche Dichtstukken.’ - De Latijnsche Dichtstukken, hierin voorkomende, zijn, gelijk de andere, weinig in getal, maar zeer vermeerderd uitgegeven door l. huygens, Hagae Comitum, 1655.

(*) Praef. barlaei Momentis Desult. c. huygens Praesixa.

(†) Brief 67.

(‡) Korenbl. D. II. bl. 83.

(§) Korenbl. D. I. bl. 620.

(**) Korenbl. D. I. bl. 533.

(*) Korenbl. D. II. bl. 533.

(†) Brief 54. - Deze vertaalde stukken zijn, mijns achtens, over 't geheel meer diepzinnig dan bevallig. De grootste verdienste ligt in het moeijelijke der vertolking. Er zijn er echter onder, niet van dichterlijken zwier ontbloot.

(‡) Korenbl. D. II. bl. 61 env.

(§) Aldaar, bl. 103 env.

(*) Zie Gedicht op de Werken van c. huygens.

(†) Korenbl. B. XXI. Sneld. 116.

(‡) Korenbl. D. II. bl. 2.

(§) In den Haag 1625.

(**) 1657 - en later de tweede druk, vermeerderd en beter gerangschikt, 1672. Ook zijn er wel afzonderlijke stukken van hem uitgegeven, zoo als de Oogentroost enz.

(*) Zie het Vers op de Titelprint.

(†) Vondel's Aanleiding, bl. 7.

(*) Aan zijnen afwezigen Vriend, voor het I Deel der Gedichten.

(†) C. huygens als Mensch, Lett. No. IV, bl. 151.

(‡) Zie hiervan onder andere proeven Korenbl. D. I. bl. 480 env.

(§) Zie Gedicht van j. westerbaen op de Korenbloemen van g. huygens.

(*) Korenbl. D. I. bl. 130.

(†) Zoo gebruikt hij, twee-duydelicke, voor tweeduidige of dubbelzinnige, woorden. Korenbl. D. I. bl. 24.

(*) Korenbl. D. II. bl. 165.

(†) Korenbl. D. II. bl. 153.

(‡) Aan den Heere c. huygens, op zijne Ledighe Uren. Sonnet.

(*) Korenbl. D. I. bl. 227.

(*) Korenbl. D. I. bl. 178.

(*) Korenbl. D. I. bl. 228.

(†) Korenbl. D. I. bl. 296.

(*) Korenbl. D. I. bl. 24.

(†) Korenbl. D. I. bl. 167.

(*) Vondel's Aanleiding, als boven, bl. 6.

(†) Korenbl. D. I. bl. 134.

(*) Korenbl. D. I. bl. 268.

(†) Of eigenlijk van zijnen Zangh; zie 't vers van p.c. hooft voor de Ledighe Uren.

(*) Korenbl. D. I. bl. 81.

(*) Sneld. IX. 161.

(†) Sneld. IX. 176.

(‡) Sneld. XI. 71.

(*) Sneld. XII. 100.

(†) Sneld. XV. 101.

(‡) Sneld. XVI. 210.

(§) Zoo ook op den dood van Vrouwe Anna Killegrew, D. II. bl. 156, en eene menigte anderen van ernstigen aard en zeer fraaijen inhoud.

(**) Korenbl. D. II. bl. 282.

(*) Zie de bovengemelde Proeven van Nederduitsche Dichtkunde, door den Hoogleeraar m. siegenbeek, en de uitnemend fraaije Verhandeling van den Hr. j. de vries, bekroond door de Bataafsche Maatschappij van Taal- en Dichtkunde, en uitmakende het IIIde Deel harer Werken.

(*) Zie Gedicht op de Werken van huygens, voor diens Korenbloemen geplaatst.

(*) Uitgesproken in de Maatschappij felix meritis, den 15den van Lentemaand 1809.

(*) Ovid. Metam. Lib. XV. v. 870 &c.

(†) Martialis Epigr. Lib. VIII. Epigr. III.

Et cum rupta situ Messalae saxa jacebunt, 
Altaque cum Licini marmora pulvis erunt: 
Me tamen ora legent, et secum plarimus hospes 
Ad patrias sedes carmina nostra feret. 


(*) Euphranoris Alexander Paris est; in quo laudatur, quod omnia simul intelligantur, judex Dearum, amator Helenae, et tamen Achillis interfector. Plinius, Hist. Nat. Lib. XXXIV. C. VIII.

(†) Dextra mihi Deus. Virg. Aen. Lib. X. v. 773.

(‡) 

- - - - - - Coelumque 
Aspicit, et dulcîs moriens reminiscitur Argos. 


Aen. Lib. X. v. 781, 782.

(§) Aeschyli Persae, v. 1025 &c.

(*) 

- - Pallas te hoc voinere Pallas 
Immolat - - - 


Aen. XII. v. 948, 949.

(†) Ἐτεοϰλέουςδὲ πτωμα Πολυνείϰους τε ποῦ; Eurip. Phoen. v. 1725. Edit. Morelli.

(‡) 

- ἡ δὲ ϰὰι θνήσϰȣσ᾽, ὄμως 
    Πολλὴν πρόνοιαν ἑ͂ιϰεν ἐυσχήμως πεσεῖν, 
Κρύπτειν δε, ἀ ϰρύπτειν ὁματτ᾽ αρσένων χρεών. 


Euripid. Hecuba, v. 566 &c. ejusd. Edit.

(*) Certo enim eertius, tum perire omne Lucretii acumen, cum Providentiae adversetur - is de juiste oordeelvelling van zijnen schranderen Uitgever t. creech. Zie zijnen Lucretius, pag. 127 in fine.

(*) γεμάχη τῶν Ομερου μεγάλων δείπνων.

Athen. Deipnos. Lib. VIII.

(†) Facilius esse Herculi clavam, quam Homero versum subripere. Dit was de getuigenis van virgilius zelven. Vide donati, Vitam Virgilii, p. 133. Edit. Heynii.

(*) Obscuris vera involvens -

Aen. VI. v. 100.

(†) Extulit os sacrum coelo, tenebrasque resolvit.

Aen. VIII. v. 591.

(*) Saepe de hominum moribus et de disciplina cogitans, Graecorum consilium valde admiror, qui initio Tragoedias populo proposuerunt, nequaquam, ut vulgo estimatur, tantum oblectationis causa, sed multo magis ut rudes ac seros animos consideratione atrocium exemplorum et casuum flecterent ad moderationem, et frenandas cupiditates, quod in illis Regum et urbium eventibus imbecillitatem Naturae hominum fortunae inconstantiam, et exitus placidos juste factorum, e contra vero tristissimas scelerum poenas ostendebant. - Vide melancht. Epist. select. p. 244.

(*) Quintilianus, Instit. Orat. Lib. II. Cap. 3.

(*) Saturn. Lib. II. Cap. 10.

(†) De Doctrina Christiana, No. 61.

(*) Deze Berigten werden gesteld in den Jare 1806.

(*) Vele verhalen hebben dezen tak der Alpen met den Alb in Wurtemberg verward.

(*) De inwoners van Ulm bezaten eenen bijzonderen tak van nijverheid, naar de vraatzucht der Weeners berekend; zij mestten tuinslekken, en verkochten er jaarlijks vier millioenen van!

(*) Lessen over de Redekunst en fraaije Wetenschappen, Deel II. bl. 342.

(*) Kunst van nabootsing door gebaren, Deel II. bl. 80.

(*) Van zes voeten of halve Hollandsche roeden.

(*) Deze Berigten werden gesteld in den Jare 1806.

(*) Het Reces der Schadevergoedingen heeft de bepaling van het grondgebied van Nuremberg tot nadere onderhandelingen verschoven.

(*) Deze provincie is aan den Franschen Keizer afgestaan, die haar aan Prinse joachim murat heeft geschonken.

(*) Hoogl. II:15.

(*) Kanst van nabootsing door gebaren, Deel II. bl. 3.

(*) Emilia Galotti, 2de Bedrijf, 7de Tooneel.

(†) Kunst van nabootsing door gebaren, Deel II. bl. 14.

(*) Mr. redmond de saint albine.

(*) Karakterhunde, 3de Stukje, bladz. 174.

(*) J. de jongh, Liefde voor het Vaderland.

(*) ‘Gemakkelijk, echter, ontdek ik, uit uwe klagten, die van mijne moeder, die, hoewel anderzins godvruchtig en opregt, tegen hem van te fellen haat gloort. Nooit was onze vriendschap iet anders, is het heden niet, en zal het nimmer zijn, dan gemeenschappelijke letteroefening. Kan zij zulks kwalijk nemen? Zelden, ja nooit heb ik met hem gesproken over mijne ouders, over de pligten, die omtrent hen betracht, of hun moeten geweigerd worden, over den eerdienst aan Gode, over de godsvrucht, over deze of gene wijze om zijn fortuin te bevorderen; zoodat gij hem voor eenen verleider, en eenen opstoker tot min regtvaardige dingen, zoudt kunnen aanzien. Zie toe dat gij niet te veel in vrouwelijken haat deelt. Maar ik weet, dat gij een verstandig, regtvaardig en billijk man zijt: en 't is bij mij uitgemaakt, dat hetgene gij schreeft, om eene vrouw, uwer liefde allerwaardigst, te believen, geschreven is. Gij zult mij
wel vergeven, dat ik dit weinige in 't Latijn heb geschreven: want het is van dien aard, dat mijne moeder, door achterdocht, het kwalijk zou kunnen nemen. God roep ik intusschen tot getuige, dat ik haar zeer hoog acht, bemin, en met allen eerbied in mijn hart vereer.’

(*) Zie het Mengelwerk der Alg. Vaderl. Letteroeff. voor dit Jaar, o. II en V.

(*) Sat. I. v. 50-52.

(*) M. de guignes. Het is waarschijnlijk, dat, China oorspronkelijk verdeeld zijnde in vele kleine Staten, de onderscheidene Geslachten der kleine Koningen van die Staten, door duisterheid en verwarring der oude Geschiedboekeren van dat Land, genomen zijn voor onderscheidene Stammen van Keizerlijke Monarchen.

(†) Zie Sir isaak newton's Chronology.

(*) Diod. sic. L.I. 1.

‘Cum prorepserunt primis animalia terris 
Mutum et turpe pecus,’ &c. 


Horat. Sat. Lib. I.S. III. vs. 98.



Zie hom. Od. V. 163 et clarke in loc. et juven. Sat.
    VI. 1-15. Vergeleken met dampier, Vol. I. p. 464. Cook's Last Voyage, Vol. I, p. 96. 101. 113.

(†) Forst. Ob. p. 242.

(‡) Forst. Ob. p. 251.

(§) Ellis' Voyage. Cook's Last Voyage, Vol. I. p. 96. 101. Herodotus gewaagt van een Volk aan de Meren, gevormd door de Araxis, 't welk raauwe Visch at, en gekleed ging met de huiden van Zeekalveren. Lib. I. c. 102.

(*) Cook's Last Voyage, Vol. I. p. 97.

(†) Forst. Ob. p. 288 en 290.

(‡) Cook's Voyage, Vol. I.

(§) Diog. laert. Pyrrh. p. 684.

(**) Plinius.

(††) Herod. Lib. IV. c. 172. 180.

(‡‡) Caes. de Bell. Gall. Lib. V. c. 14. Hij onderrigt ons in 't bijzonder, dat de vrouwen van broeders onder hun gemeen waren; zoo ook tusschen vader en zoon. Hij voegt er nogtans bij, dat de kinderen toebehoorden aan hem, die eerst de maagd trouwde; welke omstandigheid mij aan dit geheele berigt doet twijfelen.

(*) Op de Paasch-eilanden vermengen zich de seksen in 't openbaar. Zie Russia, of An Account of the Nations &c.

(†) Cook's Last Voyage, Vol. I. p. 102.

(‡) D. francisco maureli, vertaald door den Heer daines barrington.

(§) Coxe's Russian Discoveries.

(*) Coxe's Russian Discoveries.

(†) Ellis' Voyage. Cook's Last Voyage, Vol. I. p. 96 & 102.

(§) Cook's Last Voyage, Vol. I. p. 101, 113.

(*) Diod. sic. Lib. I. 11. Lucret. vs. 1092. De wijzen, om vuur te ontsteken, zijn twee: het slaan van twee steenen, of het wrijven van twee stukken houts. De laatste wijze volgen de Brazilianen, de Otaheiters, de Nieuw-Hollanders, de Kamschatdalers, de Groenlanders, en in 't algemeen alle Noordsche Volken. Cook's Last Voyage, Vol. II. p. 514.

(*) Tacit. Germ. c. 26.

(†) Ald. c. 14.

(‡) Ald. c. 4.

(§) Nec arare terram, aut expectare annum, tam facile persuaseris, quam vocare hostes et vulnera mereri. Tacit. Germ. c. 14.

(**) Ald. c. 15.

(††) Ald. c. 15.

(‡‡) Abbé raynal.

(§§) De Ethiopiërs verkozen hunne Koningen om deze hoedanigheden.

(***) Tacit. Germ. 20.

(*) Tacit. Germ. 21.

(†) Russia, or an Historical Account &c.

(‡) Aldaar.

(*) Herod. L.I. c. 57.

(†) Tacit. Germ. 46.

(‡) Caes. de Bell. Gall.

(§) Mem. de M. de guignes.

(*) ‘Gij houdt mij dan bekwaam, Mijnheer, tot een der verraderlijkste trekken; en ik ben verachtelijk genoeg in uw oog, om mij als een dief te behandelen, die niet te achterhalen is? Alleen valt men hem met redeneren aan, omdat geweld niet toereikende is.

Zie hier het bewuste exemplaar. Nooit had ik ten oogmerke, het te behouden. Zelfs zoude ik het u hebben teruggezonden ook zonder uwen brief, die de zonderlingste van de wereld is. Gij schrijft mij daarin oogmerken toe, die ik niet heb. Gij verbeeldt u, dat ik de vertaling van een boek had ondernomen, waarvan de Heer henning de vertaling als reeds op de pers heeft aangekondigd. Weet, mijn vriend, dat ik in letterbezigheden niemand, wie hij ook zij, wil in den weg staan. Voor 't overige bezit ik de dwaze zucht om wél te vertalen, en om den Heer de voltaire wél te vertalen, weet ik dat men zich aan den Duivel zou moeten overgeven. Dat is iets, 't welk ik niet doen wil. - Het was een bon mot, dat ik daar zeide: houd het voor fraai, bid ik u; 't is niet van mij.

Maar ter zake. Gij verwacht verontschuldigingen: hier zijn ze. Zonder uw verlof nam ik mede, 't geen gij mij ter sluík geleend hadt. Ik heb uw vertrouwen misbruikt, ik beken het; maar is het mijne schuld, indien tegen mijne nieuwsgierigheid mijne goede trouw niet bestand geweest zij? Bij mijn vertrek uit Berlijn moest ik nog vier bladen lezen. Stel u in mijne plaats, eer gij vonnis tegen mij velt. Is 't mijne schuld, dat de Heer de voltaire niet een limiers of een andere verzamelaar is, met wier werken men overal kan uitscheiden met lezen, omdat zij overal vervelen.

Gij zegt in uwen brief, dat de Heer de voltaire niet zal in gebreke blijven om dezen dienst te vergelden, welken hij van uwe eerlijkheid verwacht. Op mijne eer, dat mag zijn verhaal wat opschikken heeten! Zoo gering is deze dienst, en ik zal er mij zoo weinig op beroemen, dat de Heer de voltaire danks genoeg zal betoonen, indien hij de goedheid wil hebben om dien te vergeten. Hij heeft u vele verwijten gedaan, die gij niet verdient. Ik ben er wanhopig om. Zeg hem dan, dat wij vrienden zijn, en dat niets dan eene overmate van vriendschap u dien misslag heeft doen begaan, indien 't een misslag aan uwe zijde zij. Dit zal genoeg zijn, om de vergiffenis van een Wijsgeer te verwerven. Ik ben,’ enz.

(*) Wij hebben reeds in de Historische Beschrijving van Boulogne aan Zee, die voor de Verklaring van dit Panorama geplaatst, en in het gebouw te bekomen is, opgemerkt, dat deze Toren weleer op de grondslagen eener Romeinsche Vuurhaak door Keizev karel de Groote (charlemagne) gesticht werd, en zouden, daar ons oogmerk thans alleen strekt om het schilderkunstig schoon van dit Tafereel aan te wijzen, dien hier stilzwijgende kunnen voorbijgaan, ware het niet dat bij dezen Toren nog iet opmerkelijks te herinneren ware, hetgene ons het kort bestek dier Beschrijving niet vergunde aan te merken; namelijk, dat die Keizer in den jare 811 op even dezelfde plaats gestaan heeft, en wel met hetzelfde oogmerk, (namelijk, om de Vloot, die hij in allerijl tegen de Deenen had doen vervaardigen, te inspecteeren.) Hoe weinig dacht hij toen, dat, na 994 jaren, de geheele Hervormer zijner Rijksconstitutie, met hetzelfde oogmerk als hij toen, zich aldaar zou bevinden, de plaats zijner voetstappen drukken, en zich met dezelfde werkzaamheid, met dezelfde bedoeling bezig zoude houden! Zulk eene juiste parallel levert ons welligt de geheele Wereldgeschiedenis nergens elders op.

(*) Reise durch Deutschland, Dänemark, Schweden, Norwegen, und einen Theil von Italien, in den Jahren 1797, 1798, 1799.

(*) Onze Schrijver, zijne reis door Zweden gedurende het grootste gedeelte van Julij en voorts in Augustus volbragt hebbende, vervaardigde, zoo het schijnt, dezen brief te Ystad in het begin van September.

(*) Dit noemt aristoteles ἡ χρημαןιςιϰη. De Rep.

(†) Herod. L. VIII. c 137.

(‡) De Bell. Gall. L.V. c. 14.

(§) Hom Il. L. IX. vs. 205.

(**) De Prinsessen van Phaeacia waren met de eerste Hofjuffrouwen bezig met het wasschen harer kleederen. Odyss.

(*) Men leze de bewijzen, aangevoerd door aristacoras, om de Spartanen in den Perzischen krijg in te wikkelen. Herod. L.V. c. 49.

(†) Tacit. Germ. c. 15.

(*) Herod. L. IV. c. 142.

(†) Thuc. L.I.

(‡) Liv. L.I.

(§) Tacit. Germ.

(*) Λωροφαγοι.

(†) De Bello Gall. L. VI. c. 13.

(‡) Forst. Obs. p. 270. Cook's Last Voyage, V.I. p. 406.

(§) Cic. De Offic. L. II. c. 41. De Deken van Glouchester tast mis, met te veronderstellen, dat cicero een voorstander was van zijn stelsel eener als aangeboren neiging tot Staatsbestuur. Niet alleen deze plaats, maar vele andere, zou men tegen hem kunnen aanvoeren. - Het gevoslen, door locke beweerd, dat de menschen door vreeze tot de Maatschappij gedreven zijn, is van de Ouden ontleend, bij welken het een algemeen gevoelen was, ('t zij dan waar of valsch) dat er een tijd geweest hebbe, wanneer de menschen in een' staat van regeringloosheid leefden, en, door een algemeen verdrag, zich in burgerlijke besturen vereenigden. Locke, Essay on the Theory of Government.

(*) Herod. L.I. c. 46.

(†) Arist. De Rep. L.I. c. 2.

(‡) Euripides. Orest. v. 512.

(*) Zints het opstellen dezer Proeve heeft men mij onderrigt, dat de Prinsen en de Priesters de Regters zijn: dan het onderzoek gaat zeer oppervlakkig toe.

(†) Caesar, De Bell. Gall.

(*) Tacit. Germ. c. 12.

(†) Cook's Last Voyage.

(‡) Robertson, Hist. of America.

(§) Mr. nicholl, in his Answer to Dr. johnson.

(*) Caesar, De Bello Gall. Lib. VI. c. 13.

(†) Caesar, ald. Lib. VI. c. 16.

(‡) Zie de Hecuba, de Iphigenia en andere Stukken van euripides.

(§) Caesar, De Bello Gall. L. VI. c. 14.

(*) Men mag er het voorbeeld van een Germaansch Volk bijvoegen. Tacit. Germ. c. 44.

(†) Herod. L. VII.

(‡) Coxe's Account of Russian Discoveries. - Dit wordt in Prince Williams Sound dezerwijze in 't werk gesteld, dat die snede zich als een tweeden mond vertoont. De eerste schepelingen, die daar aan land traden, verhaalden, menschen met twee monden gezien te hebben. Cook's Last Voyage, V. II. p. 356.

(§) Blijkbaar zijn de ringen en oorsieraden van de Wilden herkomstig.

(**) Forst. Observ. p. 243.

(*) De onkundige Spanjaarden verdelgden dusdanige Geschiedkundige Gedenkstukken der Mexicanen, dezelve voor Afgodsbeeldtenissen houdende. Robertson.

(†) Sunt illis haec quoque carmina, quorum relatis, quem Barbitum vocant, accendunt animos, futuraeque pugnae ipso cantu augurantur. Tacit. Germ. c. 3.

(*) Herod. L.I. c. 135.

(†) Ald. Lib. II. c. 91.

(*) De Tuin van 't Palais Royal is een langwerpig vierkant, 350 schreden lang, en 150 breed. Rondom den Tuin staan de Gebouwen van het Paleis. - Deze Tuin, benevens het Paleis, noemt men is Capitale de Paris, en wordt voor het middelpunt niet alleen der Stad, maar des ganschen Koningrijks gehouden. - Van hier komt ook de Mode, en wel uit de hand van de onkuische Vrouwen, die in de nabijheid van dit Paleis wonen, die met regt gehouden worden voor de Uitvinderessen der nieuwe Moden, en gevolgelijk voor de Wetgeverinnen van de geheele Wereld der Dames. - Welk een smaad voor onze eerbare Vrouwen, gehoorzame onderdanen te zijn van zulke schepsels! - J.h. campe, Briefe aus Paris, zar zeit der Revolution geschrichen, bl. 72.

(*) Bron der Vergetelheid.

(*) Isoc. Paneg. p. 90. wolfii.

(†) Hesiod. Op. & Dies 150.

(*) Herod. Lib. I. c. 94.

(†) Arist. De Rep. L.I. c. 9.

(‡) Herod. Lib. I. c. 94.

(§) Caesar, De Bell. Call. L.V. c. 1.

(*) Diod. sic. L.I.S. 1.

(†) Herod. Lib. II. cap. 52, 54 en 55.

(*) Caes. De Bell. Call. Lib. VI. c. 14.

(*) Liv. Dec. I.L. 7.

(†) Cook's Last Voyage, Vol. I. p. 254.

(‡) Malone's Suppl. to the Works of pope.

(*) Herod. L. VII, bijzonder c. 127. Thucydides doorgaaude.

(*) Diog. laertius, Ant. 174.

(*) Eenige dagen na de aanwending van het middel, hadden wij het genoegen, dat de Heer van wij ons met de zamenstelling van zijn ontdekt
Kankermiddel bekend maakte, en ons daardoor in de gelegenheid stelde, om bij andere soortgelijke gebreken, ons voorkomende, het middel zelf, naar gelang van omstandigheden, te kunnen bereiden; terwijl zijn Ed. ons tevens berigtte, dat Hij niet raadzaam oordeelde, dit middel, volgens zijne belofte, in de Algem. Vaderl. Letteroeff. van 1808 te vinden, door publieke geschriften, ter voorkoming van misbruik, door onkundigen of Kwakzalvers, voor als nog openlijk bekend te maken; echter aan ons de vrijheid latende, om ook aan andere Kunstgenooten, van hunne ervarenheid en behoedzaamheid in de aanwending overtuigd, hetzelve middel ter hand te stellen, ofte anders, in gevallen van dezen aard, onder ons opzigt te bezigen.

(*) Deze manier van Iandbouw eerst als bijzonder aan Zweden en Noorwegen eigen hebbende aangezien, vond ik naderhand dezelve in een paar streken van Stiermark weder.

(*) God der Birmans.

(†) Eene soort van Indiaanschen Prosect.

(‡) Verzameling van wetten.

(*) Een Klooster.

(*) Afstammeling van brama.

(*) Een andere naam van boudh.

(*) Omtrent 60.

(*) Ethnarcha.

(*) Vid. venema, Hist. Eccles. T. II, p. 561 sqq.

(*) Ant. Lib. XVIII. c. 8.

(*) Zie het Mengelwerk van het vorig No.

(*) Daar binnen eenige dagen de Carcinoma aanmerkelijk toegenomen was, en spoedig de geheele lip en wang zoude ingenomen hebben, moesten wij ons haasten met de Operatie in 't werk te stellen; anderzins hadden wij zeker eenige dagen of weken te voren het voorbereidend verband van den Heer louis of van van der haar aangelegd; dan, wij hadden van eenen anderen kant tot ons voordeel, dat het eene groote lip was, welke, benevens de wangspieren, zeer rekbaar waren, hetgeen bij de vereeniging van de randen der wonde zeer te pas gekomen is.

(*) Met eenige weinige veranderingen voorgelezen in het Departement Natuurkunde der Maatschappij van Verdiensten, felix meritis, den 8sten van Slagtmaand 1808.

(*) Voyage Pittoresque de la Grece.

(*) Zie hier boven bl. 313.

(*) Brief van catharina de medicis aan Paus pius IV, geschreven 1561, en geplaatst in het Mengelwerk van ons vorig No.

(*) In den jare 1774 was souworow, oud 44 jaren, in het huwelijk getreden met barbera-ivanowna prosorowska, Dochter van den Generaal en Chef prosorowski. Uit dit huwelijk verwekte hij: 1. Arcadi souworow, Prins Italiski, thans Luitenant-Generaal, en gehuwd met helena-alexandrowna narichkine, bij wie hij Kinderen heeft: de Moeder van peter den grooten was afkomstig uit het Huis van narichkine; 2. Eene Dochter, thans Weduwe van den Generaal nicolas zoubow, Broeder van Prins plato zoubow, Gunsteling en Eersten Staatsdienaar onder de Regering van catharina de II.

(*) De Trebia, hoewel op vele plaatsen waadbaar, was het hier ter plaatse niet.

(*) Voorwaarts! Marsch marsch marcheert!

(*) De vrucht van den kalabas-boom wordt zelden gegeten; maar de schil wordt, gedroogd zijnde, tot vele nutte einden gebruikt, om er koppen en ander huishoudelijk gereedschap van te maken, als ook vaten om iets in te bewaren. De Indianen, zoo in de Noord- als Zuidzee, bergen er de gevischte paarlen in, en de Negers aan de kust van Afrika maken er de bewaarplaatsen van voor hun stofgoud. De kleinere worden veeltijds bij dit Volk gebruikt tot maten, waarin zij hunne verkochte goederen den Europeanen toemeten.

(†) De bladeren van deze plant zijn tusschen de zeven en acht voeten lang en twintig duimen breed, hard als parkement; zij dienen tot zonneschermen en andere einden. De vrucht is eene soort van brood, droog en meelachtig.

(*) De Zombies spelen eene groote rol in het Bijgeloof der Negeren. Gelijk de Larvae der Ouden, houdt men ze voor de geesten van afgestorvene deugnieten, welken het vergund is om te waren en de levenden te plagen.

(*) De Indianen gelooven, dat deze Zemas Hemelsche wezens zijn; doch zij zien den Manitou (den Duivel) aan, als verre boven de Zemas verheven.

(*) Uit deze brieven blijkt (dunkt ons) klaar, dat het toch iets meer, dan boert, was, dat dees Keizer naar het Pausschap stond, waaraan de Heer van hamelsveld scheen te twijfelen, in zijne Kerkel. Gesch. D. XV. bl. 53. Doch vroeger had hij zelf zich deswege stelliger geuit, op bl. 11. ald.

(*) Een belangrijk en tot hiertoe nog
te weinig bekend staaltje daarvan zullen wij, bij eene volgende gelegenheid, mededeelen.

