 
   
      
      
      	Ter bruilofte van den heere Lukas van Esbeek, griffier van het kantoor der ed. mog. heeren staaten van Zeelandt. En mejuffrouw Maria Hurgronje
      	Gevierdt te Middelburg, den 19. januari 1734
      	Maximiliaen Vermeere
         
				GEBRUIKT EXEMPLAAR 
				exemplaar Koninklijke Bibliotheek, Den Haag, signatuur: 853 B 58 
				  
				ALGEMENE OPMERKINGEN 
         	Dit bestand biedt, behoudens een aantal hierna te noemen ingrepen, een diplomatische weergave van Ter bruilofte van den heere Lukas van Esbeek, griffier van het kantoor der ed. mog. heeren staaten van Zeelandt. En mejuffrouw Maria Hurgronje. Gevierdt te Middelburg, den 19. januari 1734 van Maximiliaen Vermeere uit 1734. 
         	De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.  
				REDACTIONELE INGREPEN 
				Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (fol. A1v en A4v) zijn niet opgenomen in de lopende tekst. 
				  
				[pagina ongenummerd (fol. A1r)]
				Ter Bruilofte
				Van den Heere
				Lukas van Esbeek,
				Griffier van het Kantoor der Ed. Mog.
				Heeren Staaten van Zeelandt.
				En Mejuffrouw
				Maria Hurgronje.
				 
				Gevierdt te Middelburg, den 19. Januari 1734. 
                         
          
		       
			   2009 dbnl 
			     
		       
         	verm050brui01_01
            		   
         
      	
      		scans
      		
      	 
		   	Maximiliaen Vermeere, Ter bruilofte van den heere Lukas van Esbeek, griffier van het kantoor der ed. mog. heeren staaten van Zeelandt. En mejuffrouw Maria Hurgronje. Gevierdt te Middelburg, den 19. januari 1734. Petrus Dathenus, Middelburg 1734 
		        
		   	
		
		
         DBNL-TEI 1
      
			
		
			 
				2003-8-6
				 
					EU
				 
				conversie van .doc naar XML				
				
			 
				2003-10-14
				 
					EU
				 
				colofon toegevoegd; aangepast volgens DBNL richtlijnen				
			
			 
				2009-09-03
				 
					HJB
				 
				conversie van het bestand naar teixlite 		
										         		
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Maximiliaen Vermeere, Ter bruilofte van den heere Lukas van Esbeek, griffier van het kantoor der ed. mog. heeren staaten van Zeelandt. En mejuffrouw Maria Hurgronje. Gevierdt te Middelburg, den 19. januari 1734. Petrus Dathenus, Middelburg 1734
 
Zie: https://www.dbnl.org/tekst/verm050brui01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

   	
   		
   		
   	
      
			
            
{==A2r==} {>>pagina-aanduiding<<}

					
					Ter Bruilofte Van den Heere Lukas van Esbeek, Griffier van het Kantoor der Ed. Mog. Heeren Staaten van Zeelandt. En Mejuffrouw Maria Hurgronje. 

					Gevierdt te Middelburg, den 19. Januari 1734.                
					

	 				
					Zoû Ik, dit Bruiloftsfeest ter eere, myne snaaren, 
					Van venus, hymen en hunn' huwelyks altaaren, 
					Van 't blinde wigt, en wat de blinde fabel meêr 
					Den Digteren verschaft, doen klinken? neen. hoe zeer 
					'k In kragt van denken en van zeggen mogte slaagen, 
					Het zoû myn' Bruidegom verwond'ren nog behaagen: 
					't Geen by verbeeldinge uit die bron wordt afgeleidt, 
					Is hem te wel bekendt, dan dat zyn kundigheidt 
					Vermaak zoû scheppen in zoo yd'le een' schilderye. 
					Ik kies dan zaaken van oneindiger waerdye, 
					En heerlyker taf'reel te ontwerpen met myn veêr. 
					'k Daal met myne aandagt in den diepen afgrond neêr 
					Der eeuwigheid, om daar eerbiedig te beschouwen 
					Immanuël, en zyn doorlugtig ondertrouwen 
               
{==A2v==} {>>pagina-aanduiding<<}

					Met Sulamite, zyn verkoore zielsvriendin, 
					't Verbaazendt voorwerp van een' gaadelooze min 
					En sterke liefde; die hem drong tot zulk vereenen 
					Dat hy haar vleesch verkoos, en been werdt van heur beenen. 
					Ontzagchelyk geval! dat geen' doorgronders vindt, 
					En egter van Uw' trouw verstrekt een' schoone print; 
					Zoo verr' vereeniginge en onverdeelde liefde, 
					Het middelpunt des egts, Uw' beider harten griefde 
					En naar elkanderen dreef. O zegenryke staat 
					Waar in ge U thans bevindt! 'k Bid Egtelingen, laat 
					Myn' Zangster toe, van uit een levendig bezeffen, 
					Uw wederzyds geluk, schuldpligtig, te verheffen. 
					  
					
					Ik zal o Bruidegom! die van geen' wulpsche jeugd 
					Nog wufte min verheerdt, maar hagelblanke deugd 
					Met rype zinnen schat; voorby gaan af te maalen 
					Wat schoon is aan Uw Bruid. genoeg dat de ed'le straalen 
					Van twee schoone oogen, en een vriendelyke mond 
					De kragt bezitten, om een hart tot op den grond 
					Te wonden. 'k Blyf niet staan by tydelyk vermogen, 
					Te laag voor Uwen Geest! wie daar door zy bedrogen, 
					't Bekroop U nooit. Ik zwyg van Maagschap en van Bloed, 
					Zoo agtbaar, dat de nyd, hoe nydig, 't agten moet. 
					  
					
					Schoon al die wenschlykheên met waarheid t' zaamen loopen 
					In Uw' Beminde, 't kon alleen Uw hart niet noopen 
					Om haar te kiezen: maar Ik weet, dat eerst en meest 
					De zoetheid van haar' aard, en 't zagte van haar' geest 
               
{==A3r==} {>>pagina-aanduiding<<}

					U innig neigde tot het zoeken van haar' trouwe. 
					  
					
					Gedoog o Bruid! dat U myn Zangster ook ontvouwe 
					De zuiv're reden van het roemen Uwer keur, 
					Die by grootmoedigen, den aangenaamen geur, 
					Van wys en wel beraên, noodwendig moet verspreiden: 
					Gy gaaft geen hart ten best', Gy liet geen ziel verleiden 
					Door 't ydel zwetsen en een' dart'len minnepraat 
					Van zulk een' Vryer, die alleen den tooi te baat, 
					En tot een wapen neemt, om harten te overwinnen. 
					O neen. 't vermeesteren van nooit verwonnen zinnen, 
					Gelukte Uw' Bruidegom, door deugd en wys gedrag: 
					Twee eigenschappen, die in eenen schoonen dag 
					Te zetten waaren, zoo 't zyn' heuschheid wilde lyden. 
					'k Zeg dan door zwygen veel. Terwyl 'k my kan verblyden 
					Van beider wege, dat ge elkanderen evenaardt 
					In zulke gaaven en verdiensten, dubbel waerdt 
					Te worden aangelegdt, om harten t'zaam te strengelen; 
					Daar de eensgezindheid leerdt te leven als twee engelen 
					In reine liefde, van den Trouw het zoetste zoet, 
					En nooit veranderbaar, door voor- nog wederspoedt. 
					  
					
					Godt, die U aan elkaêr by 't raadslot heeft geschonken, 
					Eer aan het Firmament de zilv're Starren blonken, 
					Bekroone Uw' trouwdag met bewyzen van zyn gunst 
					En Vaderliefde! Hy verleene U meêr, dan kunst 
					Van taal en styl, hoe hoog men wenschende mag draaven, 
					Beschryven kunne; van zyne onberouwb're gaaven! 
               
{==A3v==} {>>pagina-aanduiding<<}

					Zyne algenoegzaamheid vervull' derwyze Uw hart, 
					Dat ge in zyn' mogendheid, de zwaarste rampen tart, 
					Indien ze U troffen: 't geen zyn goedheid dog wil hinderen! 
					Hy zegen 't huwlyks bed en huis met zulke kinderen, 
					Die Leden voor de Kerk en Borgers voor den Staat 
					In vollen naadruk zyn: terwyl ze als 's Heeren zaadt 
					Bestendig blyven, en Uw' naamen by het leeven 
					Zoo lang behouden, als de hemel dag zal geeven. 
					Wordt, in 't genieten van veel heil, als duiven grys, 
					Tot dat ge eens Bruiloft houd in 't zaalig Paradys: 
					Daar U geen Digt'ren wensch, al staamlend' toegezongen, 
					't Gehoor zal streelen; maar 't gezang van Eng'len tongen 
					U eeuwig groeten, by Godt Vader, Zoon en Geest, 
					En de ongestoorde vreugd' verwekt een endloos Feest. 
					  
               MAXIMILIAAN VERMEERE. 
   				

				
				
               
{==A4r==} {>>pagina-aanduiding<<}

					
					Zegenwensch Aan den Heer Lucas van Esbeek, Griffier van het Comptoir der Ed. Mog. Heeren Staten van Zeelant; En Mejuffrouw Maria Hurgronje.

					In den Egt vereenigd den 19. Januarii 1734.                
					

	 				
					'k Zal ook, vereende Twee, U met myn Wensch genaken, 
					  Nu gy, op dezen Dag, zoo groot een zaak begind, 
					  Als 't heilig' Huw'lyk is: Leef t'zamen eensgezind, 
					Zoo lang, tot dat g'U kund op 't goude Feest vermaken. 
					  
					
					God geef U 't allerzoetst', geduuriglyk te smaken, 
					  Dat m'in syn' Vader-gunst, in zulk een Leven vind. 
					  Uw' Egt vertoon' U steeds, als in een klare print, 
					Hoe Christus en syn Kerk, in suiv're Liefde blaken. 
					  
					
					  En schenkt God aan Uw' Trouw, gelyk te wenschen is, 
					  Een reeks van Kind'ren; die vercieren Uwen Disch: 
					Hy wil die zegenen, en tot syn lof bereiden. 
					  
					
					  d'Almagtige zy ook Uw' heilryk deel en lot 
					  Hier en in d'eeuwigheid; dan raakt g'eens in 't genot 
					Van zulk een paren, daar men nimmermeer zal scheiden. 
					  
               PETRUS DATHENUS. 
   				

				
      
   
