



Vaderlandsche Letteroefeningen 
Jaargang 1827


GEBRUIKT EXEMPLAAR
eigen exemplaar dbnl

ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van Vaderlandsche Letteroefeningen uit 1827.

Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.

REDACTIONELE INGREPEN
Op verscheidene plaatsen in de tekst staan accolades die meerdere regels overspannen. Omdat wij dergelijke accolades in deze digitale versie niet goed kunnen weergeven, worden op elke betreffende regel de accolades herhaald. Ook de woorden die eromheen staan worden om misverstanden te voorkomen op iedere regel herhaald.
Op verscheidene plaatsen in de tekst staat een omgekeerde † als nootteken. Dit teken kan in deze digitale versie niet worden weergegeven en is daarom steeds vervangen door ‡.
Deel 2, p. 777-785: in het exemplaar dat wij gebruikt hebben voor digitalisatie volgen deze pagina's in schijnbaar willekeurige volgorde op de laatste pagina van deel 1. In deze digitale versie zijn de pagina's in de juiste volgorde na p. 776 van deel 2 geplaatst.

Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, deel 2 p. II, IV) zijn niet opgenomen in de lopende tekst.

[deel 1, pagina I]
BOEKBESCHOUWING,

VOOR

1827.

[deel 1, pagina III]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN,
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
EERSTE STUK.
VOOR
1827.
BOEKBESCHOUWING.
Te AMSTERDAM, bij
G.S. LEENEMAN van der KROE
en
J.W. IJNTEMA.
1827.

[deel 1, pagina 687]
REGISTER VAN DE BOEKBESCHOUWING.

A.

Aa, (C P.E. Robidé van der) De Dood van Lord Byron. Leeuw. bij G.T.N. Suringar.	420
Aanprijzenswaardige Werkjes voor de Jeugd.	662
Adres aan alle mijne Hervormde Geloofsgenooten. Amst. bij J.H. den Ouden.	602
- (Het) aan alle mijne Hervormde Geloofsgenooten getoetst, enz. Amst. bij G. Portielje.	602
Adriani en Spandaw, Hulde aan de Nagedachtenis van Graaf Adolf van Nassau. Gron. bij J. Oomkens.	474
Almanak voor het Schoone en Goede, voor 1827. Amst. bij G.J.A. Beijerinck.	47
- voor de Jeugd, voor 1827. Amst. bij G.J.A. Beijerinck.	47
- (Nederlandsche Muzen-) voor 1827. Rott. bij J. Immerzeel, Jun.	89
- (Belgische Muzen-) voor 1827. Gent, bij A.B. Stéven.	180
- (Studenten) voor 1827. Leyd. bij L. Herdingh en Zoon.	344
- der Akademie van Groningen, voor 1827. Gron. bij J. Oomkens.	428
Alphen, (D.F. van) Redevoering over de Geldleening voor de Overzeesche Bezittingen. Leyd. bij C.C. van der Hoek.	159
Atlas der Oude Wereld. Gron. bij W. van Boekeren.	260
B.
Baane, (J.C.) Reis door de Nederlandsche Bezittingen in Oost-Indië. Amst. bij G.J.A. Beijerinck.	380
Bähler, geb. Despar, (Vrouwe H.W.M.) Het Oude Licht en het Nieuwe Licht. Amst. bij J.H. den Ouden.	57
- (L.H.) Leerrede over Exod. VII:3. Amst. bij J.H. den Ouden.	318
Bakker, (G.) De Volksziekte te Groningen. Gron. bij W. van Boekeren.	319


[deel 1, pagina 688]

Barbaz, (A.L.) Gedenkzuil voor Wattier-Ziesenis. Amst. bij J.C. van Kesteren.	423
Beer Poortugael, (J.C.C. den) Nagelaten Gedichten en Verhandelingen. 's Hag. bij J. Immerzeel, Jun.	386
Beijer, (J.C.) Gedenkboek voor Neêrlands Watersnood. 's Hag. bij J. Immerzeel, Jun.	284
Beleg (Het) van Antwerpen. Nijm. bij J.F. Thieme.	42
Bellamy, (J.) Gedichten. Haarl. bij de Wed. A. Loosjes, Pz.	559
Bemmelen, (A. van) Geschiedenis der Goddelijke Openbaring des Bijbels. Delft, bij de Wed. J. Allart.	569
Berrange, (J.C.) Godsd. Redevoering aan den Tijgerberg. Kaapstad, gedrukt door G. Greig.	485
Bibliothèque médicale, nationale et étrangère. Bruxelles, chez Tarlier.	193
Bilderdijk, (W.) Navonkeling. II Deelen. Leyd. bij L. Herdingh en Zoon.	470
- - Oprakeling, later Dichtstukjens. Dordr. bij J. de Vos en Comp.	606
Bischoff, (J.R.) Leer der Koortsen. Nijm. bij de Wed. J.C. Vieweg en Zoon.	486
Blankenbijl, (D.) Handleiding tot de Artsenijmengkundige Scheikunde. Iste St. Dordr. bij Blussé en van Braam.	532
Blanqui, (A.) Reis naar Madrid. Amst. bij J.C. van Kesteren.	545
Bogue, (D.) Redevoeringen over het Duizendjarig Rijk. Iste en IIde D. Gron. bij W. Wouters.	477
Bonstetten, (Victor de) De Noord- en Zuidlander. Leyd. bij C.C. van der Hoek.	220
Borger, (P.A.) Dichtkransje. Heerenv. bij F. Hessel.	180
Borgers, (H.J.) Ciceronis Paradoxa. Lugd. etc.	398
Boymans, (J.A.) Bijzonderheden op eene Reize van Brussel naar Parijs. Dordr. bij Blussé en van Braam.	34
Breugel, (C. van) Mémoires. Amst. et la Haye, chez les Frères van Cleef.	452
Brief van P. Immink. Devent. bij A.J. van den Sigtenhorst.	273
Bronckhorst, (Van) Levensgeschiedenis van den Jonkheer van Belgeur. II Deelen. Nijm. bij J.F. Thieme.	458
Brouwer, Pz. (P). Onderzoek naar Rom. I-XI, Leeuw. bij J.W. Brouwer.	54
- (P.W.) De Bijbelleer aangaande den Persoon van J.C. Arnh. bij P. Nijhoff.	93
- (P. van Limburg.) Proeve over Pindarus. Amst. bij P. Meijer Warnars.	300


[deel 1, pagina 689]

Buffon in Miniatuur. V Deeltjes. Amst. bij M. Westerman.	47
C.
Chateaubriand, (F.A. de) De Lotgevallen van den laatsten Abenceraag. Amst. bij A.J. van Tetroode.	88
Christelijke Versterking en Vertroosting. Haarl. bij de Erven F. Bohn.	482
Clarisse, (J.) Gedenkwaardigheden. II Deelen. Leyd. bij A. en J. Honkoop.	149
- (T.A.) De weg tot Christelijke volkomenheid. Iste Deel. Gron. bij J. Oomkens.	226
Cooper, (J.) De Volkplanters. Iste en IIde D. Gron. bij W. van Boekeren.	517
- - IIIde D.	519
Costa, (I. da) Voorlezingen over de Handelingen der Apostelen. Iste D. Amst. bij J.H. den Ouden.	6
Coulon, (J. Vitringa) Een woord aan de jongere Vriesche Geneeskundigen. Leeuw. bij M. van den Bosch.	399
Cramer, (A.) Moeder en Dochter. Amst. bij A. Cramer en Comp.	519
- - De kleine Tooneelspeler. Amst. bij J.C. van Kesteren.	520
D.
Deinse, (A. van) Ostendes Ramp op den 19 Sept. 1826. Rott. bij Mensing en van Westreenen.	36
Dermout, (I.J.) Nieuwe Leerredenen. IIde Bundel. Dordr. bij Blussé en van Braam.	429
D'Escury, (H. Baron Collot) Hollands Roem in Kunsten en Wetenschappen. IIIde D. 's Hag. en Amst. bij de Gebr. van Cleef.	195
Doelen, (J. van) Eenvoudig Verhaal wegens het Kunstcement. Utr. bij J. Altheer.	233
Doornik, (J.E.) Vrijmoedige Gedachten over Neêrlands Indië. Amst. bij C.G. Sulpke.	159
Dupin, Proces van den Constitutionnel. Sluis in Vlaand. bij T.J. Jansen.	115
E.
Een Wederwoord van den Redacteur aan P.G: Witsen Geysbeek.	184
Eichstorff, (P.F.L. von) Deutsche Blumenlese aus Holländischen Dichtern. Namur.	507
Elout, (C.P.J.) W. Marsden's Maleische Spraakkunst. Haarl. bij J. Enschede en Zonen.	217
- - - - Maleisch, Nederduitsch en Fransch Woordenboek Haarl. bij dezelfden.	217


[deel 1, pagina 690]

Elout, (C.P.J.) Nederduitsch en Maleisch Woordenboek. Haarl. bij dezelfden.	217
Es, (L. van) Der Priesteren pligt. Zutph. bij H.C.A. Thieme.	188
F.

Fischer, (C.A.) Krijgs- en Reistogten. Amst. bij C.L. Schleijer.	219
Friedmann, (E.) De Jezuiten. Amst. bij J.C. van Kesteren.	391
G.

Galerij van beroemde Mannen en Vrouwen in Nederland. Amst. bij P. den Hengst en Zoon.	512
Gébel, (C.) De Vischpink in den storm. 's Hag. bij W.K. Mandemaker.	420
Gedenkschriften van R. Guillemard. II Deelen. Amst. bij J.C. van Kesteren.	381
Geelhoed, (D.) Onderwijs in de behandeling der Hemelglobe. Dordr. bij Blussé en van Braam.	537
Gelder, (J. de) Verhandeling over de Nat. en Zed. Vetenschappen. 's Hag. en Amst. bij de Gebr. van Cleef.	15
- - - Gronden der Stelkunst. 's Hag. en Amst. bij de Gebr. van Cleef.	178
- - - Uitgewerkte Oplossingen. 's Hag. en Amst. bij de Gebr. van Cleef.	403
Genlis, (De) De Hertogin de la Valiere. Amst. bij J.C. van Kesteren.	304
- - Mevrouw de Maintenon. Amst. bij J.C. van Kesteren.	658
Gerard, (A.) Leerrede over de natuur der gezonde Leer. Amst. bij J.C. Sepp en Zoon.	3
Geschiedenis der Grieken. Rott. bij Mensing en van Westreenen.	425
Gevers, (D.T.) Verhandeling over de Duinvalleijen. Amst. bij L. van Es.	538
Geysbeek, (P.G. Witsen) Erdmann's Stenographie. Amst. bij de Gebr. Diederichs.	133
Glatz, (J.) Julius van Klarenau. Haarl. bij de Wed. A. Loosjes, Pz.	44
Goethem, (J.F. van) De Ton van Diogenes. Nijm. bij de Wed. J.C. Vieweg en Zoon.	686
Goldsmith, Beknopte Geschiedenis van Griekenland. Zaltb. bij J. Noman.	681
Gosselin, (J.J.) Alphabetische Naamlijst der Gemeenten, enz. IIde Gedeelte. Amst. bij J.C. van Kesteren.	38


[deel 1, pagina 691]

Goudoever, (A. van) Redevoering. Utr. bij J. Altheer.	177
Gregoire, (M.) Geschiedenis der Biechtvaders, enz. II Deelen. Gron. bij W. Wouters.	378
Grotii (H.) Annotationes in N.T. Vol. I. Gron. apud W. Zuidema.	49
- - Vol. II.	667
Guide, ou Déscription de Leide. Leid. chez C.C. van der Hoek.	261
Guislain, (J.) Traité sur l'aliénation mentale etc. II Tomes. Amst. chez J. van der Hey et Fils etc.	354
H.

Haastert, (J. van) Mengelpoëzij. Delft, bij P. de Groot.	302
Halbertsma, (J.) Hulde aan Gysbert Japiks. Iste St. Bolsw. bij A. Hessing.	200
Handboek voor Notarissen. Iste D. Haarl. bij de Wed. A. Loosjes, Pz.	169
Hazelhoff, (A.) Tijdkorter, voor 1827. Gron. bij A. Hazelhoff.	47
Heeren, (A.H.L.)Ideën over de Staatkunde, enz. der Oudheid, IIIde D. Rott. bij A.F.H. Smit.	111
- - - - IVde D.	585
Hein, (G.H.) Leerrede. Kamp. bij de Erven A. Valckenier.	5
- - - N.S. Hoek en W. van Vloten, Drie Leerredenen. Arnh. bij C.A. Thieme.	483
Hengel, (W.A. van) Leerredenen. IIde D. Amst. bij J. van der Hey en Zoon.	265
- - - - Afscheid van de Hervormde Gemeente te Amsterdam. Amst. bij dezelfden.	578
Hergenröther, (J.B.) Opvoedingsleer in den geest des Christendoms. Iste en IIde St. 's Hag. bij A. Kloots en Comp.	559
Heringa, Eliza'sz. (J.) Kerkelijke Raadvrager en Raadgever. IIden D. 2de St. Utr. bij J.G. van Terveen, enz.	101
Herinnering aan Willem George Frederik. Zaltb. bij J. Noman.	420
Herman van Giessen en zijne Lotgenooten. II Deelen. 's Hag. bij de Wed. J. Allart.	40
Hermes, (K.H.) Heideblüthen. Utr. bei J. van Schoonhoven etc.	264
Hesekiel, (C.F.) Godlief Zondag. II Deelen. Fran. bij G. IJpma.	43


[deel 1, pagina 692]

Heyningen, (H. van) De gemoedsgesteldheid van David. IIIde D. 's Hag. bij S. de Visser.	316
Hisely, (J.J.) Guillaume Tell et la Révolution de 1307-Delft, chez la Veuve J. Allart.	412
Historische Gedenkschriften wegens Ferdinand VII. Amst. bij J.C. van Kesteren.	325
Hoet, Jz., (C. ten) Göthe's Herman en Dorothea. Nijm. bij de Wed. J. Vieweg en Zoon.	423
Holst, (H.J. van Ruerlo) Ontmoetingen en Gesprekken. Amst. bij Schalekamp en van de Grampel.	307
Homerus, of Oorsprong der Ilias en Odysséa. Amst. bij P. Meijer Warnars.	119
Hulshoff, (M.A.) De Koepokinenting beschouwd. Amst. bij L. van Es.	566
I.
Iets, over eenige Protestantsche Zendelinggenootschappen. Utr. bij J. van Schoonhoven.	396
Initia Florae Groninganae. Gron. apud J. Oomkens.	158
Isselt, (E.W. van Dam van) Leonard en Lotje. Breda, bij F.B. Hollingérus Pijpers.	343
J.
Jaarboekje over 1827. 's Hag. ter Landsdrukkerij.	426
Jacobs, (F.) Grieksch Leesboek. IIIde D. Zutph. bij H.C.A. Thieme.	177
Jeder, (S.C.M.) Geschiedkundige Verscheidenheden. Haarl. bij de Erven F. Bohn.	678
Johnson, (J.) De invloed der Keerkringsluchtstreken, enz. IIde D. Amst. bij C.G. Sulpke.	11
Jonge, (J.C. de) Verhandelingen en onuitgegeven Stukken. Iste Deel. Delft, bij de Wed. J. Allart. IIde D. 's Hag. en Amst. bij de Gebr. van Cleef.	491
Jorritsma, (T.A.) Verslag van de Ziekten te Hoorn en Sneek. Amst. bij A. Vink.	324
Jung, gen. Stilling, (J.H.) De Christelijke Menschenvriend. IIIde en IVde St. Amst. bij J.C. Sepp en Zoon.	349
K.

Kampen, (N.G. van) Vaderlandsche Karakterkunde. Iste D. Haarl. bij de Erven F. Bohn.	30
- - - - IIden D. 1ste St.	649
- - - - Aan de Nederlanders. 's Hag. en Amst. bij de Gebr. van Cleef.	332
- - - - Beknopte Geschiedenis der Letteren en Wetenschappen. IIIde D. Bijvoegsels en algemeen Register. Delft, bij de Wed. J. Allart.	500


[deel 1, pagina 693]

Kantelaar, (J.) Redevoeringen en Dichtstukken. Haarl. bij de Erven F. Bohn.	258
Karakterschets van Lord Byron. Delft, bij de Wed. J. Allart.	240
Kirckhoff, (J.R.L. von) Verhandeling over de Dampkringslucht. Hoorn, bij J. Vermande.	157
- - - - - Iets over de Oogontsteking. Hoorn, bij denzelfden.	531
Klemens, (Vader) eene Roomschkatholijke Geschiedenis. Amst. bij G.J.A. Beijerinck.	129
Koepokinenting (De) onderzocht. Amst. bij J.H. den Ouden.	595
Kolk, (J.L.C. Schroeder van der) Observationes. Fascic. I. Amst. apud C.G. Sulpke.	61
Kolonisten. (De) Amst. bij A.B. Saakes.	345
Kuffner, (C.) Artemidotus in het Romeinsche Rijk. Isten D. 1ste en 2de St. Leeuw. bij Steenbergen van Goor.	248
L.

Lasonder, (G.) Artsenijmengkundige Scheikunde. Dordr. bij Blussé en van Braam.	443
Lastdrager, (J.) Toxicologische Tafel. Leyd. bij J.C. Cijfveer.	491
Leerzame Voorbeelden. Zwolle, bij J L. Zechuizen.	343
Leeuwen, (J. van) Tafereel van den Watervleed in Vriesland. Leeuw. bij G.T.N. Suringar.	285
Lem, (J.) Leerrede. Dordr. bij Blusse en van Braam.	231
Lennep, (J. van) Racine's Genade. Amst. bij P. Meijer Warnars.	206
- - - Gedichten. Amst. P. Meijer Warnars	335 en 371
Levenschets van den Generaal Foy. Delft, bij de Wed. J. Allart.	455
Linden, (J. van der) Proeve over den H. Catechismus. IIIde St. Gron. bij W van Boekeren.	224
- - - - IVde St.	573
Llorente, (J.A.) Geschiedenis der Spaansche Inquisitie. IIIde D Amst. en Fran. bij J.C. Sepp on Zoon en G. IJpma.	70
Lloyd, (H.E.) Alexander I. Dordr. bij Blussé en van Braam.	365
Lotgevallen van Lodewijk Manheim. Arnh. bij C.A. Thieme.	416
Loyola. (Ignatius van) Leeuw. bij Steenbergen van Goor.	652


[deel 1, pagina 694]

Lulofs, (B.H.) Akademische Voorlezingen. Gron. bij J. Oomkens.	22
- - - over de Nederlan Ische Spraakkunst, enz. Gron. bij denzelfden.	22

M.

Macalester Loup, (H.) Omstandig Verhaal, enz. Zaltb. bij J. Noman.	530
Maire, (H. le) Schoonheden uit de Geschiedenis der Reistogten. II Deeltjes. Rott. bij J. Immerzeel, Jun.	660
Mastenbroek, (F.) Zedelijke Verhalen uit den Bijbel. IIde D. Sneek, bij F. Holtkamp.	126
- - De kunst om gelukkig te worden. 's Hag. bij S. de Visser.	306
Mayer, (J.T.) Handleiding tot het teekenen van Land-, Zee- en Hemelkaarten, enz. II Stukken. Amst. bij G. Portielje.	672
Meerten, geb. Schilperoort, (A.B. van) Fabelkunde voor Jonge Lieden. II Deelen. Breda, bij F.B. Hollingérus Pijpers.	45
- - - - - - Reis door het Koningrijk der Nederlanden. IVde D. Amst. bij Schalekamp en van de Grampel.	342
Menken, (G.) De kracht en waarde des Geloofs. Enkh. bij J. over de Linden.	221
Mensert, (W.) Geschiedkundig Overzigt omtrent de Oogziekten. Iste St. Amst. bij A. Vink.	581 en 627
Meylink, (B.) Schei- en Artsenijmengk. Bibliotheek. Iste D. en IIden D. 1ste St. Amst. bij L. van Es.	191
Moreau, Levenschets van Talma. Amst. bij J.C. van Kesteren.	83
Morier, (J.) De Lotgevallen van Haji Baba van Ispahan. III Deelen. Gron. bij W. van Boekeren.	262
Mulder en J.M.A. Roelants, (G.J.) Bijdrage tot de Geschiedenis der heerschende Ziekte. Rott. bij Mensing en van Westreenen.	67
Muller (S.) en J. de Vries, Hulde aan R. Koopmans. Amst. bij P. Meijer Warnars.	620
Muntinghe, (H.) Brevis expositio critices V.F. Gran. apud J. Oomkens.	665
N.

Niemczewicz, (J.) Levi en Sara. Amst. bij ten Brink en de Vries.	653


[deel 1, pagina 695]

Niemeijer, (A.H.) Philotas, Raadgever voor Lijdenden. Utr. bij O.J. van Paddenburg.	667
Nierstrasz, Jun. (J.L.) Frans Naerebout. Leeuw. bij G.T.N. Suringar.	554
Nieuwenhuis, (G.) Woordenboek van Kunsten en Wetenschappen. IVde D.R. - S. Zutph. bij H.C.A. Thieme.	75
Numan, (A) Iets voor Landbouwers, enz. Gron. bij R.J. Schierbeek.	636
O.

Ockerse, (W.A.) Nagelatene Redevoeringen. Amst. bij J. van der Hey en Zoon.	282
Onsenoort, (A.G. van) Geneeskundige Heelkunde. Iste D. Amst. bij C.G. Sulpke.	104
Overzigt (Kort) der jongste Gebeurtenissen in Griekenland. Zaltb. bij J. Noman.	681
P.

Palm, (J.H. van der) Bijbel voor de Jeugd. XVIde St. Leyd. bij D. du Mortier en Zoon.	50
- - - - - Vierde Tiental Leerredenen. Leyd. bij D du Mortier en Zoon.	141
Pelkwijk, (J. ter) Beschrijving van Overijssels Watersnood. Zwolle, bij Clement, de Vri en van Stegeren.	285
Pellecom, (A.N. van) Gedichten. IIde D. Breda, bij W. van Bergen en Comp.	505
Pestalozzi, (H.) Al de Werken over het Onderwijs en de Opvoeding. Iste D. Zutph. bij W.C. Wansleven.	80
Polak, (M.S.) Brieven van Q. Horatius Flaccus. Amst. bij S. de Grebber.	682
Posthumus, (R.) Prieuwke fen Friesche Rymmelerye. Grins, by J. Oomkens.	200
Pyman, (G.J.) Bijdragen rakende de Vereenigde Nederlanden. Utr. bij J.G. van Terveen.	541

R.

Raoul, (L.-V.) Oratio inauguralis. Gandae, apud J.N. Houdin.	125
Reinhard, (F.V.) De Christelijke Zedeleer. IXde D. Devent. en Fran. bij A.J. van den Sigtenhorst en G. IJpma.	185
Ridder, (G.L.) Het woord aan de jongere Vriesche Geneeskundigen onderzocht. Breda, bij F.B. Hollingérus Pijpers.	399


[deel 1, pagina 696]

Rinteln, (K. van) De vernedering onder Gods krachtige hand. Gorinch. bij J. van der Wal.	4
Roskes, (H.T.) Redevoering over den Strijd der Grieken. Amst. bij ten Brink en de Vries.	298
Royaards, (H.J.) Oratio. Utr. apud J. Altheer.	389
S.
Sailer, (J.M.) Verkort Lees- en Gebedenboek voor Katholijke Christenen. Zaltb. bij J. Noman.	151
Sander, (J.C.A.) Theophania II Deelen. Amst. bij G.J.A. Beijerinck.	309
Santo Domingo, Het hedendaagsch Parijs. Leeuw. bij H.C. Schetsberg.	83
- (Juan Diego Don Garzia y Kampo) Leerrede. Gorinch. bij J. Noorduyn.	579
Scharp, (J.) Afscheid van den openbaren Evangeliedienst. Rott. bij J. van Baalen	1
Schiller, (F. von) De Magt des Gezangs. Amst. bij G. Portielje.	179
Schippers, (S.W) Eclogae Livianae. Gron. apud J. Römelingh.	565
Schröder, (J.F.L.) Oratio. Traj. ad Rh. apud O.J. van Paddenburg etc.	153
Schubert, (F.W. von) Reis door Zweden, enz. III Deelen. Devent. bij A.J. van den Sigtenhorst.	646
Scott, (W.) De Bruid van Lammermoor. IIde D. Gron. bij W. van Boekeren.	303
- - Walladmor. Iste en IIde D. Gron. bij W. van Boekeren.	567
- - Het Deven van Napoleon Buonaparte. Iste D. Dordr. bij Blussé en van Braam.	638
- - St. Ronan's-Bron. IIIde D. Haarl. bij de Erven F. Bohn.	657
Senden, (G.H. van) Verdediging van Bijbel en Openbaring, enz. Iste D. Gron. bij W Zuidema.	613
Siegenbeek, (M.) Beknopte Geschiedenis der Nederlandsche Letterkunde. Haarl. bij de Erven F. Bohn.	404
Sismondi, (Simonde de) Wie zijn de Grieken? Arnh. bij C.A. Thieme.	173
Smeekschrift, enz. Amst. bij A.B. Saakes.	442
Soirées (Dixhuit) a ta Campagne. Delft, chez la Veuve Allart.	661
Someren, (R.H. van) Lofdicht op Willem George Frederik. Rott. bij M. Wijt.	38
Stam, (G.) Levensgeschiedenis van Karel Lombard. Sneek, bij F. Holtkamp.	131


[deel 1, pagina 697]

Statistieke Beschrijving van Gelderland. Arnh. bij P. Nijhoff.	36
Sterk, Jr. (A. Elink) Kruseman's Aanteekeningen over Italië. 's Hag. bij S. de Visser.	502
Stratingh, Ez. (S.) Beknopt Overzigt over de Leer der Stochiometrie. Gron. bij J. Oomkens.	489
Stuart, (M.) Romeinsche Geschiedenissen. XX Deeltjes. 's Hag. bij de Gebr. van Cleef, enz.	294
Swaving, (J.G.) Reizen en Lotgevallen. II Deelen. Dordr. bij Blussé en van Braam.	548
T.
Thomassen a Thuessink, (E.J.) Overzigt der Ziekte te Groningen. Gron. bij R.J. Schierbeek.	274
Tuckey, (J. H) Verhaal van eene Ontdekkingsreis. IIde D. en Bijvoegsels. Rott bij Arbon en Krap.	406
Typographia, enz. Fran. bij G. IJpma.	32
Tzschirner, (H.G.) Twee Brieven. Arnh. bij C.A. Thieme.	435
- - - Leerrede. Devent. bij A.J. van den Sigtenhorst.	576
U.
Uilkens, (J.A.) Almanak, voor 1827. Gron. bij J. Oomkens.	92
V.
Verhalen. (Kleine) Amst. bij Schalekamp en van de Grampel.	220
Verwey, (B) De lijdende Verlosser. Delft, bij de Wed. J. Allart.	228
Vinet, (A.) Mémoire en faveur de la Liberté des Cultes. A Paris, chez H. Serrier.	521
Vossii (G.) Rhetorica contracta. Gron. apud J. Römelingh.	565
Vrolik, (W.) Opmerkingen over den Chameleon. Amst. bij P. Meijer Warnars.	632
W.
Wegwijzer door Kleef en deszelfs omtrek. Nijm. bij de Wed. J.C. Vieweg en Zoon.	657
Werken der Hollandsche Maatschappij van fraaije Kunsten en Wetenschappen. VIIden D. 1ste en 2de St. Leyd. bij D. du Mortier en Zoon.	254
Wernsdorf, (G.) Ciceronis Orationes. Gron apud J. Römelingh.	476
Westendorp, (N.) Verhandelingen over Oudheidkunde, enz. Delft, bij de Wed. J. Allart.	175


[deel 1, pagina 698]

Westerbaen, (C.W.) Lijkrede over M. Stuart. Amst. bij ten Brink en de Vries.	187
Westreenen de Tiellandt, (Baron de) Récherches sor l'ancien Forum Hadriani. Amst. et la Haye, chez les Frères van Cleef.	685
Wichers, (H.L.) Bloemenkrans. Gron. bij J. Ooemkens.	420
Wigand, (J.H.) De Geboorte van den Mensch. IIIde D. Amst. bij R J. Berntrop.	232
Wildschut, (D.H.) Vragen over de Bijbelsche Geschiedenis. Amst. bij J.A. Meyboom.	425
Willigen, (A. van der) Aanteekeningen op een Togtie door Engeland. Haarl. bij de Wed. A. Loo jes, Pz.	551
Wiselius, (S.I.Z.) De Tooneelfpeelkunst. Amst. bij P. Meijer Warnars.	77
- - - - Toespraak aan jeugdige Dichters. Amst. bij P. Meijer Warnars.	77
- - - - Antikritiek.	134
Woldendorp (A.) Praktische Handleiding voor Onderwijzeressen. Gron. bij J. Oomkens.	516
Wys, J.C. Zoon, (J.) Leerredenen over Gen. I-III. 's Hag. bij S. de Visser.	186

Z.

Zelling, (L.J.) Berigt over de Klankmethode. Winsch. bij H.V. Huisingh.	388
Zimmerman, (J. Decker) Gedenkstuk voor de Lutersche Gemeente te Utrecht. Utr. bij J.G. van Terveen.	270


[deel 2, pagina I]
MENGELWERK,

VOOR

1827.

[deel 2, pagina III]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN,
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN
ELDERS UITKOMEN, OORDEELKUNDIG
TEVENS EN VRIJMOEDIG
VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen,
betrekkelijk.
TWEEDE STUK.
VOOR
1827.
MENGELWERK.
Te AMSTERDAM, bij
G.S. LEENEMAN van der KROE
en
J.W. IJNTEMA.
1827.

[deel 2, pagina V]
INHOUD

VAN HET

MENGELWERK.

Het Evangelie ten regten tijde verkondigd, en de bedenkingen van het Ongeloof daartegen wederlegd. Door adr. stolker.	Bl. 1
De gelukkige tijd. Bezwaren tegen de XVII en XVIIIde Eeuw. Of de oude wijze van het klaaglied der Vijgen-kerk in onze dagen.	17
Bijzonderheden, betreffende het uiteinde van Kapitein cook, en de vereering, hem na zijnen dood op de Sandwich-eilanden toegebragt.	20
Een waar woord voor Souvereinen.	25
Merkwaardige Bijdrage tot de Geschiedenis der Lijfstraffelijke Regtspleging, uit het tijdvak van de Regering der stuarts in Engeland.	26
Verspreide Bijzonderheden, talma betreffende.	30
Letterlijke Vertaling eener Spaansche Publicatie.	33
Spaansche Landbouw.	34
Een onuitgegeven eigenhandige Brief van bonaparte.	35
Iets uit het Onderhoud van Lord ebrington, Pair van Grootbrittanje, met napoleon, op het Eiland Elba.	37
De tegenwoordige Paus en de Fransche Schilder guérin.	41
Persoonsbeschrijving van Sir walter scott.	42
Opmerkelijk schrijven van Sir walter scott.	42
Elegia ad amicum, amici fratris mortem lugentem.	43
Op eene Afbeelding van m. stuart.	44
Epimenides, of de Wording der Dingen.	45
Geval eener Vergiftiging door den Honig van de Wesp Lecheguana. Door auguste de st. hilaire.	53
Daniel johannes snecanus.	59
Eene Zomerreis in Noord-Amerika. I. De Hudson-Rivier. Door g.b. bosch, Predikant bij de vereenigde Protestantsche Gemeente te Curaçao.	69
Eenige Bijzonderheden, betreffende het Levenseinde van mungo park.	75
Twee Brieven van Mr. rhijnvis feith. Medegedeeld door a. elberts, te Deventer.	77
herodias. Door w.h. warnsinck, bz. Dichtstukje.	80


[deel 2, pagina VI]

De Kozak. Een onopgesierd waar Verhaal.	84
Napoleon en zijn Broeder lucien.	91
Twee Leveranciers van Oorlog.	92
De Jezuiten te Parijs, in eenen Brief van eene Dame aan hare Vriendin.	93
Lijkstaatsie en Begrafenis van de Vrijheid der Drukpers te Parijs.	95
De Vrouw naar de Wereld.	96
Voorlezing, over den Roem. Door den Eerw. b. van willes, Predikant te Lekkerkerk en Zuidbroek.	97
Brief uit en over het Oosten.	115
Het Roode Boek. Door den Abt de montgaillard.	125
Het Hof der Tuileriën.	129
Mirakel, nieuwelings in de omstreken van Poitiers gewrocht.	131
Nadere Berigten wegens den onderaardschen Weg onder den Teems.	132
De Onsterfelijkheid. Door e. molema.	134
Boven Laster en Kwaadsprekendheid behoort men zich te verheffen.	136
De Weduwe te Naïn. Doorj. immerzeel, jun. Dichtstukje.	138
Middel, om de Boomen van Wormen, Rupsen en andere Insekten te ontdoen.	140
Iets over het Opium-vertier te Londen.	140
Majoor hook.	140
Een gerafsineerde Fransche Gaauwdief.	141
De oude Winkel. Dichtstukje.	143
Het Lijden en Sterven van jezus christus Gode betamende. I. Door adr. stolker.	145
Joannes vollenhove, in zijn Leven, Karakter en Letterkundige Werkzaamheden, beschouwd. Door j. van der zuil.	156
Eenige Bijzonderheden, rakende den onlangs overledenen Hertog van york.	176
Protestantsche Kerk in Frankrijk. Volgens a.h. niemeijer.	179
Paulus en silas te Philippi. (Handel. XVI:25-34.) Door j. van harderwijk, rz. Dichtstukje.	183
Een Grafschrift, afgeschreven op het Kerkhof der Armeniërs te Konstantinopel.	186
Iets over de Stoomwerktuigen in Engeland.	187
Over het verschrikkelijk Gevaar van het Lezen. Uit een oud, vergeten Boeksken.	187
Herinnering aan den Oude van de Bastille.	189
In de Vriendenrol van den Heer evers, na deszelfs laatste Voorstelling van Seïd, in het Treurspel Mahomel,	191


[deel 2, pagina VII]

Over de Orde; voor Huisvrouwen en Huismoeders. Eene Voorlezing. Door h. van loghem.	193
Joannes vollenhove, in zijn Leven, Karakter en Letterkundige Werkzaamheden, beschouwd. (Vervolg en slot van bl. 176.)	201
Naauwkeurig Verslag wegens Olijven en zekere Zelfstandigheid, op den 24 Augustus 1826 te Pompeji ontdekt.	217
Eenige Bijzonderheden, rakende maria louiza, Exkeizerin van Frankrijk.	220
Oplossing van het Mirakel, nieuwelings in de omstreken van Poitiers gewrocht.	222
Bij het wederzien van Boschwijk, na het afsterven van mijnen Vriend feith. Door w.h. warnsinck, bz. Dichtstukje.	224
Herinneringen uit den Franschen Krijgstogt naar Egypte.	227
Bijzonderheden, rakende het Begraven bij de Chinezen.	230
Aan den Nacht. Door j.w. schuurmans.}Dichtstukjes.	232
Bluscht de vonken voor de vlam; schut de schapen voor den dam. Door van der poort.}Dichtstukjes.	233
Vergankelijkheid. Door j. brester, az.}Dichtstukjes.	238
De Gaauwdief tegen wil en dank. Eene ware Anekdote.	239
Inschrift van het Zwaard van kontoghiannis.	240
Het gewonnen Proces.	240
Het Lijden en Sterven van jezus christus Gode betamende. II.	241
Redevoering, over het Nederlandsch Genootschap tot zedelijke verbetering der Gevangenen. Door Mr. b. wichers, te Winschoten.	255
Eene Zomerreis in Noord-Amerika, II. Albany.	272
Nieuwere Duitsche Wijsbegeerte.	282
Iets, over pestalozzi.	284
Eenige Bijzonderheden, rakende den Zoon van napoleon. Door Kapitein scherer.	285
Brief van den Heer p.r. feith aan den Redacteur der Vaderlandsche Letteroefeningen.	288
Iets, over het Huisselijk Leven van talma. Volgens g.l.p. sievers.	290
Getuigenis van talma wegens onze Taal en onze wattier.	291
Sir walter scott, naar zijne eigene getuigenis, erkend als den Schrijver van Waverley, Rob Roy en andere Romans.	291
Den Doktoor lusardi!	293
De Aardappel-leer van capadose.	294
De vroege Graven. Naar klopstock. Door Prof. b.h. lulofs.	294


[deel 2, pagina VIII]

De Nacht. Door l. van den broek. Dichtstukje.	295
Verhandeling, over de onbekendheid van de Nederlandsche Taal, Letterkunde en Volksgeaardheid, bij den Vreemdeling. Door n.g. van kampen.	297
Over het Bad bij Bentheim.	317
Iets over theophrastus bombastus van hohenheim, gezegd paracelsus.	322
De Rattenval. Een geschiedkundig Verhaal.	326
Napoleon te Leyden, Oct. 1811. Door den Eerw. j. van geuns.	331
Wijk- en Rustplaatsen, te Londen, voor Armen zonder dak.	333
Overwinning zonder Gevaar eene Zegepraal zonder Roem.	335
Iets over scott's Waverley.	336
Strenge Proef. Anekdote.	337
Shakespeare Adjudant.	337
De beleefde Schuldenaar.	337
Het Begraven binnen Steden en Dorpen. Door h. van loghem.	338
Hulde aan de Nagedachtenis van mijnen onvergetelijken Vriend alexander de koning, Leeraar der Hervormde Gemeente te Meppel, overleden op den 16 April 1827. Door j.w. ijntema.	341
Verhandeling, over den Zelfmoord. Door asss. doijer, Leeraar bij de Doopsgezinde Gemeente te Zwolle.	345
Berigt, wegens den, in het jaar 1825, na de aanwending der Moxa, uit Longtering herstelden Lijder. Door z.h. van der feen. Med. Doct. te Amsterdam.	366
Iets, over wattier-ziesenis, en de Hulde, door den Amsterdamschen Schouwburg, aan hare Nagedachtenis, op den 8 Mei 1827.	372
De Rattenval. (Vervolg van bl. 331.)	377
Mijn Bloedverwant. Een Tegeuhanger van mijn' jan de lapper. Door K.}Dichtstukjes.	385
Haarlems Weêrklank van bilderdijk's Afscheid van Leyden.}Dichtstukjes.	389
Het Schaakspel.}Anekdoten.	391
De Stoomboot te Calcutta.}Anekdoten	392
Oorsprong van den Naam tartufe in molière's Huichclaar.}Anekdoten	392
De Berlijnsche Schoenmaker.}Anekdoten	392
De doorluchtige Schoolkameraad.}Anekdoten	392
Brief van den Hooggeleerden Heer w.a. van hengel aan den Weleerwaardigen Heer a. stolker; benevens het Antwoord van laatstgenoemden.	393


[deel 2, pagina IX]

Berigt, wegens den, in het jaar 1825, na de aanwending der Moxa, uit Longtering herstelden Lijder. (Vervolg en slot van bl. 371.)	406
Levensbijzonderheden van Lord cochrane.	413
De Rattenval. (Vervolg en slot van bl. 385.)	417
Iets over Recensiën. Brief van X. aan IJ.	424
Brief van vindex grotianus aan den Redacteur der Vaderlandsche Letteroefeningen.	429
Verschijning van de Schim van samuël aan saul. Dramatisch Fragment. Naar de la martine. Door van starkenborgh stachouwer.	433
Dichtregelen, ter gelegenheid van de laatste Wintervergadering des Antwerpschen Departements Tot Nut van 't Algemeen. Door j.p. korthals.	438
Jacobus de I en de Prediker.	440
Grafschrift der Moeder van den Engelschen Minister canning op haren Echtgenoot.	440
Iets over en uit eene Verzameling van Nieuw-Grieksche Volksliederen, naar fauriel, sheridan en müller. Door j.w. ijntema.	441
Waarneming, wegens eene zeldzame Wormziekte bij een Slavenkindje te Batavia.	450
Tegenwoordige toestand van 's Gravenhage, vergeleken met deszelfs gesteldheid gedurende de Fransche overheersching. Door j. van renesse, te 's Gravenhage.	453
Sir walter scott, de ware Auteur van den Waverley, en der andere naar dezen genoemde Historische Romans, geschetst en beoordeeld.	461
Over het maken van een Uittreksel uit den Bijbel voor den Huisselijken Godsdienst. Door den Eerw. t. slot.	467
Taalkundig Voorstel.	471
Ik bemin u meer dan mijn eigen leven. Een Verhaal uit den ouden tijd. Door w.h. warnsinck, bz.	473
Eenige Bijzonderheden uit eene Reis naar Madrid.	483
Verslag van de openbare Koppelaars-Inrigting des Heeren brunet, te Parijs.	490
Het Schoorsteenvegersfeest. Eene Engelsche Anekdote.	495
De laatste Griek. Naar w. müller. Door j.w. ijntema. Dichtstukje. (I.)	496
Bonmot van een' Parijzenaar.	496
Iets over Geschiedenis. Eene voorgelezene Bijdrage van b. van willes.	497
Iets over en uit eene Verzameling van Nieuw-Grieksche Volksliederen, naar fauriel, sheridan en müller. (Vervolg van bl. 450.)	506


[deel 2, pagina X]

Iets over de Braking (Vomitus.) Door g.a. baum, Officier van Gezondheid te Bergen-op-zoom.	514
Tegenwoordige toestand van 's Gravenhage, vergeleken met deszelfs gesteldheid gedurende de Fransche overheersching. (Vervolg en slot van bl. 461.)	515
Aanmerkingen op het Geschrift van den Eerwaardigen slot, geplaatst in het vorige Stuk.	525
Eene Zomerreis in Noord-Amerika. III. Het nieuwe Kanaal tusschen de Hudson-Rivier en het Meer Erie.	530
Eenige Opmerkingen, tot de Natuurlijke Historie betrekkelijk.	537
De Val van Missolonghi.	538
Goedkoop der Levensmiddelen in de Landsteden van Noord-Amerika.	539
Heusche Teregtwijzing. Door a.j. muinen.	540
Vooroordeelen.	541
Zeldzame Echtelijke Teederheid.	543
Belagchelijke, doch tevens beklagelijke Onwetendheid.	543
De gevaarlijke Herberg. Eene ware Anekdote.	544
De blanke Fetisch.	545
Liberalismus en Obscurantismus.	546
De Koningen en de Koning. Naar w. müller. Door j.w. ijntema. Dichtstukje. (II.)	546
De Poedel. Door van starkenborgh stachouwer. Dichtstukje.	547
Recept tegen de Minnekoorts.	548
Vrouwelijke IJdelheid. Puntdicht.	548
Vergelijking van epaminondas en de ruiter. Door den Schrijver der Vergelijking van hannibal en marlborough.	549
Iets over en uit eene Verzameling van Nieuw-Grieksche Volksliederen, naar fauriel, sheridan en müller. (Vervolg en slot van bl. 513.)	562
Eenige Bijzonderheden nopens het verblijf van den vermaarden karel linné in Holland.	570
Zijdecultuur in Pruissen.	580
Veruitgestrekte Voortplanting van het Geluid.	581
Geleerde Razernij. No. I. Geneeswijze van den Graaf von bucquoy.	581
Ik bemin u meer dan mijn eigen leven. (Vervolg van bl. 482.)	583
Blijft in uw Land!	589
Uittreksel uit het Woordenboek der Jezuiten.	590
Nieuw-Griekenland aan de Vrienden van Oud-Grieken-	


[deel 2, pagina XI]

land. Naar w. müller. Door j.w. ijntema. Dichtstukje. (III.)	591
De Broedermoorder. Eene ware Gebeurtenis.	592
Anekdote, rakende talma.	594
De snedige Parijsche Kwakzalver.	594
Amsterdamsche Kermis.	596
Hollands Schilderroem, beschouwd als een krachtig middel ter aankweeking en beoefening der Kunst. Redevoering. Door j. van harderwijk, rzn. te Rotterdam.	597
Over de Vrijheid van den Menschelijken Wil. Door n. swart.	613
Mijne Geneeskundige Lotgevallen. Door j.w.e. de man, Stads Geneesheer te Sneek.	617
Eene Zomerreis in Noord-Amerika. IV. Buffalo, aan het Meer Erie.	621
Iets over het beruchte Adres aan alle mijne Hervormde Geloofsgenooten.	628
Ik bemin u meer dan mijn eigen leven. (Vervolg en slot van bl. 588.)	633
Lord byron's laatste Minnarij.	640
Voltaire en de kleine Savojaard.	643
De Hoop van Griekenland. Naar w. müller. Door j.w. ijntema. Dichtstukje. (IV.)	644
Het Lijden en Sterven van jezus christus Gode betamende. III.	645
Geleerde Razernij. No. II. Gemeneën (Aard-maanlingen.)	652
Iets uit oude Handschriften. Door g. van leeuwen, Substituut-Ofsicier van Justitie bij de Regtbank te Alkmaar.	655
De Tuinen van Tsarskoë-Selo. Door ancelot.	659
Eene Zomerreis in Noord-Amerika. V. De Waterval in de Niagara.	663
Iets over de algemeen aangenomen Nederduitsche Spelling. Door Mr. c.m. van der kemp, Advocaat te 's Gravenhage.	669
Iets over de Vinken. Door eenen Liefhebber.	679
Elegie. Naar de la martine. Door van starkenborgh stachouwer.	687
Paulus te Melite. Door w. kraan. Dichtstukje.	689
De Ruïnen van Athene aan Engeland. Naar w. müller. Door j.w. ijntema. Dichtstukje. (V.)	691
Eene Familie-aanteekening. Door p.r. feith.	692
Noodige Bijlage tot het Iets over het beruchte Adres aan alle mijne Hervormde Gel oofsgenooten.	693


[deel 2, pagina XII]

Anekdote van a.h. franke, den Stichter van het Weeshuis te Halle.	694
Het Wetboek van Minos.	695
Het geheimzinnig Geschrift. Eene echte Anekdote.	695
Over het Begraven buiten Amsterdam; benevens Iets over den Schijndood.	697
De Balsemingen der Ouden uit een nieuw gezigtpunt beschouwd. Door pariset.	709
Nieuwste Bijzonderheden uit en wegens Calcutta en de omstreken; benevens Iets over St. Helena.	715
Iets over de algemeen aangenomen Nederduitsche Spelling. (Vervolg van bl. 679.)	723
Iets, betrekkelijk de door peter francis peters, te Nijmegen, wedergevondene kunst van Glasschilderen. Door w.h. warnsinck, bz.	732
Zóó vereert men in Duitschland de Geleerden	736
Globale Opgaven, rakende de Tentoonstelling der Voortbrengselen van Volksvlijt te Parijs in 1827.	738
Wij kennen Hem!	739
Indiaansche Welsprekendheid. Door j.f. hollermann, te Philadelphia.	740
Feth ali, Schah van Perzië, en zijne Zonen.	742
Kunst, om Gedichten met den Dobbelsteen te werpen.	743
Afscheid der Pargiooten van de Engelschen. Naar w. müller. Door j.w. ijntema. Dichtstukje. (VI.)	744
Turksche Zeden. Eene Zamenspraak tusschen een' Derwisch, een' Imam en mustapha.	745
Iets over de algemeen aangenomen Nederduitsche Spelling. (Vervolg en slot van bl. 732.)	753
Nieuwste Bijzonderheden uit en wegens Calcutta en de omstreken; benevens Iets over St. Helena. (Vervolg en slot van bl. 723.)	767
Iets over de Muzijk van j.g. bertelman, ter gelegenheid der viering van het halve Eeuwfeest van Felix Meritis.	776
Merkel's wederwoord op pariset's bewering wegens den oorsprong van het balsemen der Lijken bij de oude Egyptenaren.	779
De Phanarioot. Naar w. müller. Door j.w. ijntema. Dichtstukje. (VII.)	781
Het Nieuwjaar-wenschen door de Prentömbrengers te Amsterdam. Door j.w. ijntema. Dichtstukje.	781


[deel 2, pagina 785]
VADERLANDSCHE
LETTEROEFENINGEN,
voor
1827.
I.

VADERLANDSCHE
LETTEROEFENINGEN,
voor
1827.
II.

VADERLANDSCHE
LETTEROEFENINGEN,
voor
1827.
I.

VADERLANDSCHE
LETTEROEFENINGEN,
voor
1827.
II.

VADERLANDSCHE
LETTEROEFENINGEN,
voor
1827.
I.

VADERLANDSCHE
LETTEROEFENINGEN,
voor
1827.
II.



2009 dbnl


_vad003182701_01


grieks


Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1827




DBNL-TEI 1



2009-10-16

VH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1827
 
Zie: https://www.dbnl.org/tekst/_vad003182701_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 












{==1==} {>>pagina-aanduiding<<}

Boekbeschouwing.

Afscheid van den openbaren Evangeliedienst, bijzonder van de Nederduitsche Hervormde Gemeente te Rotterdam, den 23sten April 1826, door J. Scharp, Act. LXX, Ridder van den Nederlandschen Leeuw, Lid van het Koninklijk Instituut, Theoi. Doctor, voorheen oudsten, thans rustend Leeraar bij gemelde Gemeente. Tweede Druk. Te Rotterdam, bij J. van Baalen. 1826. In gr. 8vo. X en 115 Bl. f 1-30.

Reeds het kort voorberigt is belangrijk. Waar de prediker reden geeft van de verscheidenheid in stijl, vorm, evenredigheid, en dit Afscheid als eene gedachtenis voor zijne gemeente wil beschouwd hebben, dat voor boekhandel noch algemeene lectuur geschikt is, (elk weldenkende ontkent dit) noch voor model noch voor de kritiek kan dienen, en waar hij een paar bedenkingen over de te groote uitgebreidheid en over te groote aandoenlijkheid dezes afscheids wegneemt, zal men hem gaarne hooren, en niet zonder vrucht voor verstand en hart, ten zij men het ongeluk hebbe tot zulken te behooren, die, zegt scharp, afkeerig zijn van het reine Evangelie, donkere meeningen boven het ware licht, en twist boven vrede beminnen.
De preek bestaat uit 115 bladzijden. Ja, maar daarvan trekke men af, behalve het voor- en nagebed, de, geheel in druk hier voorkomende, gezongene gedeelten uit de Psalmen en Evangelische Gezangen, de aanteekeningen onder den tekst, hoewel niet zoo verkwistend medegedeeld, als scharp anders de gewoonte wel had, - dat spaarzamer geven voldeed ons echter; het is toch ook veel geven - en men trekke af het niet uitgesprokene, dat hier ééns is aangewezen, bl. 47-62, hetwelk met nog vrij wat kan vermeerderd worden, daar misschien

{==2==} {>>pagina-aanduiding<<}
een derde van het geheel, volgens het voorberigt, bekort is. Voor het overige late men gelden, wat aldaar voorgaat over de uitvoerigheid. Waardig is het, overgeschreven te worden, voor kerkgangers, predikanten vooral, wat daar scharp en newton zeggen, en met moeite bedwingen wij ons; hoe zouden we, aan die verzoeking ons wagende, ons ook wederhouden kunnen van mede te deelen, wat daar over aandoenlijkheid vervolgens, zoo treffend en waar, voorkomt? De godsdienstige, elk predikant vooral, die eenmaal zijne bediening God ter eere wenscht te eindigen, leze alles.
De tekst is Genesis XLVIII:21: ‘Ziet ik sterf, maar God zal met ulieden wezen;’ en in het eerste deel der leerrede wordt, nadat de toehoorder in de omstandigheden, waarin deze woorden gesproken zijn, geplaatst is, het hart van Jakob, zoo als scharp zegt, beluisterd, waarin onverschrikte zielerust bij het zien naderen des doods, troost bij het scheiden in eene altijd levende en zorgende Voorzienigheid, en een onwankelbaar vertrouwen op Gods beloften zoo verstaanbaar spreken. Hoe verraste ons hier de uitweiding bij het eerste stuk, leerende, uit Jakob's geschiedenis, dat niemand, die niet alle paden des bedrogs haat, ezv. zulk een getroost sterven zich beloven mag; en uit dezelfde geschiedenis, welke het geheele geheim der Goddelijke leiding van menschen is van kronkelwegen des verderfs op de paden des regts! - In het tweede deel der rede spreekt scharp's hart tot het hart van allen, die zijn afscheid hoorden, of het geluk hebben, dat ze het lezen, over zichzelven, zijne gemeente, en de onderlinge, nu eindigende betrokking. ‘Ik ga sterven.’ Eerst wordt dit woord, als hoogstgewigtig voor den spreker, overgenomen. o, Hoe veel zouden wij verloren hebben, ware het hier niet uitgesprokene achtergelaten! Christenen! Christenleeraars! hier is een rijkdom van leering. Onderwijst, voedt, heiligt u, vooral in deze dagen is dit noodig, aan hetgeen scharp als van den rand des grafs zegt van den inhoud en de wijze zijner prediking. - ‘Onze Leeraar gaat

{==3==} {>>pagina-aanduiding<<}
sterven;’ dit denkbeeld wordt der gemeente belangrijk gemaakt. Hier giet het Christenhart geen wrevel, maar dank en liefde uit; liefde, die den ernst, met welken hier overtuigd, gewaarschuwd en vermaand, en bestuur medegedeeld wordt aan allen, tot in de ziele doet doordringen. Wij herhalen het: ‘dat allen het lazen!’ - Het tweede tekstwoord: ‘God zal met u zijn,’ leidt tot vertroosting en zegenspraak, troost en zegen van een' Evangeliedienaar, op wiens doodklok de voorslag reeds geslagen is (bl. 89), en derhalve geene complimenten-spraak. Het deed ons harte goed, dat de broederliefde hier zoo hartelijk ook sprak tot leeraars en leden van andere gemeenten; en wij hebben, met innige aandoening, tot het laatste Amen deelgenomen aan des Leeraars woorden, hem, Gode vooral, in waarheid opregt dankbaar voor het ware nut, dat wij ondervonden hebben. En, zoo zoude Recensent aanmerkingen op dit of dat maken? Hem is het onmogelijk.
Gewis, wie om deze of gene oorzaak over j. scharp ongunstig dacht, dit gelezen hebbende, zal hij, met hem verzoend, dankbaar deze leerrede plaatsen naast die op het Feest der Hervorming, die voor het Zendelinggenootschap, en die over den Ouderdom. Zijn laatste Evangelieärbeid is genoeg, om hem in gezegende gedachtenis te doen blijven, al had hij zich zoo roemrijk niet altijd onderscheiden, dat velen hem daarom benijdenswaardig achten. Zijne laatste dagen mogen niet de minst aangename en voordeelige voor hemzelven zijn!

Leerrede over de natuur der gezonde Leer, naar aanleiding van Paulus Brief aan Titus, het tweede hoofdstuk, het eerste vers: doch gij, spreekt hetgeen de gezonde leere betaamt; door Dr. Alexander Gerard, Hoogleeraar in de Godgeleerdheid te Aberdeen. Uit het Engelsch vertaald. Te Amsterdam, bij

{==4==} {>>pagina-aanduiding<<}
J.C. Sepp en Zoon. 1826. In gr. 8vo. VIII en 38 bl. f :-55.

Als Leerrede kan dit geschrift niet geprezen worden: zelfs het voorkomen er van ontbreekt. Doch, wat schaadt dit? Recensent noemt dit kleine geschrift een gouden boeksken. Het is al vele jaren oud ook. Hadde de waardige Vertaler daarvan iets meer gelieven te zeggen! Wie voor het oude, beproefde, gezonde, regtzinnige, voor de waarheid en de godzaligheid ijvert, vooral in de Gereformeerde kerk, moet zich over de verschijning van dit stuk verheugen, het lezen, en ter lezing geven. De inhoud is....; maar neen, wij sparen ruimte: er is zoo veel aan te kondigen. Alleen dit. De hoofdbedoeling is aanwijzing, wat de gezonde leer is, hoezeer men van dezelve is afgeweken, en dat zij gezondmakende is. Meer wil er de Recensent niet van zeggen, ook om dezelfde reden, om welke de Vertaler zich slechts met zijne eerste naamletter aanduidt. Wij danken hem in naam des Gereformeerden Kerkgenootschaps. Bij een' tweeden druk worde deze en gene druk- of stelfeil verholpen, als bl. 36, reg. 5 en 6 van onderen. Hadden wij voorraad van exemplaren, wij zouden deze gezonde woorden velen kranken toedienen! Nu werke onze aanprijzing op elk, wie jezus liefheeft, die het goede zaad zaait!







De vernedering onder Gods krachtige hand, aangeprezen in eene Leerrede, gehouden te Almkerk, den 6 Aug. 1826, bij gelegenheid van den geduchten Brand, welke deze Gemeente getroffen heeft den 3den dier maand, door K. van Rinteln, Predikant te Giessen en Rijswijk. (Uitgegeven ten voordeele der genen, welke deze ramp getroff en heeft.) Tweede Druk. Te Gorinchem, bij J. van der Wal. In gr. 8vo. 28 Bl. f :-30.

{==5==} {>>pagina-aanduiding<<}


Leerrede, ter aanprijzing van een Christelijk werkdadig medelijden, of ter opwekking tot ruime mededeelzaamheid aan de behoeftigen ten gevolge der thans heerschende ziekten in Overijssel, Groningen, Vriesland ezv. Uitgesproken den 8 October 1826, door G.H. Hein, Predikant te Kampen. (Uitgegeven ten voordeele dier behoeftigen.) Te Kampen, bij de Erven A. Valckenier. 1826. In gr. 8vo. 22 Bl. f :-30.

Waarlijk, zulke opschriften zijn te lang vóór zoo weinig bladzijden. Hoe hadden ze kunnen bekort worden! Indien b.v. van No. 2 weggelaten ware van ‘of’ tot ‘1826,’ en dan gelezen: ‘Door - behoeftigen door ziekte in Overijssel ezv.,’ en van No. 2 achter ‘Almkerk’ gelezen werd, ‘twee dagen na den brand aldaar’? 't Is zelfs nu, alsof er nog brand was te Almkerk, toen Do. van rinteln daar preekte.
De preek, No. 1, heeft ons, in aanmerking nemende, hoe weinig tijds er tot voorbereiding bestond, wat taal en stijl en trant en geest betreft, regt goed bevallen, en wij lazen die aan ons huisgezin met ware stichting voor. Als van rinteln zóó op eene schets preken kan, wat moet het dan niet veel goeds zijn, dat hij levert, na behoorlijke voorbereiding! Wij verblijden ons, dat de Burgemeester van Almkerk de uitgave, met anderen, wilde, en de preek mag nog wel eens uitverkocht en te derdenmale gedrukt worden. Het hapert zeker aan hetgeen men het exterieur noemt, of de man is niet jong genoeg meer; anders - valt er overigens niets te zeggen - mag men zich verwonderen, dat van rinteln predikant te Giessen en Rijswijk blijft. Doch, daarmede heeft hij zijn loon ook nog niet weg.
Ziende ook het voorgelezene en gezongene opgegeven, dat wij zeer goedkeuren, (waarom geschiedt dit niet altijd van het eerste ook?) merkten we op, dat er driemalen van de Psalmen en slechts ééns van de Evangelische Gezangen is gebruik gemaakt, die anders zoo veel ge-
{==6==} {>>pagina-aanduiding<<}
pasteren voorraad behelsden. Daarvan zal misschien wel in de gemeente de reden liggen. Toch spijt het ons. Als de preek nog eens gedrukt wordt, mag hetgeen wij bl. 19 lezen: ‘Ja deze gemeente is - volk, bijna zoo - als ik ben, en als gij zijt, die opandere plaatsen woont,’ wel wegbiijven. Van rinteln analysere deze passage eens. Zij hindert erg. Wij vergeven ze alleen om de overhaasting.
No. 2 onderscheidt zich door eenvoudigheid, netheid en kortheid. Voor de hier overgeschrevene zangverzen, eene publicatie van het Kampensche Departement Tot Nut van': Algemeen, een voorgebed, den tekst, Mark. VIII:1-9, en eene aanhaling van twaalf verzen uit Matth. XXV, ter nalezing in huis aanbevolen, rekene men veilig zeven bladzijden van de tweeëntwintig, en men ziet, hoe beknopt alles is voorgedragen, en begrijpt tevens, dat er van tekstverklaring weinig of niets konde inkomen. Uiterst netjes en proportioneel geordend is de geheele voordragt. Algemeen heeft deze preek in de gemeente te Kampen voldaan. Dit, en de uitwerking ten nutte der lijdenden en behoeftigen, drong tot de uitgave. De lezing moge niet minder doen, dan het hooren!




Voorlezingen over de Handelingen der Apostelen; door Mr. I. da Costa. Iste Deel. Te Amsterdam, bij J.H. den Ouden. 1826. In gr. 8vo. 194 en Aanteekeningen 16 bl. f 2-:

Men verwondert zich in het geheel niet meer over eenig verschijnsel, dat de praktijk van dezen Meester oplevert, die nu de boetbazuin, of krijgstrompet, en de lier verwisselt met den katheder van een' Professor in de theologie en exegese, of, meent ge liever, den zetel eens echt-ouderwetschen Katechizeermeesters. Het raar is er al af. Doch men vraagt: voor welke soort van lieden zijn deze Voorlezingen gehouden? en van welken aard zijn ze? Van het eerste laat zich niets opmaken uit eenig

{==7==} {>>pagina-aanduiding<<}
berigt, noch uit de stukken zelve. Voor zoogenoemde oefeningen zijn ze vast niet gehouden; dan zouden het die van vijgeboom ver winnen. Stichtelijke of gemoedelijke toepassingen, hoedanige dan ook, ontbreken. ‘Er is niets in voor het hart,’ zouden zij zeggen, die de oefeningen bezoeken, ware het boek door een ander geschreven: ‘Wat hebben wij met al die geleerdheid en vreemde namen van doen? Metaphysica, accidens, substantia, eene physionomische uitdrukking, opera operata, en al dat Hebreeuwsch en Grieksch, wat weten wij daarvan? En - wat raken ons al die Geleerden, homerus, valckenaer, wassenberch, en zoo velen met Joodsche, Latijnsche, Fransche namen? Wij weten van die luî niets af, en hebben er ook niets mee te doen.’
Is het dan een boek voor Geleerden, of den althans beschaafden stand? Geen van beiden heeft er behoefte aan, onzes oordeels. Doch het is ook waar, dat nooit van da costa en zijne geloofsgenooten iets, als dit werk, in de wereld kwam, en dezen kunnen en zullen dit als een gemis, dat vergoeding eischt, beoordeelen, en alles voor niets houden, wat over de Handelingen der Apostelen bekend is, dewijl zij alleen de wijsheid en de waarheid bezitten.
Laat ons nu eens zien, wat wij hier hebben; aan de Bijdragen tot de beoefening der Godgeleerde Wetenschappen overlatende eene breedvoerigere beoordeeling, zoo men lust heeft die te geven.
Niets duidt aan, dat men hier Voorlezingen heeft, dan, in den eersten regel: ‘Ziet daar, M. H!’ Zoo begint het; doch - waar eindigt die eerste Voorlezing? Dat ziet men nergens. Wij kunnen dus niet zeggen, in hoe vele Voorlezingen, maar wel, in hoe vele bladzijden de 6 eerste hoofdstukken van het tweede boek van lukas behandeld worden. De 22 overigen zullen den inhoud der twee volgende stukken uitmaken. Gij zult zien, hoe dit zal kunnen gaan, bij de opmerking, hoe da costa van inkorten weet. Hand. I wordt behandeld in 73 blad-
{==8==} {>>pagina-aanduiding<<}
zijden; H. II in 34, H. III in 17, H. IV reeds in 12, H. V in 19, (dit is wat langer om des Satans wille) en H. VI in 10 bladzijden afgedaan. Aan de behandeling van H. I:16 zijn 51 bladzijden besteed. (Zoude dat ééne voorlezing zijn?) Over de 15 voorgaande verzen loopt da costa in 17 bladzijden heen. Doch het is bekend, dat hij uitweiden en kort werk maken meesterlijk verstaat, zoo als zich dat in het belang zijner praktijk schikt.
Voorbereidende aanmerkingen gaan vooraf. 's Mans bekende vroomheid en ijver kijken in dezelve naast zijne exegetische en theologische verdiensten helder uit.
Tot de eersten behoort, dat da costa onder gebed en in afhankelijkheid van hoogere onderwijzing de schriften leest, bl. 5, en de bijna ondoorkomelijke volzin, aldaar: ‘Doch zoo onvermogend,’ ezv.; ook, in de Aanteekeningen, waar hij zich bedroeft over het volstrektste gemis aan de zaligmakende kennis van het hartvernieuwend Christendom bij de anders beste Schrijvers in het vak der historische bewijsgronden van de waarheid der Openbaring, als lardner en paley, bl. 3; de verklaring, dat mosheim onstandvastig, onoordeelkundig, hoogstonbillijk was, ald. bl. 1. Zoude die ijver ook onberaden zijn? Wel neen! Zwinglius wordt hier immers door da costa om onbesuisde drift gelaakt, bl. 35. Men leze ook eens (want waarom zouden wij zulke werken ontraden?) bl. 156 geheel en in verband! Die oordeelsprekingen worden niet bewezen. Dat is voor dien ijver te koel een werk, en voor die vroomheid te barmhartig. Da costa zegt het. Dat niet genoeg zijnde, helpen geene bewijzen. Zoo is elk, die 1 Joan. V:7 voor onecht houdt, blind; want? -: uit miskenning van de Godheid, persoonlijkheid ezv. des H. Geestes ontstaan meest alle dwalingen, der Roomschen, die den Paus huldigen, der Neologie, (welke? dat 's hetzelfde) die de wereldlijke Overheid in de Kerk brengt. Vandaar vertrouwt het Pausdom de uitlegging der H.S. aan de Kerk, de Neologie aan ieders rede

{==9==} {>>pagina-aanduiding<<}
toe.... en die als da costa Gereformeerd is, aan Synodaal of ander geijkt gezag? Neen; want? -. Volgens de voorstelling der profetische schriften, en de denkwijze over derzelver aanhaling in het N.V., 51 bladzijden groot, zijn teregt mannen als heringa, ijpeij, de zalige muntinghe ezv. onschriftmatige, zichzelven ongelijke, omtrent Gods woord oneerbiedige dwaalleeraars; want? -. Kort en klaar, alles, wat hier gezegd wordt, behoeft geen bewijs; want da costa zegt het. Afgedaan!
Wij lazen, bl. 50, van de hedendaagsche Uitlegkunde, dat men die gezonde noemt, om dezelfde reden, waarom de Satan het licht duisternis en de duisternis licht noemt, en meenden, dat wij vrijheid hadden, om dit toepasselijk te maken op allen, die, zonder bewijs, oordeelen en veroordeelen; en toen ons de groote man deed denken aan bilderdijk's fabel van de vogelen, die de hooge vlugt des arends ontkenden, en elk de hoogte, die hij konde bereiken, voor het uiterste hield, dat bereikbaar is, zouden wij er bijna toe gekomen zijn, om da costa c.s. voor kraaijen onder die vogelen te houden, dewijl zij immers alleen zeggen te weten, hoe het zijn moet, en alle andersdenkenden, hoe groot en hoog ook, voor botteriken of deugnieten houden. Doch, wij laten de beslissing over aan het publiek. Neen - wie zoude hier niet ernstig worden? God, die den hoovaardigen wederstaat, zij Regter!
Wij zagen onzen witsius geprezen. Dat speet ons. De man verdient dat waarlijk niet bij da costa enz. ‘Indien er iemand geweest is, die voor den vrede en de eendragt was, dan is het onze witsius geweest;’ - zoo sprak zijn lijk-en lofredenaar marck, en bekend is 's mans geliefkoosde spreuk; wij schrijven gaarne haar, in onze taal, over, waardig, vooral in onze dagen, den Theologanten en den vrienden der Kerke herinnerd te worden: In het noodzakelijke zij eensgezindheid, in min noodzakelijke dingen vrijheid, maar in alles wijsheid en liefde!

{==10==} {>>pagina-aanduiding<<}

Een woordje nog van des Voorlezers Uitlegkunde en Godgeleerdheid. Stellig (dat behoort tot den stijl en den aard dezer lieden) wordt, in de opgave der oogmerken van de vier Evangeliën, waarir men zich verwonderen mag zoo weinig van dat van joannes te vinden, en het voornaamste overgeslagen te zien (Joan. XX:31), van lukas gezegd, dat zijn verhaal het meeste geregeld is ten aanzien van de tijdsorde, en hoe dit blijkt uit Luk. I:3. Intusschen elk is sedert lang al te goed van het tegendeel onderrigt, op grond van bewijzen, om die, enkel op da costa's tegenstelling, te laten varen. Van de gave der talen, Hand. II, geeft de Lector aan zijne leerlingen niets! Kinderen zijn, vs. 39, kleine kinderen, niet nakomelingen. Bij H. V:15 leeren wij, dat de kracht des geloofs zich ook aan het ligchaam mededeelt, en uit hetzelve, in allerlei werkingen, en invloeden ter genezing. Dat bootst nu de Duivel na, door alle die onheilige ligchaamsbewerkingen, tooverijen, ezv, die het voorgeslacht met regt als zoodanig geloofde en vreesde, waarom het door onze eeuw uitgelagchen wordt, schoon wij de bewijzen hebben van de werkingen van dat magnetismus, dat, voor het meest, niets anders is, dan hetgeen de taal onzer vaderen tooverij noemde.
Vele theologische uitstappen vindt men. De vierde voorloopige aanmerking zal bewijzen (d.i. zeggen, dat het blijkt uit hetgeen men er toe verkiest aan te halen) de Godheid en persoonlijkheid des H. Geestes, zijn ambt en werkingen, en de wijze zijner openbaring, als, boven alles, het tweede boek van lukas kenmerkende. Recensent heeft echter niet één eenig bewijs, of liever niet ééne eenige plaats uit dat boek ten bewijze zien aangehaald. In eene aanteekening wordt het woord Drieëenheid in bescherming genomen, als in de Christelijke Kerk, sedert de oudste tijden, teregt gebezigd; maar, wist da costa niet, dat dan ook de formulieren van eenigheid onregtzinnig zijn te achten, waar dat woord niet, maar Drievuldigheid voorkomt, en, bij athanasius, Drieheid? - Doch, geen woord meer, hoe vele stoffe ons andere theologische uitweidingen geven.

{==11==} {>>pagina-aanduiding<<}

Tot leering en stichting heeft zeker gediend de vernuftige aanmerking des Voorlezers op Hand. II:13. Een onvernieuwd mensch schrijft de blijken van eene bovenmenschelijke werking in de begenadigden of aan krankzinnigheid, of, NB., gelijk hier het geval is, aan eenige dronkenschap van wijn toe. (Waarom ook niet van andere sterke dranken?) Hieruit wordt Efez. V:18 en Luk. I:15 opgehelderd. - Wij maken geene aanmerkingen.
Het besluit is, dat elk, wien het nu blijkt, dat clarisse's Gedenkwaardigheden ezv., die zeker bij dit gewrocht niet zijn te vergelijken, nog heel wat ter leering en stichting hebben laten ontbreken, deze Voorlezingen zich moet aanschaffen.

De invloed der Keerkringsluchtstreken op Europesche gestellen; eene Verhandeling over de onder de Europeanen voorkomende ziekten in heete gewesten. Door James Johnson, M.D. enz. Uit het Engelsch naar de derde uitgave vertaald en met Aanteekeningen vermeerderd, door J.M. Daum, Chirurgijn-Majoor van den tweeden rang, bij de Koninklijk-Nederlandsche Marine. IIde Deel. Te Amsterdam, bij C.G. Sulpke. 1826. In gr. 8vo. XII en 409 Bl. f 3-60.

Men vindt in dit tweede deel van het door den Heer daum vertaalde werk van Dr. johnson eene beschouwing van de ziekten der West-Indiën, Middellandsche zee en westkust van Afrika, alsmede eene algemeene Hygiene. Na eene korte beschrijving van de plaatselijke gesteldheid van Sicilië en Egypte, behandelt de Schrijver, in vijf afdeelingen, de longtering, de remitterende galkoorts, de koorts van Minorca, de koorts van Sicilië, en de pest. Hierop volgen aanmerkingen en eene verhandeling over de gele koorts, topographische aanmerkingen ter verklaring van de oorzaken en ter voorkoming van

{==12==} {>>pagina-aanduiding<<}
de endemie der West, aanmerkingen over het plaatselijke der gele koorts, twee afdeelingen, eene over de ontstekingachtige endemie der West, de andere over den Tetanus, en in een aanhangsel twee stukken, het eerste betreffende de Elephantiasis te Suriname, het tweede over de Jaws; terwijl eindelijk met de verhandeling over de Hygiene, toegepast op de keerkringslanden, dit deel en het gansche werk besloten wordt.
De behandeling van de longtering is streng antiphlogistisch. Van vierentwintig tot dertig onsen (?) bloed moeten onmiddellijk (dus lezen wij bl. 21) worden afgelaten, en naar mate van de hevigheid der ziekte worden herhaald.
In de galkoorts (febris biliosa remittens) der Middellandsche zee moet men, zegt de Schrijver, tot bloedontlastingen, zoo wel algemeene als plaatselijke, zijne toevlugt nemen, wier voordeel nog aanmerkelijk zal bevorderd worden door buikzuiverende middelen en frissche lucht. Bij de bloedontlasting gebeurt het dikwerf, dat de lijder, na het verlies van weinige onsen bloed, door bezwijming wordt aangedaan; dan, hierdoor moet men zich, als de aderlating is aangewezen, niet laten afschrikken, dewijl menigmaal, na verloop van een uur, tot dertig, ja zelfs veertig onsen kunnen worden afgetapt, zonder verdere bezwijming te veroorzaken. ‘Talrijke ontledingen (zoo lezen wij verder bl. 33) bevestigen, dat het laatmes stoutmoediglijk moet worden aangewend in die ziekten en in die klimaten, waar vrees der geneeskundigen en schoolsche stellingen hetzelve omtrent geheel verbannen hebben.’
‘Aan boord van de schepen Temer⇓ire en Invincible, (zegt de Heer johnson, bl. 37) waar de ziekte ten duidelijkste de remitterende galkoorts der heete gewesten was, werd de behandeling naar de aanwijzingen van lind, clark en balfour gevolgd, wier werken steeds voortgaan belangrijke en tallooze misslagen voort te brengen, vooral in de handen van zoodanige beoefenaren der Geneeskunde, welke nog geene genoegzame ondervinding gehad hebben.’ Bij het lezen dezer zin-
{==13==} {>>pagina-aanduiding<<}
snede, waarin met zoo veel minachting van mannen als een lind (om van de anderen niet te gewagen) gesproken wordt, bevreemdde het ons, van gebrek aan ondervinding te hooren gewag maken. Is dan, dus dachten wij, het werk dier mannen zonder ondervinding opgesteld? Wat geeft johnson regt, om zoo ex tripode over de erkende verdiensten van anderen het vonnis te vellen? Is het omdat lind, aan wiens praktische talenten niemand, die 's mans schriften gelezen heeft, twijfelen zal, herhaalde malen waarschuwt tegen eene te ver gedrevene en verkeerd toegepaste methode van sydenham in de ziekten der heete gewesten? Men leze slechts 't geen hij betreffende de aderlating schrijft: ‘This operation (bleeding) is in general to be used with great caution, and the repetition of it with still greater, in those climates,’ en vergelijke hiermede het boven gestelde over de bloedontlastingen.
Ook in dit deel vinden wij den Calomel tot tien, ja twintig greinen pro dosi als plegtanker aangeprezen (bl. 53 en 54). Hieromtrent hebben wij, in onze beoordeeling van het vorig deel dezes werks, ons gevoelen gezegd, en achten het onnoodig, het aldaar gezegde te herhalen.
De Vertaler schijnt alleen eene aanprijzende beoordeeling verlangd te hebben, en door onze bedenkingen op dit punt in 't harnas gejaagd te zijn. Dit spijt ons, en het was geenszins ons oogmerk, den man te vertoornen. Echter heeft hij geene gronden van verdediging aangevoerd, en ons daardoor buiten de mogelijkheid gesteld, die te wederleggen. Ons was het alleen om waarheid te doen; en daar bij ons het gezag van lind op hoogen prijs staat, wiens methode geheel verschillend is van die door johnson aanbevolen, zoo moeten wij erkennen, dat het ons leed doet, met den Heer daum vooralsnog van gevoelen te moeten verschillen. Neemt hij dit alweder euvel op, het is buiten onze schuld, en het staat hem vrij, over ons te denken, zoo als hij wil.
Naar onze wijze van denken, is de tegenwoordig algemeen heerschende praktijk der Engelsche Geneesheeren

{==14==} {>>pagina-aanduiding<<}
verre van boven alle kritiek verheven te zijn; en als men, met de geneeskundige schriften derzelven bekend, weet, dat niet slechts in heete klimaten, maar zelfs in het klimaat van Engeland, ruime aderlatingen en kwikmiddelen, als waren beide universeel-remediën of panaceen, door die Artsen, in genoegzaam alle ziekten, gebezigd worden, dan kunnen onze bedenkingen omtrent derzelver zoo onbepaald gebruik in de ziekten der keerkringslanden, op het gezag van Engelsche Geneesheeren gegrond, geenen onpartijdigen en der zake kundigen beoordeelaar bevreemden.
Het kan niemand, die met de litteratuur der Geneeskunde slechts oppervlakkig bekend is, ontgaan zijn, dat er ook in de praktijk eene zekere mode heerscht, en dat, gelijk men te voren naar het Opium greep, even zoo in lateren tijd de Calomel het geliefd geneesmiddel geworden is. Om zich door zulk eene modezucht niet te laten meêslepen, is het noodzakelijk, zich niet bij de lectuur van hedendaagsche Schrijvers te bepalen, maar ook vroegere Auteurs bij de hand te nemen. Dusdoende toch breidt men zijne kennis uit, en leert zich evenzeer tegen de vooroordeelen van zijnen leeftijd, als tegen die van vroegere tijden, wapenen. Hoeveel minder eenzijdig, hoeveel minder vooringenomen met eigene begrippen en meeningen zouden velen niet zijn, als zij meer algemeene, meer grondige kennis bezaten, als zij meer lectuur met hunne praktijk paarden! Hoeveel minder eerbied voor de idolen van hunnen tijd, hoeveel meer liberaliteit, hoeveel verlichter geneeskundige kennis zou daaruit ontspruiten! 't Is daarom te betreuren, dat empirie en routine weder zoo algemeen veld winnen; het is te hopen, dat men van dien weg zal terugkomen, en leeren inzien, dat eigene ondervinding op zichzelve niet voldoende is, om een goed practicus te worden, maar dat dezelve vereenigd moet zijn met de ondervinding van anderen, en dat men dus bij eigene oefening de lectuur van vroegere en latere schriften moet voegen. Immers, zoo men eigene ondervinding alleen genoegzaam acht, dan vooronderstelt men, dat de kunst

{==15==} {>>pagina-aanduiding<<}
in zoo vele jaren en eeuwen hoegenaamd geene vorderingen zou gemaakt hebben, en dat elk, die dezelve beoefent, haar op dezelfde wijze beoefenen moet, als dit geschiedt bij onbeschaafde volksstammen, welke empirisch eenige kruiden kennen en aanwenden. De Geneeskunst zou dus bij elk individu weder op nieuw, tot dien eersten onbeschaafden staat teruggebragt, alle hare tijdperken moeten doorloopen, en altijd blijven, wat zij vroeger was, - redelooze empirie en routine. Wie zulk eene kunst verlangt, en zich met zulk eene kunst vergenoegen kan, die verheuge er zich mede, en keere terug tot de oude barbaarschheid! Wij zullen hem die geenszins benijden, maar zouden voor ons liever een' Arts begeeren, die bij eigene ondervinding ook bekend was met de ondervinding van anderen en van vroeger dagen; om de eenvoudige reden, dat wij niet gaarne aan onzekere proefnemingen zouden willen zijn prijs gegeven.
Wij eindigen met de woorden van den waarlijk grooten gregory: ‘Caeca tamen et credula fiducia in viribus medicamentorum quorundam ad certos morbos sanandos, nulla aliarum rerum ratione habitâ, vulgo hominum, et sane omnibus hominibus, qui non verd scientiâ imbuti sunt, adeo naturalis et jucunda est, ut si medicos demum ipsos idem furor rapiat, labefactis, quibus solis niti possit fundamentis, actum erit de scientiâ medicâ.’




Verhandeling over het verband en den zamenhang der natuurlijhe en zedelijke Wetenschappen, en over de wijze om zich dezelve eigen te maken en aan anderen mede te deelen; door J. de Gelder, Hoogleeraar te Leyden. 's Gravenhage en Amsterdam, bij de Gebroeders van Cleef. 1826. In gr. 8vo. XII en 466 bl. f 4-50.

Men zou zich uit den titel alleen van den inhoud en de strekking dezer Verhandeling geen juist begrip maken.

{==16==} {>>pagina-aanduiding<<}
Het hoofddoel des Schrijvers is blijkbaar geen ander, dan om aan te toonen, dat het van het hoogste belang voor ware, grondige geleerdheid is, eindelijk af te wijken van den ouden slenter, en op onze Latijnsche scholen aan de voorschriften eener wet te voldoen, die in het jaar 1815 reeds gegeven is, en tot nog toe weinig of geene vruchten gehad heeft. In de wet, namelijk, op het hooger onderwijs wordt art. 9 en 10 uitdrukkelijk voorgeschreven, dat, behalve het onderrigt in de Grieksche en Latijnsche talen, ook aan de leerlingen gelegenheid gegeven moet worden, andere, voor hen onmisbare, kundigheden op te doen, en onder die kundigheden worden de beginselen der Wiskunde in de eerste plaats genoemd. Daar nu (in het volgende 11de art.) de schooltijd bepaald wordt opgegeven, komt het ons voor, dat men zelfs daar van de bedoeling der wet afwijkt, waar men het onderwijs in die wetenschappen, als eene bijzaak, op andere uren buiten dien schooltijd verschuift. Doch dit is nog niet alles. Er wordt, gelijk de Hoogleeraar aantoont, en gelijk elk onbevooroordeelde, die met den staat van zaken bekend is, erkennen moet, over het geheel niets gedaan, hetwelk aan de bedoeling der wet beantwoordt, en voor de scholieren, bij hun vertrek naar de Hoogeschool, van eenige nuttigheid wezen kan. Vele nieuw aankomende studenten kennen zelfs niet eens de gronden der rekenkunst; en het schijnt, dat diegenen, welke de Latijnsche scholen niet bezocht, maar zich door afzonderlijk onderwijs in de oude talen bekwaam gemaakt hebben, over het geheel met betere kundigheden toegerust naar onze Akademiën vertrekken, dan die, welke vijf volle jaren, de beste dikwijls van hun leven en de gewigtigste voor hunne toekomstige vorming, op de Latijnsche scholen hebben doorgebragt.
Er is geen twijfel aan dit alles, en de vraag kan alleen zijn: is dan het onderwijs in de wiskundige wetenschappen wezenlijk van dàt belang, hetgeen ons Gouvernement schijnt te vooronderstellen? Diegenen, welke eene Latijnsche school besturen, behoorden, wanneer zij er aan twij-
{==17==} {>>pagina-aanduiding<<}
selden, eerder hunne bezwaren en bedenkingen in het licht te geven, dan door allerlei middelen de wet zoeken te verlammen en krachteloos te maken. Doch zij zullen bezwaarlijk iets gewigtigs tegen het belang der zaak in het midden kunnen brengen. Althans, wanneer zij deze gewigtige Verhandeling van den Hooggel. Schrijver, die, door zijne uitstekende kennis, en zijnen ijver om met dezelve nuttig te zijn, der Leydsche Hoogeschole evenzeer als ons geheele vaderland tot eer verstrekt, gelezen hebben, zullen zij het nietige der schijngronden leeren inzien, waarachter men gewoon is te schuilen. Niemand zal ons overtuigen, dat er vijf jaren tijds noodig zijn, om jongen lieden, in de beste leerjaren, de Latijnsche en Grieksche talen te onderwijzen; en, zoo zij er aan besteed worden, moet de grond van dit trage onderwijs wel zeker in eene verkeerde Methodus docendi gelegen zijn. Niemand zal ons overtuigen, dat de studie der wiskundige wetenschappen onbestaanbaar is met die der oude letteren, veel min dat zij derzelve nadeelig zou kunnen wezen. Niemand, eindelijk, zal ons overtuigen, dat de studie der wiskundige wetenschappen voor weinige verstanden geschikt zou wezen, daar de wiskundige waarheden geheel op de wetten van ons denken berusten, en dus (daar deze wetten voor allen dezelfde zijn) ook voor allen dezelfde evidentie opleveren, hetgeen van niet één ander vak van studie in die mate geldt.
Maar, hoe hangt nu de titel te zamen met den inhoud van het boek? Om het belang van het onderwijs in de wiskunde aan te toonen, bedient de Schrijver zich van het betoog, dat dezelve met onze overige kundigheden zamenhangt, en leert ons den waren aard en de eigenlijke bedoeling der wiskunde kennen (Inleiding, bl. 1-20). Het boek zelve is voor het overige in V Hoofdstukken verdeeld.
Het eerste heeft tot opschrift: Over de voortreffelijkheid van den Mensch. De ontwikkeling zijner verstandsen gemoedsgaven bevordert zijn geluk en de rust der Maatschappij, (bl. 21 41.) Dit Hoofdstuk bevat vele,

{==18==} {>>pagina-aanduiding<<}
vooral in onze dagen, gewigtige en behartiging verdienende wenken, en toont, hoe ware verlichting en volksgeluk onafscheidelijk gepaard gaan.
Het tweede Hoofdstuk handelt over de studie der Natuur. Zij veredelt den mensch, en bevordert den welstand en rijkdom der Maatschappij, (bl. 42-102.) Dit Hoofdstuk is bijzonder waardig om bij herhaling gelezen te worden. Het toont ons vooral in den voortgang van het licht, door copernicus ontstoken, tot den grooten newton toe, hoe de studie der natuur langzamerhand de nevelen verdrijft van dwaling en vooroordeel; het wijst ons de voordeelen aan, welke de studie der natuur in zeevaart, handel en fabrijkwezen heeft uitgewerkt, en beantwoordt eindelijk, op eene krachtige, alles afdoende wijze, de tegenbedenking van hen, die meenen, dat de studie der natuur, te ver gedreven, nadeelig voor Godsdienst en zedelijkheid zou kunnen worden. ‘Zou men dan de natuur niet bestuderen, daar zelfs de Stichter van onze Godsdienst hetzelve aan zijne leerlingen aanbeval? Of zoudt gij vreezen, dat de geopenbaarde Godsdienst er bij lijden zou? Verban deze vrees! Of zoudt gij kunnen denken, dat God in zijne openbaring den mensch, buiten de verborgenheden, die uit de natuur niet kunnen gehaald worden, dingen zou hebben geleerd, die met de natuur strijden? Waarlijk, dan zou uw geloof al zeer zwak zijn!’ enz.
Het derde Hoofdstuk bevat een algemeen overzigt over het verband en den zamenhang der menschelijke wetenschappen, (bl. 103-277.) Na eerst het onderscheid tusschen wetenschap en kunst naauwkeurig te hebben bepaald, toont de Schrijver aan, door welke middelen wij in het algemeen wetenschap en kunstvermogen verkrijgen. Zij zijn eigene ervaring, berigten van anderen, en eigene overdenking. Hij komt nu eindelijk tot het verband en de volgorde, die men in de beoefening der wetenschappen moet in acht nemen. Die volgorde is de natuurlijkste, dat men de natuurlijke wetenschappen in den eersten en de zedelijke in den tweeden rang plaatse. Naar des Schrijvers in-
{==19==} {>>pagina-aanduiding<<}
zien, moest b.v. de cursus in de logica tot de laatste studiejaren worden uitgesteld. In de natuurlijke wetenschappen, waarmede men dan zal aanvangen, zal men spoedig bemerken overal met uitgebreidheid en getal te doen te hebben, en het besluit is gemakkelijk op te maken, dat de leer der getallen en uitgebreidheden de sleutel is van de studie der natuur, (bl. 157.) Deze studie moge uit vele verschillende hoofdvakken bestaan, er is niet één, waarvan dit niet geldt. Dadelijke waarnemingen en proeven, benevens een ernstig nadenken en vergelijken van dezelve, zijn de éénige weg, door welken men de natuur kan leeren kennen, en hare wetten en werkingen tot ons oogmerk gebruiken. Tot dat nadenken en vergelijken der verzamelde daadzaken wordt wederom de leer der getallen, der uitgebreidheden en krachten vereischt, en daardoor eerst kunnen wij daaruit de wetten van de werkingen der natuur afleiden. De natuurlijke wetenschappen hebben dus met elkander een onafscheidelijk verband. Maar, bestaat er nu ook zulk een zamenhang tusschen de natuurlijke en zedelijke wetenschappen? In het laatste deel van dit Hoofdstuk beantwoordt de Schrijver deze vraag, door aan te toonen, dat de zekerheid en meerdere volkomenheid onzer
zedelijke wetenschappen met die der natuurlijke hand aan hand gepaard gaan. Materialisten en Fatalisten bewijzen het tegendeel niet; die schrijvers behooren tot geene eigenlijke natuuronderzoekers, en zouden er, ook als er geene natuurkunde bestaan had, gevonden worden. Bijzonder behaagde ons hetgeen hier over het bestaan van God en de onstoffelijkheid (en dus onsterfelijkheid) der ziel met kracht en klem van redenen wordt bijgebragt. Met moeite onthouden wij ons, om er onzen lezeren iets van mede te deelen. Maar men neme het boek zelve in handen, en leze vooral het laatste betoog, van bl. 252-267. De Materialist zou zijn pleit niet eer gewonnen hebben, zegt de Schrijver, dan alvorens aangetoond te hebben, dat de stof denken kan, en dan nog bovendien, (dat men wèl bedenken moet) dat de stof alléén denken kan. Zulk een bewijs zijn ons echter de Materialisten nog steeds schuldig

{==20==} {>>pagina-aanduiding<<}
gebleven. - De beschouwing van den invloed der studie van de natuurkundige wetenschappen op de Staatshuishoudkunde besluit dit Hoofdstuk.
Het vierde Hoofdstuk handelt over den geleerden stand, en de wijze, hoe dezelve thans behoort te worden opgekweekt, (bl. 278-356.) Dit Hoofdstuk bevat voor Geleerden, bijzonder hen, die met het onderwijs belast zijn, gewigtige lessen, en ontvouwt nu nader het doel van het geschrift, waarover wij in den aanvang van ons verslag gesproken hebben. Het onderwijs moet natuurlijk beginnen met het aanleeren van die wetenschappen en kunsten, welke het best geschikt zijn om de verstandelijke vermogens der jeugd aan te kweeken en te ontwikkelen, en op alleandere hoogere studiën den algemeensten invloed hebben. De gronden der talen komen hier in de eerste plaats in aanmerking. De Schrijver doet zich hier kennen, als niet behoorende tot de minachters der oude talen en derzelver beoefening; maar hij ontwikkelt ook zijne gedachten, aangaande het tegenwoordig minder gebruik der Latijnsche taal, dan kort na het herstel der wetenschappen, op eene klare wijze, waarin wij hem in vele opzigten moeten bijvallen, hoezeer wij voor ons echter niet gaarne het wetenschappelijk onderwijs in de landstaal op onze Hoogescholen zagen ingevoerd. Het is hier de plaats niet, die zaak breeder te ontwikkelen. De mathematische studiën, de Chemie en eenige andere vakken, maken echter eenige uitzondering, en kunnen niet dan met groot bezwaar in het Latijn worden onderwezen. Hierin hardnekkig bij het oude te blijven, zou werkelijk zijn, onnatuurlijke middelen te bezigen. - Na en met de gronden der talen komen hier, als eerste onderwerpen van het onderwijs, de gronden der wetenschappen in aanmerking. De bedenkingen der onkundige menigte, als ware de wiskunde droog, te afgetrokken, en als bragt zij hare beoefenaars tot eene zekere stroeve, eigenzinnige onhandelbaarheid, worden kort, maar voldoende, weêrlegd; terwijl tevens de geschiktheid van alle menschen om de wiskunst te
leeren (niet om wiskunstenaars te worden, zoo als huygens, newton,

{==21==} {>>pagina-aanduiding<<}
leibnitz en anderen dit waren) duidelijk betoogd wordt (*). De alles afdoende getuigenissen van eenen quinctilianus onder de ouden en van eenen ruhnkenius onder de hedendaagschen staven het daarenboven, dat de studie der wiskunde, wel verre van den Letterkundige hinderlijk in zijne oefeningen te zijn, veeleer een waar vereischte van den echten Letterkundige, den werkelijken Geleerde (niet van den Magister umbraticus) uitmaakt. Over de inrigting der Latijnsche scholen wordt, ten slotte, nog eene en andere treurige waarheid medegedeeld.
Het vijfde Hoofdstuk handelt over de Methodus docendi, in de studie der wiskundige wetenschappen te volgen. Eveneens als in de Beginselen der Meetkunst (uittreksel uit eenen brief van den Schrijver aan een' zijner vrienden, bl. XXV-XXIX) geeft ons de Hoogleeraar hier, ten besluite, eenige proeven, hoe men het onderwijs in de mathematische wetenschappen hebbe in te rigten, na eerst over de Methodus docendi in het algemeen eenige aanmerkingen te hebben in het midden gebragt.
Ziehier, geachte lezer! het beloop van het voor ons liggend werk. Wat wij bij de lezing, en nog meer bij het opstellen van dit verslag, opmerkten, dat het uit eenigzins ongelijkslachtige deelen is te zamen gesteld, zult gij nu ook wel reeds hebben opgemerkt. De Schrijver schijnt het zelf gevoeld te hebben, daar hij zegt, dat zijne verhandeling geen fraai opgesteld geschrift is, bl. 465. Maar dit beneemt niets aan de waarde van het geheel. Men vindt hier resultaten van langdurig nadenken, nuttige lessen van een' man van uitgestrekte ondervinding, schrander oordeel en boven onzen lof verhevene verdiensten; men vindt hier stof tot nadenken, en legt het boek met nut en leering uit de handen. Mogt het gezegde nu ook worden nageleefd! Mogt men eindelijk eens onbevooroordeeld de gebreken van het onderwijs in ons vaderland erkennen en verbeteren!





{==22==} {>>pagina-aanduiding<<}

Akademische Voorlezingen, over eenige § § mijner Nederlandsche Redekunst, welke handelen over de Vinding in de Welsprekendheid, naar de denkbeelden der Ouden; door Mr. B.H. Lulofs, Hoogleeraar te Groningen. Te Groningen, bij J. Oomkens. 1822. In gr. 8vo. 238 Bl. f 2-40.

Over Nederlandsche Spraakkunst, Stijl, en Letterkennis, als voorbereiding voor de Redekunst of Welsprekendheidsleer, in derzelver hoogere beteekenis (ten gebruike bij Akademische Voorlezingen en voor Schoolonderwijzers); door en bij denzelfden. 1823. In gr. 8vo. 439 Bl. f-3-60.

Indien er, zoo als wyttenbach in het leven van ruhnkenius zegt, op eenen Hoogleeraar eene dubbele verpligting rust, de eerste van volstrekte noodzakelijkeheid, het mondelijk onderwijs van jonge lieden, de tweede van eer, het schrijven van werken tot bevordering der door hem beoefende studie, - zoo heeft, onder onze Hoogleeraren in de Nederlandsche Letterkunde en Welsprekendheid, althans de wakkere en arbeidzame lulofs zich aan die verpligting geenszins onttrokken. Zijn werk over de Duitsche taaltakken en het eerste der beide voor ons liggende bewijzen, met hoe veel ijver en kennis van zaken de schrandere man de oudere en nieuwere schatten onzer taal aan zijne landgenooten zoekt bekend en bemind te maken, en hun zuiverheid in het gebruik dier taal aan te bevelen; terwijl hij over den goeden, op grammaticale gronden rustenden stijl, in het tweede, en over een gedeelte der hoogere welsprekendheid in het eerste, ter uitbreiding zijner Nederlandsche Redekunst, handelt. Wij mogen ons bij het Publiek en den verdienstelijken Hoogleeraar wel verontschuldigen, dat wij zoo lang met onze aankondiging van zijne geschriften ge-
{==23==} {>>pagina-aanduiding<<}
toefd hebben; een toeven, dat echter minder nadeel zal doen aan, zoo wij hopen, blijvende werken als deze, dan aan stukjes van den dag, wier belangrijkheid van het oogenblik afhangt.
De Lessen over de Redekunst, vroeger door den Hoogleeraar gehouden en uitgegeven, schenen hem toe, eenige opheldering te vereischen, vooral in het hoofdstuk der Vinding, een van de vier, waarin de Ouden de Welsprekendheid verdeelden, (vinding, schikking, voordragt en uitspraak, Latijnsch inventio, dispositio, elocutio en pronuntiatio) en wel datgene, hetwelk, zoo als hij te regt zegt, het minst door de hedendaagschen op prijs gesteld wordt, hoezeer zij van het hoogste belang is. De Recensent kan bij ondervinding hiervan getuigenis dragen. In zijne jeugd beviel hem alles, wat quinctilianus over de voordragt zeide, uitermate, zoodat hij van dat gedeelte zijns werks, hetwelk over dit hoofdgedeelte der Welsprekendheid handelt, uittreksels voor zichzelven vervaardigde; maar hetgeen deze groote redekunstenaar over de vinding en schikking zeide, las hij, als hem veel te droog zijnde, slechts vlugtig, of sloeg het geheel over. Om dan dit gebrek, zoo veel in hem was, te verhelpen, schreef de Hoogleeraar dit boekdeel, ter uitbreiding zijner lessen, in acht Voorlezingen. Hij ontwikkelt zijn plan daartoe in eene allezins lezenswaardige Voorrede, wier uitweidingen zelfs niet onbevallig zijn, hoewel zij zekerlijk wel eens met het hoofdonderwerp weinig in verband staan; zoo als over de mindere gesteldheid onzer Natie op romantische vertellingen en alles, wat louter verbeeldingsspel is, hier niet onaardig aan de platte gesteldheid des lands toegeschreven. Reeds in de Voorrede, gelijk ook in het werk zelve, veraangenaamt de Heer lulofs zijne voordragt door voorbeelden of karakterschetsen, kiezende ter aanduiding van die karakters wel eens kluchtige namen, zoo
als pieter realiteit, fraaiaard, snelbegrip, stompaard, talentman en domoorius, gelijk zijne manier van voorstellen over 't geheel hier en daar

{==24==} {>>pagina-aanduiding<<}
luimig is. In deze Voorrede prijst hij zeer de studie der Ouden aan, vooral ten opzigte der Redekunst, en verzekert dan ook, dat dezen, benevens onzen landgenoot vossius, zijne éénige bronnen geweest zijn bij het bewerken dezer Verhandeling; dat hij echter, uit de Ouden, bij voorkeur aristoteles en cicero tot gidsen gekozen heeft; welken eerstgenoemden Wijsgeer hij, wegens deszelfs schranderheid en ongemeene geleerdheid, met roden hemelhoog verheft. Het verwondert ons echter, dat hij den uitnemenden quinctilianus, die ook dit onderwerp opzettelijk behandeld heeft, en wel naast cicero mag genoemd worden, geheel niet schijnt gebruikt te hebben.
De vinding in de Redekunst kan, volgens de Ouden, in drie hoofdonderwerpen worden verdeeld, namelijk in de aantoonende wijze (genus demonstrativum), waartoe de lofredenen en, volgens onzen Hoogleeraar, ook de kanselwelsprekendheid behooren, en wier betoogbron het zedelijk goede en schoone is; in de raadplegende (genus deliberativum of suaforium), waarvan de betoogbron het nuttige of voordeelige, en in de regterlijke, waarvan die zelfde bron het regtmatige en billijke moet zijn; terwijl de lofrede het tegenwoordige, de beraadslagende of staatswelsprekendheid de toekomst, en de regterlijke welsprekendheid het voorledene ten doel heeft. Deze onderscheidingen zijn uitmuntend, en houden over 't algemeen volkomen steek, met die uitzondering echter, naar ons inzien, dat de lofrede op een groot man, b.v., meer nog het voorledene, dan het tegenwoordige ten onderwerp heeft; terwijl de leerrede daarentegen, die, volgens onzen Schrijver, tot dit geslacht behoort, allezins over het tegenwoordige, maar ook veel over het toekomende loopt. Wanneer men nu de tegenwoordig in zwang zijnde soorten van welsprekendheid beschouwt, zoo valt het gemakkelijk, die met deze verdeeling der Ouden overeen te brengen: de kanselwelsprekendheid komt dan (zoo als gezegd is) met de aantoonende, de staatswelsprekendheid met de beraadslagende, en die der balie met de regterlijke soort

{==25==} {>>pagina-aanduiding<<}
overeen; hoewel wij geenszins ontkennen, dat de laatste zich bij de Ouden nog al wendingen veroorloofde, die men tegenwoordig voor eene Regtbank minder voegzaam zou keuren. Hiertoe behoort voornamelijk de opwekking der hartstogten, hetwelk bij de Regtbanken der Grieken of Romeinen, volken in warmer luchtstreek levende, en dus met sterkere driften, in eene veel ruimere mate geschiedde, dan bij ons. Gramschap, verontwaardiging, liefde, haat, vrees, vooral medelijden en schaamte, poogden dan ook hunne Redenaars op te wekken in eene mate, waarvan voor onze balie geene voorbeelden zijn. Wie zou de vele scheldwoorden, die twee van de grootste Redenaars der Oudheid, en wel juist in beider meesterstukken, (demosthenes en aeschines, vóór of tegen de bekrooning van eerstgenoemden) elkander toeduwen, thans nog dulden kunnen? Bij welken Regter zou de, naar onze zeden theatrale, vertooning van in rouwgewaad gekleede kinderen van eenen kliënt, die in gevaar van veroordeeling was, door den Redenaar bij de hand voor den Regter geleid en met smeekende gebaten verzeld, eene behoorlijke uitwerking doen? Wij moeten dus allezins onze eigene zeden, gebruiken en geaardheid bij de navolging der oude welsprekendheid onder het oog houden, gelijk de Hoogleeraar lulofs ook in zijne Voorrede zeer juist heeft aangetoond. Daarentegen zou de verdeeling der geregtelijke welfprekendheid, of liever redenering, in de vragen: Is de zaak in quaestie geschied? hoe is zij op zichzelve geschied? hoe is zij met opzigt tot den dader geschied? hoe groot of klein is zijne mate van schuld? ook nu nog uitmuntend te pas komen.
Het slot des werks is eene beschouwing der zeden, of liever karakters, volgens aristoteles, in zoo verre die den Redenaar, bij de bepaling, den lof, de beschuldiging of verontschuldiging der personen, die het voorwerp zijner behandeling zijn, te pas komen. En hier deelt ons de Hoogleeraar twee uitmuntende plaatsen uit aristoteles mede, de onderscheidene karakters der jeugd en des ouderdoms betreffende, welke ons het schrander oordeel en de diepe menschenkennis van dien grooten, maar, uit hoofde zijner dwaze navolgers in lateren tijd, door velen wel eens miskenden, Wijsgeer in het helderst licht stellen.
Wij gelooven, dat deze lessen voor de Akademische jeugd, in 't bijzonder voor hen, die zich aan de Regtsgeleerdheid toewijden, en ook aan vele andere reeds gevestigde personen

{==26==} {>>pagina-aanduiding<<}
in dat vak, zeer nuttig kunnen zijn. Want, in weerwil van het boven gezegde, kan de welsprekendheid voor de balie in ons Vaderland zekerlijk hooger trap beklimmen, dan zij thans nog bereikt heeft. Met welke reuzenschreden is binnen 30 of 40 jaren onze kanselwelsprekendheid vooruitgegaan! Hoe hebben onze staatkundige inrigtingen binnen tien of elf jaren reeds onze staatswelsprekendheid bevorderd! En dat de geringe graad van verheffing niet in den aard onzer hedendaagsche regterlijke welfprekendheid gelegen is, bewijst wel het voorbeeld zoo veler uitmuntende en met de kracht van welzeggen rijkbegaafde Fransche pleitbezorgers, een d'aguesseau, cochin en anderen. - Doch keeren wij tot onzen Schrijver terug.
Het tweede der hier aangekondigde werken is geene Grammatica, geene Spraakleer (zoo als bilderdijk het noemt) of Spraakkunst, maar eene inleiding daartoe, of liever een aantal bouwstoffen tot dezelve. Het handelt, vooreerst, over de eerste beginselen, de letters, woorden en woordafleiding; alsdan achtervolgens over de rededeelen, de verbuiging en vervoeging der naam- en werkwoorden; vervolgens over de woordenschikking, voorschriften tot een' goeden Nederlandschen stijl, namelijk deszelfs zuiverheid, duidelijkheid en fraaiheid; alsdan over de oudheid en oorspronkelijkheid, over de geschiedenis, den rijkdom, de zachtheid en zoetvloeijendheid, de kracht en sterkte, het klankrijke en klanknabootsende onzer taal, de juiste plaatsing van den klemtoon, de kieschheid in dezelve, en een paar woorden over de Nederlandsche Prosodie; alles in een' doorgaans, zoo veel het onderwerp zulks gedoogt, onderhoudenden stijl, met veelvuldige vergelijkingen met onze verzusterde talen en tongvallen, vooral het Hoogduitsch, en nog veelvuldiger aanhalingen uit onze oude Dichters, bijzonder uit huygens. (Doch hierover straks nader.) Voorts zijn op het einde van elke der paragrafen, waarin het werk verdeeld is, vragen ter beantwoording voor den leerling geplaatst, waaruit ten overvloede blijkt, dat dit werk als een Handboek voor hoogere of lagere onderwijzers bij hunne lessen moet dienen, zoodat zij der jeugd of de onbeantwoord gelatene vragen zelve nader ontwikkelen, of dezelve, tot oefening van het verstand der jeugd, aan hare eigene beoordeeling overlaten.
Over 't algemeen is dit boek dus ter bereiking van deszelfs doel - de meerdere kennis aan en hoogere waardering van

{==27==} {>>pagina-aanduiding<<}
onze Moedertaal - bijzonder geschikt, te meer omdat de Heer lulofs toont, een grondig kenner, en in zekeren zin een groot hoogschatter, ook van andere, bij ons meest in gebruik zijnde, talen, vooral het Fransch en Hoogduitsch, te zijn, waardoor zijn oordeel te minder verdacht is, en zijne lofspraken op de Nederlandsche taal nu te onzijdiger zijn. Ja, de Hoogleeraar toont, in zijn stukje over Nederlandsche Taalzuivering en Taalverrijking, door hem opzettelijk uitgegeven, om het gebruik van zuiver Nederlandsche woorden, ook bij de aanstaande invoering der nieuwe Wetboeken, aan te bevelen, dat het Fransch, zoo als men veelal zegt, geene trotsche bedelaarster, maar eene zeer rijke taal is, vooral in ondicht, die echter het deerlijke ongeluk heeft, van zeer weinige eigene kinderen te kunnen voortbrengen, maar een' geheelen sleep, deels Grieksche, deels Latijnsche, vreemdelingen te moeten adoptéren; terwijl wij ons in een wettig kroost van den echten tuk mogen verheugen, en daarenboven nog aanspraak kunnen maken op een groot aantal verfranschte kinderen, die oorspronkelijk hier te huis behooren. Het Hoogduitsch, hoezeer door lulofs ten hoogste geprezen, en als onmisbaar voor de behoorlijke beoefening onzer tale beschouwd, ontgaat echter de berisping van hardheid, in vergelijking met de onze, geenszins; tot welk einde de Hoogleeraar een' kluchtigen zin van de hardstmogelijke woorden bij elkaar brengt, die zekerlijk ook het meest hortende Nederduitsch in die geenszins benijdenswaardige eigenschap ver achter zich laat.
Met genoegen hebben wij dus dit boek gebruikt, en mogen het bij hoogere scholen en schoolinrigtingen, als ook tot zelfonderwijs, gerustelijk aanbevelen. Wij nemen echter de vrijheid, den geachten Schrijver op eenige bijzonderheden in hetzelve oplettend te maken, die, naar ons gevoel, den gunstigen indruk geenszins bevorderen.
De Hoogleeraar heeft er zich bijzonder op toegelegd, verzen van huygens, en wel voornamelijk uit deszelfs Sneldichten, bijkans ieder oogenblik in te lasschen, of het te pas komt of niet; zoodat hij dan zegt: Tot afwisseling volge hier nog een puntdicht van huygens, of zoo iets. Alle sneldichten van huygens zijn, gelijk men weet, op verre na niet van zuiver allooi; niet alleen zijn sommige laffe woordspelingen of valsch vernuft, (geen eerbied voor groote namen moet ons weêrhouden van de waarheid te zeggen) maar

{==28==} {>>pagina-aanduiding<<}
sommige zijn wezenlijk vuil, of zelfs onzedelijk. Wij zien in het gebruik dezer sneldichten alhier dus een dubbel nadeel. Vooreerst wordt de voordragt des Hoogleeraars door zulke verzen, die, zoo als gezegd is, somtijds volstrekt niets ter zake doen, afgebroken, zoodat wij den draad verliezen. Zoo spreekt de Schrijver van den gespierden stijl, en laat daarop, tot verlevendiging van deze paragraaf, een wel is waar vrij kluchtig puntdicht volgen, maar hetwelk met eigenlijke gespierdheid of kracht niets gemeen heeft. Ten andere dient deze afwisseling ook wel eens niet zeer tot bevordering van het hoofdoogmerk, zuivering van den smaak. Of wat moet de hedendaagsche Lezer b.v. denken van het volgende sneldicht?

En laet u niet verleiden 
Met letteren te scheiden. 
Siet, hoe light spellen hinckt! 
Een streepken tusschenbeiden 
Brenght u van bosch in weiden: 
De koekoeck sitt en singht; 
De koe-koeck light en stinckt. 

Dit is niet alleen valsch vernuft, maar ook stinkend valsch vernuft. Niet veel beter is een ander sneldicht, waar huygens te Hofwijk op het huisje gaat. Niet vuil, maar mislukt geestig, zoo regt een Italiaansch concetti in den geest van marino, is het volgende:

De nacht is weduwe van onzen gisterdagh; 
Soo dunckt my, dat s' in ernst het rouwkleed draghen mag. 

Wij denken daarbij aan saturnus, die, volgens chateaubriant, eenen weduwring draagt, om zijne verwijdering van de Zon.
Wat moeten jonge lieden, die men toch zuivere Modellen moet voorhouden, wat moeten onze Zuidelijke Landgenooten, aan welke dit werk in handen komt, van eenen huygens (dien men vooral niet enkel naar zijne Sneldichten beoordeelen moet) en zelfs van onze geheele oude Letterkunde denken, als men hun dergelijke aardigheden tot proefjes daarvan in de hand geeft? Het is waar, er komen ook betere, er komen regt geestige en lachverwekkende proeven uit huygens (ook wel roerende en destige van denzelven) hier voor; maar waartoe zich zoo bijzonder bij dien Dichter te

{==29==} {>>pagina-aanduiding<<}
bepalen? Leverden andere groote mannen der Zeventiende Eeuw (indien men zich daartoe wilde bepalen) dan niet iets beters op, en wel iets, dat de Hoogleeraar meer eigenaardig als voorbeeld had kunnen gebruiken?
Voor 't overige houdt zich de Schrijver aan de spelling van siegenbeek, behalve in het woord kwantiteit, waarin hij de verminking van dit geheel vreemde woord (quantiteit) door de Ultra-Siegenbeekianen navolgt. Wij kunnen ons voorts met zijne uitspraken bijna altijd volkomen vereenigen. Hij laat het geschil wegens de al of niet verbuiging van een Sulstantief, dat van een Adjectivum gevormd wordt, (b.v. moet men zeggen: van, aan den Geleerde, of den Geleerden?) in het midden. Wij zouden ons hier liefst bij de uitspraak van hooft en het aloude, thans eerst door velen verdrongene, spraakgebruik houden, hetwelk die woorden, als Adjectiven van aard zijnde, aan de verbuiging onderwerpt. Onze Schrijver keurt bilderdijk's gebruik van leer in het mannelijk geslacht niet goed, daar het (zonder nog eens op het doorgaande gebruik te letten) van leering kan verkort zijn. Hij verkiest (althans in het minder deftige gebruik) de Latijnsche kortere namen Substantivum en Adjectivum boven de sesquipedalia verba, zelfstandig, bijvoegelijk Naamwoord enz. Ook bezigt hij wel eens de Latijnsche namen der naamvallen. - Onze oude taal, waarin meerdere eigenlijke verbuiging der naamvallen plaats had, wordt bij deze en andere gelegenheden niet uit het oog verloren. Zeer aardig is het, hoe de Hoogleeraar (over de Spraakkunst, bl. 321, en over de Taalzuivering, bl. 10) eene geheele menigte Fransche woorden van onze Duitsche grondtaal, dus ook van het Nederlandsch, afleidt.
Men moet zich slechts door de voorgezette letter e niet laten bedriegen, om in é-scrire, é-stoffe, éstable, enz. ons schrijven, stof, stal enz. te herkennen. Niet minder belangrijk is de bijēenvoeging eener geheele bladzijde spreekwijzen en spreekwoorden, van het Zeewezen en de Zeevaart ontleend, (Spraakkunst, bl. 350) die wel geene andere spraak zoo talrijk bezitten zal; doch, aan den anderen kant, wordt de meerderheid van het Hoogduitsch in de verba intensiva en frequentativa erkend (bl. 360). Eindelijk, hoezeer wij de al te menigvuldige aanhalingen uit de Sneldichten van huygens niet kunnen goedkeuren, heeft echter de Heer lulofs deze Spraakkunst door de aanhaling van vele plaatsen uit onze Dichters en sommige uit onze Prozaschrijvers niet weinig veraange-
{==30==} {>>pagina-aanduiding<<}
naamd, ook wel eens met eene enkele bloem uit den hof onzer naburen getooid. Het is dus, naar ons oordeel, een aangenaam lettergeschenk, en oneindig geschikter ter lezing dan bilderdijk's pas uitgekomene Spraakleer, wier stijl boven alle verbeelding slecht is; ofschoon zij misschien dieper indringt. Wij hopen, dat de geachte Groninger Hoogleeraar met dit boek al dat nut moge stichten, hetwelk hij beoogt, en dat zijne onvermoeide pogingen tot opbouw onzer tale met den besten uitslag mogen bekroond worden.




Vaderlandsche Karakterkunde; of Karakterschetsen van tijdperken en personen uit de Nederlandsche Geschiedenis, van de vroegste tijden af, tot op de Omwenteling van 1795. Door N.G. van Kampen. Iste Deel. Te Haarlem, bij de Erven F. Bohn. 1826. In gr. 8vo. VI, 501 Bl. f 4-20.

Wij kondigen hier weder een werk des arbeidzamen van kampen aan, belangrijk van inhoud en rijk van zaken, geschreven in eenen aan die zaken passenden stijl, met het betamelijkst doel, een juist oordeel, eene edele gezindheid, en overeenkomstig de behoefte des zóó veel ter lezing ontvangenden publieks, dat dit onderstreepte woord hier waarlijk zeer veel zegt. Voor het overige, de Schrijver is bekend.
Het is zoo, men kan dit werk op zichzelve beschouwen (Voorb. bl. V); doch wij gelooven, dat men er dan niet half zoo veel aan zal hebben, als wanneer men het aanmerkt als een geheel met de verkorte Geschiedenis der Nederlanden, voor zeven en zes jaren door den Schrijver gegeven. Dit laatstgenoemde werk (het moge niet anders hebben kunnen wezen) was toch te kort, om er ontwikkeling van karakters in te hebben. Door het thans verschijnend werk wordt die verkorte Geschiedenis, wat elk historisch geschrift belangrijk maakt, pragmatisch. Daarenboven, gelijk deze Karakterkunde tot opheldering dier Geschiedenis strekt, wordt zij wederkeerig, en vooral niet minder, door laatstgenoemde opgehelderd. Het spreekt van zelve, dat hier toch niet medegedeeld, maar voorondersteld wordt kennis dier gedeelten uit de geschiedenis, die tot karakterkundige aanmerkingen aanleiding geven, welke zonder die kennis niet verstaanbaar zijn. Zoo dan meenen wij, dat het een en het ander werk des Schrijvers te zamen een geheel, een schoon geheel uitmaakt. Er bestond tot nog toe

{==31==} {>>pagina-aanduiding<<}
geen volledig werk over de vaderlandsche karakterkunde. Des te meer verheugen we ons nu; en al ware nog meer plaats, dan twee deelen, (waarmede dit werk compleet zijn zal) besteed aan karakterkundige waarnemingen, wij zouden ons noch het publiek beklaagd hebben. Van kampen zegt ook zelf, meer te vreezen te weinig, dan te veel gedaan te hebben. De letterkundige Nederlanders zullen onvermeld gelaten worden, dewijl zij reeds in des Schrijvers Geschiedenis der Letteren ezv. voorkomen. Het is wel spijtend; want - wie kan alles koopen, wat hij gaarne lezen zoude? De redenen, waarom het werk zich niet verder dan tot 1795 uitstrekt, en waarom in dit eerste deel karakterschetsen zijn van personen, die zoo wel in en na, als vóór het twaalfjarig bestand geleefd hebben, van waar het tweede deel aanvangen zal, acht elk geldend; waarom er van kampen ook niets meer van behoefde te zeggen.
Om, eenigermate althans, den rijkdom van hier voorkomende zaken te doen kennen, zeggen wij, dat in dit deel, uit zeven Hoofdstukken bestaande, gehandeld wordt over onze Heidensche Voorouders; over de worstelingen des Heiden- en Christendoms, en onze Christelijke Voorouders tot de Kruistogten; over de tijden der Kruistogten ('t spreekt van zelve, met betrekking tot Nederlanders); over het krachtbetoon der opkomende Burgerijen tot op de Bourgondische tijden; over de toenemende magt der Vorsten, het einde der burgergeschillen, en de vereeniging der Nederlanden onder één hoofd; over den opstand tegen Spanje, tot den dood van willem I, en over de gebeurtenissen van leicester tot op het bestand.
Wij hadden uit elk Hoofdstuk het een en ander belangrijks opgeteekend, waarop wij onze lezers opmerkzaam wilden maken; het overzigt dier aanteekeningen overtuigt ons, dat wij, bij de strengst-naauwkeurige onderscheiding van het min en meer gewigtige, en bij eene, zelfs aan gierigheid grenzende, spraarzaamheid, geen uittreksel geven kunnen, dat niet te ruim is voor de plaats, die wij in dit Tijdschrift kunnen vergen. Dus, wij zien er van af. Wij hopen, dat achter het tweede Deel een register zal verschijnen, dat niet te naauw zij genomen, en den lezer den weg wijst naar elke bijzonderheid, die anders, onder de groote menigte, niet altijd even gemakkelijk is weêr te vinden. Men zal toch van kampen's oordeel over personen en zaken nog wel eens gaarne raadplegen; het is het oordeel, ja, des verdedigers van het goede in

{==32==} {>>pagina-aanduiding<<}
onze eeuw, des Protestants, en des ijveraars voor de waarheid der geschiedenis, den roem des vaderlands, en de vrijheid en regten der menschen en volken; maar ook het oordeel van een' kenner en beoefenaar, die het niet minder weet dan een ander, die, waar hij verschilt van anderen, redenen en gronden geeft, en met echte liberaliteit eene vrijmoedigheid vereenigt, die alleen het eigendom zijn kan van vaste overtuiging en gemoedelijke belangstelling in de zaak, geheel overstaande tegen de brutaliteit, (want hoe moet het anders heeten, als men redeloos handelt?) die hare axiomata uitraast, en elk verdoemt, die ze de strijdigste paradoxen bevindt. 's Mans edele vrijmoedigheid is bekend, en wij houden, om dezelve, ook voornamelijk dit geschrift voor bijzonder belangrijk, met opzigt tot de behoeften onzes tijds, en het misbruik, dat er gemaakt wordt, door lasteraars en twistzaaijers, van het voorregt, dat men zeggen en schrijven mag, wat men wil. Als in de volgende eeuw eens zal gelezen worden, wat bilderdijk en dacosta c.s. zoo al hebben gelieven te zeggen van maurits en oldenbarneveld, en Gomaristen en Arminianen, ezv. en wat een van kampen toen van een en ander schreef, dan zal men den dienst zegenen, dien de logen aan de waarheid gedaan heeft. Maar van kampen's tijdgenoot ziet ook dien dienst, zoo als wij meenen, niet ondankbaar voorbij.
En hiermede nu maar - manum de tabula! en het boekwerk, dat ons zoo aangenaam bezig hield en een zoo nuttig onderhoud verschafte, afgescheept met eene simpele recommandatie? Ja, lezer! het kan niet anders. Doch zijt gerust - wetens heeft Recensent u nooit misleid - ‘de helft had ik mij niet voorgesteld,’ zult gij, bij het gebruik dezes werks, zeggen, of het ziet er niet wel uit met uwe waarheids- en vaderlandsliefde.

Typographia, of Betoog, dat de Boekdrukkunst eene uitvinaing der Duitschers is, bij gelegenheid der viering van het vierde Eeuwfeest dier kunst, te Haarlem. Uit het Hoogduitsch, met een ophelderend Naschrift van den Nederduitschen Vertaler. Te Franeker, bij G. IJpma. 1823. In gr. 8vo. VIII en 54 Bl. f :-70.

Waarom dit kleine geschrift in onze taal het licht moest

{==33==} {>>pagina-aanduiding<<}
zien, betuigen wij niet te begrijpen. Het op den titel geplaatste motto: Audi et alteram partem (hoor en wederhoor) zou te pas komen, wanneer de andere partij met eenigzin aan halen tegenstrever geëvenredigde gronden ter bane kwam. Maar dat een zoo gewigtig werk, als dat van den Heer koning, hetwelk door de Haarlemsche Maatschappij der Wetenschappen met de grootste toejuiching bekroond is, - dat een werk van bij de 500 bladzijden, vol groodig onderzoek, door een blaauwboekje van 50 bladzijden, van eenen ongenoemden, toch niet zal worden omverre geworpen, laat zich voorshands begrijpen; en misschien is louter de gelegenheid van het Kosters feest in 1823, als gunstig voor deze speculatie, te baat genomen. Hoe het zij, na de latere Bijdragen van den Heer koning tot zijne Verhandeling, en na de Gedenkschriften van den Heer de vries, zal de wederlegging van dit kleine stukje wel noodeloos zijn, te meer, daar het niets dan de algemeene en sedert lang bekende gronden voor Mentz en guttenberg in zich bevat. Doch de kwade tronw van den ongenoemden Schrijver van dit stukje blijkt ten overvloede uit zijne aanhaling van de Keulsche Kronijk ten voordeele van Meniz, mer weglating tusschenheiden uit van de plaats, die voor Haarlems, of althans voor Hollands aanspraak pleit, en die de Heer koning in zijne genoemde Verhandeling mededeelt, bl. 281, gelijk de Vertaler het in zijn Naschrift ook zelf opmerkt. Waarlijk, waar zoo veel oppervlakkigheids, zoo weinig daadzaken, en dan nog zoo weinig goede trouw huisvest, daar mag men wel zeggen, dat de ongenoemde Schrijver niet verdiende, in een
Nederlandsch gewaad gehuld, als tegenstander van koning op te treden. Dat echter niet alle Duitschers het met den ongenoemden ééns zijn, blijkt genoegzaam uit het voorbeeld van den beroemden Bibliothekaris, weleer der Wolfenbuttelsche, thans der Dresdensche boekerij, ebert, (misschien den grootsten Bibliograaph van Europa, met dibdin) die de aanspraak van Haarlem zeer in aanmerking neemt, en niet vreemd is van het denkbeeld eener gelijktijdige uitvinding te Haarlem en te Mentz, zonder dat de uitvinders van elkander wisten, waardoor zekerlijk het minst bewijsbare punt in de Geschiedenis der uitvinding te Haarlem, de diefstal der letters, vervallen zou. Doch, zonder dit nu eenigermate te willen beämen, verheugen wij ons echter, dat zelfs Duitschers van grooten naam en invloed beginnen ons regt te doen, en dat de ze-
{==34==} {>>pagina-aanduiding<<}
gepraal der waarheid misschien aan het thans nog levende geslacht is voorbehouden. Op één punt nogtans moeten wij met den ongenoemden instemmen, (hoewel zijne gronden, gelijk mede de Vertaler reeds aanmerkt, beuzelachtig zijn) namelijk de vroege uitvinding der Boekdrukkunst, reeds in of omtrent 1423. Wij vinden daarvan geene sporen in de oudste bescheiden, en de afhakking van den Haarlemmerhout in 1425 zal wel zoo volstrekt algemeen niet geweest zijn, dat er geen boom meer overschoot, waarin koster letters kon snijden. Het jaar 1428 komt ons, als tijdstip der uitvinding, om meer dan ééne reden, waarschijnlijker voor, en geeft ook nog elf jaren ruimte van tijd vóór het overlijden van koster, volgens het algemeene gevoelen.
Zonder eenigzins met behoorlijken nadruk op de gronden van koning te antwoorden, herhaalt de ongenoemde Duitscher het door eerstgenoemden zoo volkomen wederlegd gevoelen, dat de Haarlemmers de Xylographie, of Houtsneêkunst, met de Boekdrukkunst hebben verward. Wanneer een man, wien men toch geen gezond oordeel noch gezonde zinnen weigeren kan, zich opzettelijk in de Boekdrukkunst oefent, om, door de naauwkeurige kennis daarvan, de oude overblijfselen dier kunst te Haarlem te beoordeelen, en dan betuigt, dat hij zelf duidelijk het bestaan van beweegbare en gegotene letters in deze gedenkstukken heeft gevonden, zoo moet men wel oppervlakkig of hoofdig zijn, om, in weerwil van dat alles, en zonder het zelfs eene wederlegging waardig te keuren, het oude gevoelen wegens de houten letters van nieuws op te disschen.
Doch reeds genoeg, en misschien te veel, van dit onbeduidende werkje.







Bijzonderheden op eene Reize van Brussel naar Parijs, van April tot Junij 1823, door J.A. Boymans, van Utrecht. Te Dordrecht, bij Blussé en van Braam. 1825. In 8vo. 121 Bl. f :-80.

Dit reisverhaaltje van den Heer boymans, die zich vroeger door de uitgave zijner lotgevallen als Garde d'honneur eenigzins bekend gemaakt heeft, laat zich nog al wel lezen, maar bevat weinig meer bijzonderheden, dan men algemeen omtrent de Fransche wereldstad kent. Ook is de titel ver-
{==35==} {>>pagina-aanduiding<<}
keerd. De reis van Brussel naar Parijs levert bijna niets op, dan eenige anecdoten wegens Valenciennes, en het verhaal wegens een' afgrijselijken mijnbrand in dien omtrek. Deze geheele reis beslaat omtrent een vijfde des werks, en het overige bestaat uit bijzonderheden wegens de Hoofdstad, veelal geput uit gesprekken des Schrijvers met eenige Franschen of met een' enkelen Spanjaard, doorgaans omtrent de tijdsomstandigheden en den volksgeest, zoo wel in Frankrijk als Spanje. De Spanjaard scheen zijn volk nog niet rijp te keuren voor de uitmuntende bedoelingen der Cortes, gelijk dan ook, helaas! maar al te zeer gebleken is. De Schrijver heeft nog reizen van 40 uren in de omstreken van Parijs gedaan; doch van de bezochte plaatsen vernemen wij niets, maar wel gesprekken in de diligences, of hij goed of kwaad gezelschap heeft aangetroffen, dat het laatste zeer onaangenaam is, enz. al hetwelk wij zeer gaarne gelooven en ook wel bij ondervinding weten, maar daarom toch het vermelden daarvan zoo bijzonder belangrijk niet vinden. Het aardigste in dit boekje is het slot, (van de terugreis vernemen wij niets) namelijk eene beschrijving der Egyptische grafplaats op de Boulevard des Italiens, door den beroemden, thans, helaas! ook al bezwekenen, belzoni gemaakt naar het modèl der Katakomben van Thebe op
den Westeroever des Nijls (niet op de Oostzijde, gelijk er tweemaal verkeerdelijk staat). Deze nabootsing van het bewonderenswaardige origineel moet zeer zinrijk en leerzaam zijn, en een beter denkbeeld van de reuzenwerken der Egyptenaren (die men eerst in onzen tijd begint te leeren kennen) dan de beste beschrijvingen geven. - Het oordeel wegens de slaafsche navolging der Fransche school van david door eenigen onzer allereerste schilders, die hier vrij duidelijk zijn aangewezen, laten wij voor rekening van den Schrijver. Ten slotte nog eene anecdote, gepaard met eene niet onverstandige aanmerking: ‘Voor eenen prentwinkel (in België) staande, stond een kind nevens mij, hetwelk naauwelijks acht jaren oud kon zijn. Ik vroeg, op eene beeldtenis van buonaparte, zonder opschrift, wijzende: Wie is die man? - Wel, dat is napoleon. - Is die man goed of kwaad geweest? - Goed, zeer goed. - Wie heeft u dat gezegd? - Ik heb het te huis en op de school hooren vertellen. Tot viermaal toe kreeg ik hetzelfde antwoord van kinderen. Dit is een sprekend bewijs, hoe zich valsche denkbeelden, door partijzucht en eigenbelang voortgebragt, werktuigelijk onder het nageslacht verbreiden.’







{==36==} {>>pagina-aanduiding<<}

Ostendes ramp, op den 19 September 1826. Een getrouw Verhaal van Adr. van Deinse, Protestantsch Leeraar aldaar, ten voordeele zijner ongelukkige Stadgenooten. Uitgegeven door J.P. Sprenger van Eyk, Predikant te Rotterdam. Met eene Topographische Kaart. Te Rotterdam, bij Mensing en van Westreenen. 1826. In gr. 8vo. VI en 21 Bl. f :-50.

Dit boekje vinde vele koopers! Zij zullen van deinse een' man vinden, die er verstand van heeft, om kort en goed wat te zeggen, en de zaken, die hij verhaalt, te vertegenwoordigen, en die kennelijk naauwkeurig waarheid verhaalt; den Christen, die de hemelsche leer der Voorzienigheid aan het hart weet te brengen door treffende bewijzen, waarvan wij zoo gaarne een en ander overnamen; en den edelen volksen menschenvriend en Christenleeraar, die vermanen mag, zoo wel als ten voorbeelde dienen aan allen, die, als paulus, gelooven: ‘De liefde is het meeste!’ - Het boekje is te klein, om er meer van te zeggen, dan nog eens: het vinde vele koopers, tot vreugde der waardige Leeraars, op den titel genoemd, en God ter eere, die aan ons, door hen, de ongelukkigen aanbeveelt! Elk kooper zij een goed lezer, en dan.... wat goeds kan het gevolg zijn! Wij bidden het.

Statistieke Beschrijving van Gelderland, uitgegeven door de Commissie van Landbouw in dat Gewest. Met Platen en Tabellen. Te Arnhem, bij P. Nijhoff. 1826. In gr. 8vo. VIII en 551 bl. f 6-:

De Statistiek, of staatkundige Aardrijksbeschrijving, sedert geruimen tijd als afzonderlijke wetenschap behandeld, welker nuttige invloed meer beslist dan nog bekend is bij vele lezers ook van historische schriften, vond tot heden, in ons vaderland, noch die belangstelling, noch die beoefening, die zij in Duitschland, Frankrijk en Engeland vond. Geene zwarigheid! Wij leven onder de regering eens Konings, die het licht der wetenschappen hoog op den kandelaar wenscht, in plaats van onder den domper, en mogen hopend uitzien naar eene algemeene statistische beschrijving zijns rijks. Voor dezelve zal een werk, als dit, belangrijken voorraad verschaf-
{==37==} {>>pagina-aanduiding<<}
fen. Mogt het, uit elk gewest, kunnen gevolgd worden door een soortgelijk!
Eene Subcommissie, bestaande uit de Heeren van der borch, staringh, van pallandt, van rechteren en raedt, was met de werkzaamheden der uitgave dezes werks belast, dat hoofdzakelijk tot Landbouw en Landhuishoudkunde betrekking moest hebben, en door den Heer i.a. nijhoff, onder opzigt der Commissie van Landbouw, is geredigeerd. Van die Commissie en van elders ontving de Subcommissie noodigen bijstand; noodig, daar zij anders alleen van den arbeid van wel landbouwende practici, maar op het letterveld grootstendeels vreemdelingen, en van andere gereedliggende opstellen, had moeten gebruik maken. Bijzonder konde deze beschrijving in waarde toenemen door den Gouverneur van Gelderland, door wien men een aantal, ook nog ongebruikte, stukken van aanbelang heeft mogen bezigen; terwijl eindelijk, door diens verlangen en dat van den: Minister van Nijverheid en Koloniën, over Geographie, Topographie en Historie breeder, dan de aard des werks volstrekt eischte, is gehandeld geworden.
Ziet hier, Lezers! de geschiedenis dezes werks. Dezelve waarborgt u reeds vooraf, dat de toegevende goedkeuring des Publieks, die bl. V wordt ingeroepen, hier weinig zal te pas komen, maar de lofspraak en dankbaarheid der zulken, die in de kennis des vaderlands, en van elk gewest daarin, belangstellen en belangrijkheid zien. Uit handen, als die, waardoor deze Beschrijving is vervaardigd, en van onder zulk een opzigt, verwacht men niets dan hetgeen waar, gewigtig en in orde is. Neen, voorwaar! dit boek is geene proeve, maar eene uitmuntend bewerkte bijdrage tot de algemeene Nederlandsche Statistiek. Zwaar zij, gewigtig is dit boek; het zij kostbaar, het is ook kostelijk, en, des twijfelen wij niet, reeds in handen van elk, die in de genoemde wetenschap, betrekkelijk tot ons vaderland, zoo veranderd en vermeerderd, dat men zich op oudere werken niet meer kan verlaten, belang stelt, of een bijzonder vriend is van het bekoorlijk Gelderland.
Men verwacht hier geene aanwijzingen van fautive opgaven, daar wèl tegen gezorgd is, en evenmin eene schetsmatige inhoudslijst. Wij zeggen alleen: In zes Afdeelingen is hier alles opgenomen. I. Over de ligging, grootte, zamenstelling, lotgevallen en verdeeling. H. Over de natuurlijke gesteldheid.

{==38==} {>>pagina-aanduiding<<}
III. Over de bevolking. IV. Toestand des landbouws en der landhuishoudkunde. V. Over de nijverheid en koophandel. VI. Over de godsdienstige gezindheden, school- en armenwezen, en zeden.
Wij mogen ons gelukwenschen met deze verrijking onzer Geschiedkunde, en zullen zeker dit boek dikwijls met zoo veel genoegen inzien, als wij het hebben mogen aankondigen.




Alphabetische Naamlijst der Gemeenten en derzelver Onderhoorigheden, enz. Door J.J. Gosselin, Adjunct-Commies bij het Departement van Oorlog. IIde Gedeelte. Te Amsterdam, bij J.C. van Kesteren. 1826. In gr. 8vo. Te zamen, met het eerste Gedeelte, 579 bladz. De II Deelen f 7-80.

Wij achten onnoodig den breedvoerigen titel hier geheel af te schrijven, daar men denzelven, met eene gunstige melding van dit nuttig werk, in No. V van den vorigen jaargang onzer Letteroefeningen vinden kan. Het naauwkeurige en allezins gemakkelijke en nuttige van het werk voor Administrative Besturen, Ambtenaren enz. hebben wij toen naar verdienste geprezen, en wij herhalen dien lof, nu wij het complete werk voor ons zien; het daarbij belanghebbend Publiek en den arbeidzamen gosselin met zijne zoo welvolbragte als moeijelijke vijfjarige taak van harte gelukwenschende. Door het slechts korte Bijvoegsel wordt aan de vroegere belofte voldaan; namelijk eene aanwijzing gegeven van veranderingen of verbeteringen, sinds het afdrukken der vroegere bladen voorgevallen of noodzakelijk geworden.




Lofdicht op Willem George Frederik, Prins van Oranje; door R.H. van Someren. Waaraan de Rotterdamsche Maatschappij ter beoefening van Wijsbegeerte en Fraaije Letteren, onder de zinspreuk: Verscheidenheid en Overeenstemming, den Gouden Eereprijs heeft toegewezen. Opgedragen aan Z.M. den Koning. Te Rotterdam, bij M. Wijt. 1826. In gr. 8vo. 22 Bl. f :-70.

De Broeder van onzen geëerbiedigden Koning, Prins frederik, misschien een der meestbelovende Vorsten van Oranje, stierf in den bloei zijner jeugd; nadat hij echter in den

{==39==} {>>pagina-aanduiding<<}
ongelukkigen oorlog tegen de Fransche Republikeinen in België, en later als Oostenrijksch Generaal in Duitschland, reeds proeven had gegeven, zoo wel van dapperheid, als beleid. Algemeen bemind bij zijne onderhoorigen, en vooral bij den Soldaat, zoude zijn afsterven zeker eene diepe wonde geslagen hebben in de harten van alle regtgeaarde Nederlanders, indien zij, door den ongelukkigen loop der tijden, niet van de gelegenheid waren beroofd geworden, om hem te leeren kennen en vereeren. Doch thans stierf de voortreffelijke jongeling op vreemden bodem, naauwelijks gekend en onbeweend door het volk, aan hetwelk hij met zulke naauwe banden verknocht was. Het was dus een zeer gelukkig denkbeeld van het Rotterdamsche Genootschap, Verscheidenheid en Overeenstemming, om de gedachtenis van dezen jongen Vorst te verlevendigen, door een' gouden eerpenning voor het beste Lofdicht op hem uit te schrijven. Het gelukte den Heere van someren, om denzelven, gelijk zoo vele andere eereprijzen bij onze veelvuldige Kunstgenootschappen van den tweeden rang, weg te dragen; en het is zeker zijne schuld niet, dat men, om eene bekrooning te verkrijgen, de toevlugt nam tot eenen maatregel, dien men aan het Fransch Gouvernement schijnt te hebben afgezien, dat, ter bevordering van de aanneming eener tegenspraak lijdende wet, slechts een zeker getal nieuwe Pairs benoemt, die alsdan de minderheid tot de meerderheid maken. Doch, hoe dit zijn moge, wij beoordeelen niet de wijze der bekrooning, noch het wijsgeerig en weinig omslagmakend bestuur des Rotterdamschen Genootschaps, maar het bekroonde dichtstuk alleen; en derhalve betuigen wij gaarne, in hetzelve echt dichterlijken gang, ja dikwijls hooge poëtische vlugt gevonden te hebben; doch tevens draagt dit stuk, gelijk alle de anderen van den Heer van someren, de kennelijkste blijken van een al te welig vernuft, van eene al te groote zucht tot hoogdravendheid, die
nimmer tevreden is met het eenvoudige, maar, te pas en te onpas, vergelijkingen en overdragtelijke spreekwijzen verkwist. - Het geheele stuk is geweldig hyperbolisch; doch dit lag in den aard des onderwerps, dat, om velerlei redenen, niet wel anders konde behandeld worden, indien men namelijk ex professo een Lofdicht maken wilde. De voortreffelijke Prins werd, door zijnen te vroegen dood, buiten de gelegenheid gesteld, om de groote daden te verrigten, tot welke de kiem bij hem reeds ontsproten was; en dus moest

{==40==} {>>pagina-aanduiding<<}
de Lofdichter ex professo wel hyperbolisch of vergrootend worden. Geen duidelijker blijk hiervan, dan het couplet: Gelijk de Koning van het licht, ezv. waarin frederik's terugtogt uit België, en zijne optreding als Generaal in Duitschland, vergeleken wordt bij de beurtwisseling der zon, die in het eene halfrond ondergaat, om het andere te bestralen. Dergelijke vergelijkingen, welke zoo zeer in onevenredigheid staan met de zaak, welke zij moeten beteekenen, doen altijd eene verkeerde uitwerking; en het is vooral aan dergelijke euvels, dat dit Lofdicht mank gaat.




Herman van Giessen en zijne Lotgenooten, of de Gevolgen des Oorlogs en der Staatsomwentelingen. Door den Schrijver van den Ring van Gyges wedergevonden. II Deelen. Met Platen. In 's Gravenhage, bij de Wed. J. Allart. 1825. In gr. 8vo. 735 Bl. f 7-50.

In de voorrede verdedigt zich de met lof bekende Schrijver tegen de beoordeeling, die vooral ook zijn laatst uitgegeven werk: De Egyptische Tooverstaf, bij den Recensent ook der Recensenten gevonden heeft; en, hoezeer wij ons met dit geschil niet inlaten, komt ons de verdediging even gegrond als bescheiden voor. Wij bepalen ons tot het voor ons liggend werk, hetwelk leerzame bijdragen ter bevordering van menschen- en wereldkennis belooft, en het voorkomen heeft van op werkelijk gebeurde daadzaken gegrond te zijn.
De brave van Giessen werd, schoon een geboren Hollander, met toestemming van zijne ouders, door eenen oom, in een naburig land opgenomen, kreeg eene voortreffelijke opvoeding, huwde gelukkig, en verkreeg eenen aanzienlijken post. Toen echter napoleon zijnen Broeder tot Koning van Westfalen had opgedrongen, geraakte de waardige man in verdenking en tegenspoed, en werd op een zeer gering pensioen gesteld. Hij had aan de opvoeding zijner kinderen, alwat hij opleggen kon, te koste gelegd; nu was hij nagenoeg arm, maar verdroeg met de zijnen het ongeluk als een held en een Christen. Hij zette zich, niet ver van Cleef, op het platte land neder; men bezuinigde alles; hij bearbeidde met eigene handen boomgaard en tuin. Zijnen kinderen viel de vermindering in den beginne zwaar; maar de liefde in het gezin gaf rijkelijke vergoeding. Met eene fatsoenlijke familie in den omtrek; die mede niet in gunstige omstandigheden was, kwam

{==41==} {>>pagina-aanduiding<<}
men in vertrouwelijken omgang; en de oudste dochter, Leonore, werd spoedig de beminde van Ferdinand von Altenkirchen. Deze jongeling kreeg gelegenheid, en besloot, de verbetering van zijne fortuin in de Oost te beproeven; en Karel van Giessen werd door ouderliefde gedrongen, zijnen vriend te vergezellen. Toen eene poging ten behoeve van den jongeling, door nog eenige overgeblevene vrienden in de residentie, vruchteloos afliep, gaven de ouders, hoewel ongaarne, hunne toestemming. De kosten voor zijne uitrusting waren een drukkend bezwaar; bij rijke bloedverwanten zocht de moeder vergeefs hulp; maar de Voorzienigheid hielp. En dit ondervond de verarmde, maar gelukkige familie nog bij meer dan ééne gelegenheid. Het ontbrak de schoone dochter van den Heer van Giessen aan geen aanzoek; wij slaan die minnarijen maar over. Mathilda, de jongste, werd laag behandeld, en dit veroorzaakte den waardige ouders groote zorg en kommer. Ook de ongelukken van eenen anderen aard hielden niet op; het pensioen werd eindelijk geheel ingetrokken. Een soortgelijk lot trof ook eenen Heer van Hengel, mede een aanzienlijk ambtenaar, die wel zes kinderen had, en zich zoo goed niet in het ongeluk schikken kon, als zijn vriend. Hij zette zich mede in dien omtrek neêr; en van Giessen werd zijn trooster, zijn raadsman, en hielp hem, waar hij kon. Maar de landärbeid viel den Heere van Hengel onmogelijk; de vrienden bedachten daarom eene andere toevlugt; hoofd en pen zou hen helpen. Zij gingen te zamen op reis, om vertaalwerk en eenen drukker te zoeken. Groot waren de teleurstellingen, die wij, met andere, deels grappige, deels ook aandoenlijke, episoden, voorbijgaan. Eindelijk vonden zij te Dusseldorp eenen achtingwaardigen man, die zich nog aan den Heer
van Giessen verpligt achtte; deze gaf hun, op de edelmoedigste wijze, werk naar hunne keuze, en zelfs een aanzienlijk voorschot; zoo werden de omstandigheden dragelijk. Bij afwisseling had men nu eens eenigen voorspoed, dan wederom de drukkendste zorgen. Mathilda deed aan een rijk en waardig koopman te Nijmegen een gelukkig huwelijk. Beide de Oostindische reizigers maakten fortuin. Karel huwde eene heminnelijke, schatrijke weduwe, en Leonore werd voor haar wachten op Ferdinand von Altenkirchen mede door het gewenschte huwelijk beloond. Na den tweeden val van napoleon veranderde alles van gedaante; de Heer van Giessen en zijn vriend werden in hunne aanzienlijke posten hersteld, en, als weldoeners en vaders van het land, juichend ingehaald.

{==42==} {>>pagina-aanduiding<<}

Dit zijn slechts de hoofdtrekken van het zeer onderhoudend en belangrijk verhaal, dat over het geheel, en door vele belangrijke voorvallen, aandoenlijk en treffend is. Dan, dit is de voornaamste verdienste van het werk niet: van Giessen heeft in tegen- en voorspoed het wel volgehouden karakter van den verstandigen, deugdzamen man; zijn vriend, die hem ter zijde staat, is, hoewel in vele opzigten minder dan hij, evenwel zeer achtingwaardig; ook de beide waardige vrouwen en hare lieve dochters verschillen,en dit alles veraangenaamt de lezing op eene zeer leerzame wijze. Voor 't overige is geheel het werk in den bekenden goeden smaak van den geachten Schrijver, die ook hier een man blijkt te zijn van geene gewone kunde, en die in het invlechten van gepaste opmerkingen, en in het teekenen van karakters en huisselijke tooneelen, waarlijk een meester is. Zoodanige geschriften moeten den smaak verbeteren. Met zulke Schrijvers, die al het vermakelijke van Roman en liefdesgeschiedenis met leerzaam onderrigt en wijze lessen van Christelijke dengden op zoodanig eene wijze weten te vereenigen, wenschen wij onzer natie geluk. Hunne schriften worden gelezen, wanneer menige Roman zijnen roem reeds lang heeft overleefd, ja geheelenal vergeten is.




Het Beleg van Antwerpen, een historisch-romantisch Tafereel uit den tachtigjarigen Oorlog der Nederlanden met Spanje, benevens twee andere belangrijke Verhalen. Naar het Hoogduitsch. Te Nijmegen, bij J.F. Thieme. 1825. In gr. 8vo. 190 Bl. f 2-:

Van deze Tafereelen heeft ons het eerste, door a. van tromlitz, verreweg het meest behaagd. Niet alleen trekt het, als vaderlandsch-geschiedkundig, den Nederlander bijzonder aan, en roept herinneringen op aan vaderlandsche mannen van dien gedenkwaardigen tijd, maar het boezemt van het begin tot het einde belangstelling in. De karakters zijn goed volgehouden; en de liefde eener bedaarde Nederlandsche maagd levert eene aardige tegenstelling met die eener vurige Zuid-Europesche, echter even beminnelijke en waardige vrouw. Het tafereel eindigt tragisch. Antwerpen viel den Spanjaard in handen.
De hiel van Achilles geeft de verdichte geschiedenis van zekeren Achilles Rothenwall; en dit verhaal is van c.b. von

{==43==} {>>pagina-aanduiding<<}
miltitz. Deze Achilles was in ieder opzigt schitterend, een gunsteling van het geluk, en hoogstweldadig; maar het haperde aan zijn hart: hoe dapper ook (want te dezen zat hem het hart op de regte plaats) hij was jegens elk vriendelijk, maar nimmer vriend. Hij deed wel goed, doch meende zonder liefde of haat, zonder wensch of vrees, door het leven te kunnen wandelen, en ook volstrekt onkwetsbaar te zijn door eenig lotgeval. Lang speelde hij deze rol; eindelijk echter bleek het, hoe hij zich bedroog, en dat, even als bij Achilles, toch eene plaats aan hem zeer gevoelig was. Zijn overmoed en eerzucht werd getroffen, en hij viel en bezweek: hij zag, hoe hij zijn leven en geluk verbeuzeld had; maar zijn berouw kwam te laat; een klooster werd zijne toevlugt, waar hij spoedig stierf. Dit verhaal laat zich met genoegen lezen, en kan tot waarschuwing en leering zijn.
Het derde verhaal is van f.l. buhrlen, en Wenschen en Vervullingen genoemd. Het bevat de geschiedenis van den zoon eens beroemden Edelmans, die zich aan het Hof onttrok, waarschijnlijk omdat hij op de echtgenoote van zijnen Vorst verliefd was. Zijn zoon kwam toch eindelijk weder aan het Hof, en zocht het even hoog; want hij verliefde op de dochter van den Koning. Nu raadt de lezer zijne wenschen. Maar de vervullingen nu? Hij stierf in de armen der, echter reeds met eenen Vorst gehuwde, Prinses. Het verhaal is vol avonturen en onwaarschijnlijkheden, en sentimenteel genoeg. De zedeleer zal zijn: ‘de behoefte aan eene hoogere wereld, waar alle raadsels der ondermaansche worden opgelost.’ Wij ontvingen deze zedeleer liever door een ander verhaal en op eene andere wijze.
De vertaler heeft zijne taak wel volbragt, en in het eerste Tafereel heeft hij eenige geschiedkundige onnaauwkeurigheden, zoo wel in den tekst, als door korte aanteekeningen, verholpen.

Godlief Zondag. Herinneringen uit het Leven van een' Student. Uit het Hoogduitsch van C.F. Hesekiel, Evangelisch Prediker te Halle, aan de Saale, enz. II Deelen. Te Franeker, bij G. IJpma. 1824. In gr. 8vo. 381 Bl. f 4-30.

‘Met een bewogen hart leg ik de pen neder, die u, geliefde jonge vrienden! eenige beelden uit het akademische leven van eenen braven jongeling schetste. Mogt gij met

{==44==} {>>pagina-aanduiding<<}
gelijke aandoeningen het, inzonderheid aan u opgedragen, boek ter zijde leggen! - Dit geschrift zal u intusschen niets leeren van datgene, wat gij zelve zoeken en vinden moet, wanneer gij de scholen der wijsheid en der wetenschappen intreedt. Dit leeren u andere en wijzere mannen. Maar in onschuldige beelden zal het edele en goede aan u verschijnen; en wel in beelden uit een leven, hoedanig het uwe zij. Het meer verhevene zal u daarbij voor oogen treden, u aangrijpen, en een ernstig streven naar hetzelve in u verwekken. Aan een voorbeeld zult gij den weg kennen, dien gij te bewandelen hebt,’ enz. Dusverre de Schrijver; en ziet daar dan het doel van dit geschrift. Wij hopen, dat het aan dit doel beantwoorden zal. Zeker is het inmiddels, dat menig studentenleven zoodanige herinneringen niet oplevert; en wij vreezen, dat geheel andere herinneringen meer ter lezing uitlokken, en meer lezers zouden vinden. Brave ouders mogen intusschen hunnen zonen dit boek aanprijzen, als zij naar de Akademie gaan. Van een' jongeling zoo opgevoed en voorbereid, door zulke ouders, en met zulk een godvruchtig hart, als deze, mag men gerust alles goeds verwachten; en hij zal hier ook nu en dan nog wel eenen wenk vinden, die hem nut kan doen. Wij wenschen iederen Student zulk eene ontvangst, zulke Hoogleeraren en Leeraren, en zulk eenen vriend, als deze Godlief Zondag vond.
Het spijt ons echter, dat het boek niet meer voor onze Hollandsche gewoonten en Hollandsche Hoogescholen berekend is; en wij vragen, waarom de Vertaler niet liever een oorspronkelijk stuk, in denzelfden geest, gaf? Het is ons, hoe goed en aandoenlijk ook, veel te Duitsch.
Evenwel, jonge lieden van iederen stand, al bezoeken zij ook de Akademie niet, durven wij het werkje wel, als eene onderhoudende en stichtelijke lectuur, aanprijzen.




Julius van Klarenau, of het hartelijk woord van eenen edelen Grijsaard aan een veelbelovend Jongeling; door J. Glatz, K.K. Consistoriaalraad te Weenen. Uit het Hoogduitsch, door den Schoolopziener M. Martens. Te Haarlem, bij de Wed. A. Loosjes, Pz. 1825. In gr. 8vo. 212 Bl. f 2-20.

Dit woord is niet alleen hartelijk, maar ook verstandig, helder en goed; de veelbelovende jongeling is het pleegkind van

{==45==} {>>pagina-aanduiding<<}
den edelen grijsaard, de zoon van zijnen overledenen boezemvriend. Hij spreekt dit woord met wereld- en menschenkennis en uit ondervinding; hij spreekt het voor het zedelijk goede; hij spreekt het bij onderscheidene gelegenheden, en het viel in eenen vruchtbaren grond. Ter bekorting heeft de Vertaler, hetgeen uit gellert en anderen in het oorspronkelijke was overgenomen, hier teruggehouden, er eenvoudig op verwijzende. Wij verheugen ons echter, dat hij dit met den Hercules in tweestrijd, van Prodicus, verhaald door Socrates, niet heeft gedaan, en hadden zulks ook bij het straks gemelde liefst niet gezien, daar ieder lezer de aangehaalde werken juist niet altijd bij de hand heeft. - Dit werkje is geen roman. Wie het alzoo tot tijdverdrijf en om de inkleeding lezen zou, legge het gerust ter zijde; maar wie den Schrijver uit Woldemar's Nalatenschap aan zijnen Zoon kent, en dan ook, met ons, zijne Herinneringen uit het Leven van Woldemar met verlangen te gemoet ziet, zal bij de lezing van dezen Julius van Klarenau de grootste voldoening vinden. Het boek is van kleinen omvang, maar in de beste levensregelen voor eenen welopgevoeden jongeling rijk. Het opgeven der onderscheidene afdeelingen, van meerdere of mindere uitgebreidheid, meenen wij niet, dat bijzonder noodig is; alles is ter zake, doelmatig en goed. Onderscheidene verzen verheffen den geest en veraangenamen de lezing. Wij willen, kortheidshalve, den Vertaler navolgen, en naar het boek zelve, dat wij allezins goedkeuren, onze lezers verwijzen.




Fabelkunde voor jonge Lieden. Door A.B. van Meerten, geb. Schilperoort. II Deelen. Te Breda, bij F.B. Hollingerus Pijpers. 1825, 26. In kl. 8vo. Te zamen 551 Bl. f 6-:

Met fraaije plaatjes, dit verzwijgt de titel; maar neen, het kartonnen omslag zegt het, en alleen dàn, wanneer men het werkje ingebonden verlangt, valt deze aanwijzing weg. Maar ook alzoo, en ongebonden, is hetzelve een genoegzaam sieraad voor het vrouwelijk toilet. Wij gelooven, dat het daarvoor inzonderheid is bestemd; en, osschoon ook bij deze onderrigtende gesprekken Heeren tegenwoordig zijn, dezelve zijn toch eigenlijk geschreven voor jonge Dames uit den beschaafden stand. De bronnen der oude Fabelkunde zijn (behoudens

{==46==} {>>pagina-aanduiding<<}
enkele uitzonderingen, onder welke de Schrijfster, naar het schijnt, dan ook behoort) voor Dames genoegzaam ontoegankelijk; en indien het dan waar zij, dat, door den verdienstelijken arbeid van geleerde mannen, de meesterstukken der oudheid ook onder het vrouwelijk bereik gebragt worden, (gelijk het voorberigt dankbaar vermeldt) dan kan men het leveren eener, voor vrouwelijke en kiesche lezeressen met smaak beärbeide, Fabelleer geenszins als ondoelmatigen en nutteloozen arbeid rekenen. De vrouw, die deze taak op zich nam, verdient niet alleen onze bewondering, maar bij den deskundigen en geletterden zal haar ook de lof van oordeelkundige keuze, en tevens van naauwkeurigheid en eene zeer groote kieschheid, niet ontgaan. En zoo mogen onze jonge Dames nu, nadat zij dan de meer onmisbare en noodzakelijke kundigheden van haar eigenlijk vak hebben aangeleerd, en de haar meer noodzakelijke en onmisbare boeken hebben gelezen, ook de meesterstukken der oudheid ter hand nemen, en zullen der Schrijfster zekerlijk dan dankweten, dat zij haar hier eene Goden- en Godinnenleer in de hand gaf, toereikende, om, bij hare verdere lectuur, zich niet meer belemmerd te zien door eenen haar onbekenden ouden God of Halfgod, en wat tot deszelfs geschiedenis behoort; en wel zoodanig eene Godenen Godinnenleer, die zij zonder blozen kunnen lezen.
Het eerste deeltje geeft van gezegde Fabelleer het meest voorkomende en voornaamste; het tweede vermeldt de helden der oudheid, en geest tevens van de beroemdste oude dichtstukken verslag: de Ilias, de Odyssea, de Aeneïde, en de dichtstukken van hesiodus. Ten slotte ontvangt men nog een algemeen overzigt over de Fabelgeschiedenis uit den Anacharsis van barthelemy, en eenen wenk op de meer voortreffelijke kundigheden door het Christendom.
Wij ontkennen het doelmatige van dezen arbeid der genoeg bekende en algemeen geachte Dame voor sommige lezeressen niet; en wij stemmen toe, dat, bij het bezigtigen van Musea en schilderstukken, de kundigheden, haar hier aangeboden, haar genot bij zoodanige beschouwingen zeer kan verhoogen. Over het algemeen, echter, zijn wij het met de waardige en bekwame Schrijfster volkomen eens, dat het aanleeren dezer wetenschap voor iedere Dame meer eene uitspanning dan wel moeijelijke oefening wezen moet; en dan zal het doorwandelen van deze Goden- en Godinnenrij ook meer eene aangename dan vervelende wandeling wezen.

{==47==} {>>pagina-aanduiding<<}

De schrijftrant van Mevrouw van meer ten is bekend, en wij behoeven niets hier as te dingen op den vroegeren, door haar welverdienden lof. De prijs is te hoog voor de mindere standen; maar deze behoeven ook gelukkig, tot hare beschaving en veredeling, juist de werken der Ouden en alzoo ook de Fabelleer niet. - Een goed Register maakt, dat men dit werkje, bij voorkomende gelegenheid, te gemakkelijker kan raadplegen.

Buffon in Miniatuur, of Natuurlijke Historie voor de Jeugd. In V Deeltjes. Te Amsterdam, bij M. Westerman. 1826. f 2-60.

De bijval, dien de Bibliotheek in Miniatuur bij ons Miniatuur-publiek vond, gaf de geboorte aan dit vijftal lettervruchtjes, allezins waardig om de kinderbibliotheek te helpen vergrooten. Dit werkje levert een zeer beknopt overzigt van het gansche dierrijk, dat op en in en boven het aardrijk leeft en kruipt en zweeft, en is welberekend om den lust tot verder en dieper onderzoek der schoone en rijke Natuur bij de leergrage jeugd te bevorderen. De prentjes, meerendeels naar buffon, zijn voldoende; de vorm is bevallig, en het geheel besloten in een aardig werkdoosje, dat tevens op een kindersalet dienen kan. Kortom, een nieuwjaarsgeschenkje, dat de lieve jeugd verblijden en nuttig zijn zal.




Almanak voor het Schoone en Goede, voor 1827. Te Amsterdam, bij G.J.A. Beijerinck. Met Plaatjes en Portret. f 1-80.

Tijdkorter in ledige oogenblikken, voor 1827. Door A. Hazelhoff. Te Groningen, bij A. Hazelhoff. f :-25.

Almanak voor de Jeugd, voor 1827. Te Amsterdam, bij G.J.A. Beijerinck. f :-90, en met gekleurde Prentjes in karton en koker f 1-40.

No. 1. Op den duur blijft zich dit keurige en tevens goedkoope jaarboekje aanbevelen door bevalligheid en verscheidenheid van inhoud en door fraaiheid en netheid van uitvoering. Onder een aantal lieve dichtstukjes, van tollens, spandaw, warnsinck, lulofs, withuys, boxman, robidé van der aa, gisius nanning, ijn-
{==48==} {>>pagina-aanduiding<<}
tema, van walre, meijer, maronier, sifflé, van den broek en anderen, vindt men, tot bevallige af wisseling, een enkel prozabloempje gestrooid, dat, al mist het dan ook sterk-romantischen geur, toch het aangename met het nuttige vereenigt. Ook in het vervolg hopen wij dergelijke, soms wat meer uitgewerkte, prozastukjes weder te vinden, en deelen dus geenszins in het gevoelen eens anderen Recensents, die wenscht dezelve langzamerhand te zien verdwijnen. Wij worden bij de minste aanleiding, te pas en te onpas, oververzadigd met poëzij; en het geeft waarlijk eene verademing, wanneer men in onze jaarboekjes het geluk heeft, eenige bladzijden gewone en gezonde menschentaal aan te treffen. De letterdruk is net, en de plaatjes zijn ver boven het middelmatige. Vooral beviel ons de krachtige teekenpen van den Heer elink sterr, die bij eene zeer aardige en fiksch verhaalde Duivelsgeschiedenis, door ijntema naar langbein gevolgd, eene afbeelding geleverd heeft, welke een uitmuntend talent bewijst.
No. 2. De zamensteller van dit nu voor de vijftiende maal verschijnend jaarboekje, hoezeer met zijn gansch gezin sedert maanden aan de heerschende ziekte lijdende (*), wilde echter niet in gebreke blijven, om hetzelve ook dit jaar zijnen stad- en landgenooten aan te bieden. 's Mans welmeenende ijver verdient de belooning van een goed vertier, als zijnde de inhoud van eene zedelijk-leerzame strekking, en de voordragt binnen het bereik van den minvermogenden burgerstand.
No. 3. Mevrouw van meerten, die niet ophoudt zich verdienstelijk te maken bij de beschaafde jeugd, achtte het niet beneden zich, het plan tot een jaarboekje voor kinderen te ontwerpen, en mogt daarin, immers wat de versjes betreft, al aanstonds de gulle medewerking van dezen en genen kindervriend en vriendin ondervinden. ‘Onderscheidene omstandigheden,’ berigt zij ons, ‘veroorloofden ons niet, dan laat, te beginnen; dit zij onze verschooning, indien het boekje misschien van de eene of andere zijde iets te wenschen overig liet.’ Wij kunnen niet nalaten, het boekje uit dit oogpunt beschouwende, van hetzelve eene gunstige getuigenis te geven. Het bevat onderscheidene kinderlijke karakterschetjes, bij tegenstelling, ter aanmoediging of waarschuwing; een tooneelstukje, en eenige gedichtjes. Een zoo goed begin schijnt ons voor het vervolg iets voortreffelijks te beloven.





{==49==} {>>pagina-aanduiding<<}

Boekbeschouwing.

Hugonis Grotii Annotationes in Novum Testamentum, denuo emendatius editae. Vol. I. Groningae, ex officina W. Zuidema. 1826. 8vo. XVI, 418 pag. Buiten Inteek. f 4-:

Een nieuwe druk van een werk van h. de groot, al is het ook een Latijnsch werk, verdient, voorzeker, in de Vaderlandsche Letteroefeningen aangekondigd te worden. In de vaderlandsche letterkundige geschiedenis, zoo rijk aan beroemde mannen, bekleedt onze de groot de eerste plaats; en, zonder eenige de minste grootspraak, kan men hem onvergelijkelijk noemen. Men staat verstomd, wanneer men zijne ongemeene verdiensten nagaat in verschillende vakken van menschelijke wetenschappen; en, schoon, door zijnen stand in de maatschappij, tot eene geleerde beoefening der gewijde schriften niet geroepen, was hij echter, voor zijn' tijd, ja is hij nog ten huidigen dage, en zal nog lang blijven, een weergaloos uitlegger van het N.V. In de uitlegging der boeken van het O.V., en der apocryphe boeken, kan men hem, zonder onbillijkheid, geene uitstekende verdiensten ontzeggen; maar hij blijft steeds onmisbaar voor den uitlegger van het N.V., en zal altijd, in de smaakvolle, geleerde en oordeelkundige uitlegging dier boeken, den eersten rang bekleeden. Wij verblijdden ons derhalve zeer, eene nieuwe uitgave van de aanmerkingen van den onsterfelijken de groot over het N.V. te zien aankondigen; en wij haasten ons, van het eerste deel dezer uitgave een kort verslag te geven.
In de voorrede voor dit deel, door den uitgever, die zijn' naam niet verkozen heeft te openbaren, vindt men de redenen voor de nieuwe uitgave, en ook de inrigting derzelve, opgegeven. Met allen grond is de beste uitgave gevolgd, Amst. 1679. Deze bevat, in vier deelen

{==50==} {>>pagina-aanduiding<<}
in folio, 's mans opera theologica, en komt niet dikwijls meer voor. Naar den geest onzes tijds was, buiten twijfel, eene uitgave in octavo verkieslijk. Jonge lieden toch houden zeer weinig van de zware folianten; en, zoo men deze aanmerkingen op het N.V. in folio, of zelfs in quarto, hadde willen uitgeven, gelooven wij niet, dat er zoo vele inteekenaars op zouden gekomen zijn. Althans wij kunnen niet afkeuren, dat de uitgever zich naar den kleinvormigen geest des tijds in dezen geschikt heeft. De uitgave is keurig, en, voor zoo verre wij hebben kunnen nagaan, zeer naauwkeurig, naar de beste Amsterdamsche uitgave, geschied. Wij wenschen den uitgever, die alle aanmoediging verdient, den noodigen tijd en zorg, om zijne gelukkig begonnene taak volijverig voort te zetten en ten einde te brengen. Wij juichen zijne vaderlandsche en nuttige onderneming van ganscher harte toe.
Wij laten het, vooralsnog, bij de algemeene aankondiging, en voegen er alleen bij, dat men, in het 5de deel van björnstahl's reize, van dezen reiziger de volgende woorden vindt: ‘Onder de handschriften van de boekerij van het Gymnasium te Delft bemerkte ik hugo grotius' aanmerkingen over de heilige schrift, in het Latijn, in vier kwarto-deelen, allen door dezen grooten man, wiens geboorteplaats Delft is, eigenhandig geschreven: het zijn dezelfde aanteekeningen, welke in druk verschenen zijn.’ Het zou, mogelijk, der moeite waardig zijn, dat de nieuwe uitgever pogingen deed, om dit handschrift met gezegde Amsterdamsche uitgave te laten collationeren.




Bijbel voor de Jeugd. Door J.H. van dbr Palm. XVIde Stuk. Te Leyden, bij D. du Mortier en Zoon. 1826. In kl. 8vo. 240 Bl. f 1-20.

In dit stuk begint de bevallige Schrijver zijne Bijbelsche Tafereelen met de geschiedenis der vier laatste Koningen van Juda, en eindigt dezelve met de geschiedenis van Es-
{==51==} {>>pagina-aanduiding<<}
ther. Onder het lezen werden wij meer dan eens door zijnen betooverenden stijl weggesleept, en verwonderden ons over de uitstekende begaafdheden van den man, die zoo bijzonder berekend is, om de Bijbelgeschiedenissen regt smakelijk voor de jeugd te maken, en die hierdoor voorzeker zeer veel nut sticht. Dan, te midden van onze opgetogenheid, kwamen ons, tegen wil en dank, verscheidene aanmerkingen voor den geest, welke wij, bij nadere bedenking, meer en meer gegrond vonden, en waarvan wij sommige der voornaamste aan onzen lezer, onpartijdig, zullen voordragen.
Vooreerst, dan, hadden wij wel gewenscht, dat de Heer van der palm, bij de beschouwing van den ondergang van Juda's rijk, iets gezegd had over de natuurlijke oorzaken, die, onder Gods wijs bestuur, dit rijk langer hebben doen bestaan, dan het rijk van Israël, en die het eerstgemelde eindelijk ook deden vallen. Wij hadden dezen onzen wensch, op de bescheidenste wijze, te kennen gegeven in de recensie van het vorige stuk. Mogelijk, echter, was het onderhavige reeds afgewerkt en ter perse gelegd. Het doet ons, althans, leed, dat wij in geen van beide de stukken onzen wensch bevredigd hebben gezien.
Even min hebben wij, in de tweede plaats, iets in dit stuk gevonden, betreffende de merkwaardige verandering in het gemoedsbestaan der Joden omtrent hunnen Godsdienst. Het is, immers, bekend, dat de Joden, vóór de Babylonische ballingschap, zich steeds geneigd betoonden tot de afgoderij, en naderhand, over het geheel genomen, meer en meer afkeerig daarvan geworden zijn; welke verandering zoo zeer had verdiend, in haren aard en oorzaken, in een' Bijbel voor de Jeugd ontvouwd te worden, dat wij ons verwonderd hebben, dit belangrijk onderwerp niet aangeroerd te vinden.
Ten derde heeft het ons bevreemd, weinig over Daniël te zien opgeteekend. Waarom, zeiden wij aan onszelven, bij het aandachtig overpeinzen van hetgeen wij lazen bl. 65 tot 72, waarom is het geschiedkundig gedeelte van

{==52==} {>>pagina-aanduiding<<}
Daniël's boek zoo vlugtig, zoo oppervlakkig verhaald, daar de geschiedenis van Esther zeer uitvoerig in twee Hoofdstukken behandeld wordt? Al wat uit de geschiedenis van eerstgemelden ons bekend is, had niet minder verdiend in het ware daglicht gesteld te worden. En had dit, in onze dagen, niet zóó behooren verhandeld te worden, dat de eer des Bijbels bij de jeugd, op eene verstandige wijze, en met een gepast gebruik van de hulpmiddelen, welke ons land daartoe aanbiedt, gehandhaafd wierd? Trouwens, de geschiedenis van Daniël staat in het allernaauwste verband met den Godsdienst, hetgeen men juist van die van Esther niet beweren kan, en tot leerzame gevolgtrekkingen levert de eerste ruim zoo veel stof op als de laatste. Ja zelfs, om de jeugdige aandacht te boeijen, zou het vernuft van van der palm de schilderachtigste tafereelen gemakkelijk hebben aan de hand gegeven; tafereelen, zoo als er geene andere in de Bijbelsche geschiedenissen gevonden worden.
Eindelijk hebben wij hier en daar eenige onnaauwkeurigheden ontmoet, welke wij gaarne vermeden hadden gezien. Zoo vonden wij, onder anderen, bl. 120, gewag gemaakt van het midden van den winter, wanneer de, dus genoemde, vroege regen menigmaal met volle stroomen werd uitgestort. Dit is niet juist. De vroege regen viel, in Palestina, met het begin van het vochtige jaargetij, en de spade regen tegen deszelfs einde. Tusschen deze beide voornaamste regentijden was het steeds regenachtig, en in het midden van dit jaarlijksch tijdperk doorgaans zeer koud, zoodat men het midden, maar geenszins het begin van dat tijdperk, met den naam van winter kon benoemen; en Ezra X:9, waarop gezien wordt, wordt gesproken van de negende maand, die in het midden van het vochtig jaarfaizoen inviel, terwijl de vroege regen ruim twee maanden vroeger plaats had. - Van eenen anderen aard is hetgeen wij bl. bl. 182 vonden opgeteekend, dat in een geschrift, 't welk een spiegel der Voorzienigheid heeten mag, de naam van God, zelfs niet eene enkele maal, gelezen wordt. Dit is volkomen

{==53==} {>>pagina-aanduiding<<}
waar, doch door den vervaardiger der uitvoerige tafereelen, waarvan de trekken en kleuren uit het boek Esther genomen zijn, niet genoeg in het oog gehouden. Dat hij zijnen jeugdige lezers de verwonderlijke leiding der Voorzienigheid in de bijzonderheden dezer geschiedenis heeft doen opmerken, vinden wij goed, nuttig, prijzenswaardig; maar wij kunnen in geenen deele goedkeuren, dat Mordechai en Esther, waar zij, overeenkomstig het gewijd geschiedverhaal, handelende en sprekende worden ingevoerd, zeer godsdienstig denken en redeneren. Dat zij dit gedaan zullen hebben, gelooven wij; ook zouden wij het zeer natuurlijk vinden, dat men, deze geschiedenis dichterlijk behandelende, hun dergelijke godsdienstige gedachten en gevoelens toeschreef; dan, daar wij de Bijbelsche tafereelen van van der palm niet wel als dichterlijk beschouwen kunnen, hinderde het ons eenigzins, die godsdienstige gedachten en gevoelens zóó te zien voorgedragen, alsof dezelve hun inderdaad in den mond gelegd waren, daar er echter geen zweem van in het boek Esther gevonden wordt, en de Hoogleeraar niets van de redenen meldt, waarom hij van de letter van het geschiedkundig verhaal is afgeweken. Men zie vooral bl. 208 en 209. - Zou de eene of andere jeugdige lezer, de tafereelen en de geschiedenis van Esther met elkander vergelijkende, niet welligt op het vermoeden komen, dat de eerste met een bijzonder oogmerk opgesmukt zijn?
Ten slotte merkt de Heer van der palm op, dat zijn Bijbel voor de Jeugd, tot dusverre, een geheel uitmaakt; en belooft, dat hij, mogelijk, de voortzetting daarvan op zich nemen zal, dewijl het hem daartoe niet aan aanmoediging ontbreekt; wanneer het eerstvolgende stuk de geschiedenis der Joden tot op de geboorte van den Zaligmaker, het zij geheel, het zij gedeeltelijk, zal behelzen. Wij wenschen, dat hij, deze niet gemakkelijke taak op zich nemende, dezelve met zijne gewone bevalligheid, en tevens met de noodige juistheid, volvoeren moge!





{==54==} {>>pagina-aanduiding<<}

Onderzoek naar het doel en beloop van het schrijven van Apostel Paulus in de elf eerste Hoofddeelen van den Brief aan de Romeinen, door Petrus Brouwer, Pz. Predikant bij de Hervormde Gemeente te Blija en Hoogebeintum. Te Leeuwarden, bij J.W. Brouwer. 1825. In gr. 8vo. II en 272 Bl. f 2-40.

Wij kondigen hier, den Godgeleerden vooral, een belangrijk werk aan. Mogt ook de smaak in zoodanigen vasten kost den lust aan louter godsdienstige bespiegelingen eens meer algemeen overtreffen, er zouden - zoo als men het plagt te noemen - meer geoefende zinnen in het woord der waarheid zijn; en hoe wenschelijk ware dit in een' tijd, in welken gelukkig waarheid en kerkelijk systema niet meer hetzelfde beteekenen! Wij vreezen, dat, bij het afnemen der ervarenheid in het laatste, grondige bijbel- en godsdienstkennis te weinig wordt beoefend; en dat beklagen wij, die ons meermalen daarom niet zoo verblijd konden toonen, bij de verschijning van alweêr en nog alweêr een stichtelijk huisboek. Doch, dat is tot daar aan toe: misschien zijn wij wat zwaardenkend!
De Godgeleerde, de Predikant vooral, mag dit werk niet missen. Bij des grooten bosveld's verklaring behoort het gebruikt te worden. Men weet, hoe deze onderscheidde niet alleen, maar afzonderlijk behandelde, 1o. het zamenstel der Christelijke leer, dat hij hier veel algemeener en vollediger vond, dan elders in Paulus' schriften, en 2o. bijzondere verhandelingen over vraagstukken van dien tijd, uitstappen, aan des Apostels schrijftrant eigen, die hij van een bijzonder tijdelijk, plaatselijk of persoonlijk oogmerk hield te zijn. Wij hebben ons, hoe ook ingenomen met den arbeid eens mans, dien wij (met ypey) gaarne houden voor den voornaamsten Schriftverklaarder zijns tijds, ja wien wij nog niet (quoad hoc) overtroffen zien, wij hebben ons altijd verwonderd over zoodanige zonderlinge splitsing, en verblijden ons, aan

{==55==} {>>pagina-aanduiding<<}
's mans meening hier eene andere opvatting te zien tegengesteld.
Wij willen den aard dezes werks eenigzins nader doen kennen. Het verschilt van de gewone schikking in zoodanige schriften, en daarom mag de meerdere uitvoerigheid hier, de meerdere kortheid daar niet hinderen. In twee afdeelingen bestaat dit werk. De eerste doet onderzoek naar het doel, de tweede naar het beloop van des Apostels schrijven in de gemelde hoofdstukken.
In de eerste afdeeling de moeijelijkheid der verklaring van Paulus' brieven vooral, van den eenen meer dan van anderen, boven die van geschiedkundige schriften, afgeleid hebbende uit het onbekende of onzekere van des Schrijvers oogmerk, wijst hij de voornaamste oorzaken aan, die het regt verstand van dit gedeelte der H.S. belemmerden. Hij brengt daartoe, te regt, den invloed der schoolsche godgeleerdheid, en houdt het niet daarvoor, dat zoodanige invloed (zij het dan al niet van scholastiekerij) heeft opgehouden. Eene andere oorzaak is het vooraf bepalen van de beteekenis eens dikwijls wederkeerenden woords. Eene derde: het aannemen eener waarschijnlijke vooronderstelling, zonder behoorlijke toetsing, en bewijs, dat die op den geheelen inhoud des briefs, ook op het moeijelijkste daarin, toepasselijk is, waardoor men in de beweegredenen en het doel des Schrijvers niet diep genoeg is ingedrongen. Hij verklaart zich nu, met eene vrijmoedigheid en bescheidenheid, die hem en bosveld waardig is, tegen des laatsten, reeds genoemde, meening. Hierop betoogt hij, onzes oordeels, onwederleggelijk, dat de, zoo algemeen aangenomene, meening, dat Paulus ten eersten oogmerke en beweegreden tot het schrijven van dezen brief had, aan de min-onderwezene Christenen te Rome een volledig Evangelisch onderwijs te geven, ongegrond is. Vervolgens betoogt hij - (dit vindt misschien niet zoo gereeden bijval; Recensent evenwel, eenmaal arbeidende om Rom. VIII te beprediken, en daartoe, gedurig, den brief, als brief, in het oorspronkelijke lezende, als waren er nooit kapittels en verzen in de we-
{==56==} {>>pagina-aanduiding<<}
reld geweest, moest, na lange onzekerheid en toetsing, op hetzelfde denkbeeld komen) brouwer betoogt dan, vervolgens, dat Paulus geen opzettelijk oogmerk had, om de dwalingen van Joodschgezinde Christenen te keer te gaan;
tracht daarop te staven, dat de Apostel de pen voert tegen ongeloovige Joden, die, door allerlei spitsvindige tegenwerpingen, der Christenen geloof poogden in de war te brengen; en voegt er dan nog eene aanmerking bij, dat men door de wet, in dezen brief, in welke onderscheidene beteekenissen dit woord ook gebezigd zij, niet te verstaan hebbe den Mozaïschen Godsdienst, bij hem ook genoemd de genadebedeeling des O.V., zoo als die was, maar het begrip der ongeloovige Joden daarvan; iets, dat, in de tweede afdeeling van dit werk, van zelve nader behoort voor den dag te komen.
Bij die afdeeling, hoezeer de uitvoerigste, kan Recensent zijne lezers niet lange ophouden. Dat is ook meer van het departement der Bijdragen tot de Godgeleerde Wetenschappen, waarnaar hij dan ook, uit hoofde zijner belangstelling in dit werk, nieuwsgierig uitziet. Hij wil alleen, zeer verkort, des Schrijvers plan, met deszelfs eigene woorden, opgeven: ‘Het moet nu blijken, dat zijne vooronderstelling overal gemakkelijk strookt met des Apostels redeneringen. Men heeft, intusschen, daarom geene volledige uitlegging van elk vers te wachten. Er is genoeg gedaan, als het regte spoor is aangewezen, dat, bij de volkomene en meer bijzondere verklaring van dit Apostolisch geschrift, veilig kan gevolgd worden.’ Hij behoudt zich echter voor, om zich hier en daar, waar het pas geeft, over meer letterkundige bijzonderheden uit te laten. Aan dit plan blijft brouwer getrouw. Mogten wij nu maar treden kunnen in de beschouwing en beoordeeling van afzonderlijke plaatsen, hier uitvoerig behandeld, naar dat het dit plan medebragt, ook van dezulke, in welker opvatting wij van den Schrijver verschillen! Zonder ons groot genoegen te betuigen, kunnen wij ook het laatste niet doen. Dat in een paar bladzijden H. IX, X, XI afgedaan wordt, met eene enkele verwijzing naar de be-
{==57==} {>>pagina-aanduiding<<}
kende jongste preken over die Hoofdstukken, draagt onze geheele goedkeuring weg. Wat hebben wij toch ons geld uit te geven voor hetgeen wel kostelijk dagelijksch brood, maar, als zoodanig, reeds gekocht is en genoten wordt?
Onderhoudend, aangenaam onderhoudend is de stijl dezes werks, dat zijnen meester prijst, als een' geleerden, ernstigen, onbevooroordeelden en echt liberalen Bijbelvriend. En van waar komt het? Uit Blija. Zoo waar is het, dat wat hoog staat daardoor nog niet groot is, en omgekeerd! Het denkbeeld, waarop dit opstel rust, bestond reeds vóór ruim 47 (zegge zeven-en-veertig) jaren bij den eerwaardigen Schrijver. Hoe menig jeugdig Evangeliedienaar heeft zich hier te schamen! Onze bede is, dat de brave Grijsaard zijne laatste dagen veraangenaamd zie door de vruchten van dezen arbeid! Voor denzelven zij hem, ons onbekend, de hartelijkste dank betuigd!




Het oude licht en het nieuwe licht in den Godsdienst, met elkander vergeleken in eene briefwisseling tusschen vrienden uit den beschaafden stand, door Vrouwe H.H.M. Bähler, geboren Despar. Te Amsterdam, bij J.H. den Ouden. 1826. In gr. 8vo. 119 Bl. f 1-25.

De zamenstelster der zestien brieven, die hier aan het publiek worden te koop geboden, wil niet, dat de lofspraken, hier aan Mevr. S. gegeven over hare kunde en juist oordeel, zullen beschouwd worden als op haar toegepast door zichzelve, dewijl die verwaandheid, onder anderen, met den ootmoed des harten, dien hoofdtrek van een' waar' Christen, te zeer strijdig is. Wij willen haar dus met dien eigenwaan niet beschuldigen. (Die ootmoed deed zeker de huisvrouw van Do. bähler zichzelve ‘Vrouwe’ betitelen.) Dat zij evenwel zoo knap is als Mevr. S., zoo liefderijk en zoo verlicht, als die geroemd

{==58==} {>>pagina-aanduiding<<}
wordt, lijdt geene tegenspraak, dewijl zij de brieven schreef dier Dame, die door Roman-lectuur, in hare jeugd, haar zenuwgestel vaak beroerd, en hare gezondheid benadeeld heeft, (bl. 16.)
En nu, hoeden af! Wel- ja Hoogeerwaardige, Zeer-ja Hooggeleerde Heeren! Gij aldus ook, Onderwijzers in den Godsdienst, als polman en soortgelijken! Weledele Heeren, Studenten in de Godgeleerdheid, en wie onzer jongelieden zich tot de belijdenis zijns geloofs wenscht te laten opleiden, voor zoo veel gij tot de Gereformeerde kerk behoort! Hier schijnt het ware licht; ander licht is schemerlicht en zwaveldamp! (bl. 31, 117) Elk, die maar éénen brief van Louise S. gelezen heeft, al stond hij zoo vast in zijne nieuwmodische schoenen als Cecilia G., zal daarvan overtuigd worden, als hij maar zoo wikt en weegt als deze. En, waarom zoudt ge dat niet doen? De Reformatie in de Gereformeerde kerk is vooral niet minder noodzakelijk, als, toen luther opstond, de Hervorming der Paapsche was. Denk maar eens! er zijn zelfs menschen, die gelooven, dat de geest in het woord is, en dat dus alle Christenen den geest hebben, (bl. 60.) Ach ja! zelfs Recensent geloofde dit altijd, en predikte het meer dan twintig jaren, en meende zelfs tot nog toe, dat dit Bijbelsch, ja ouderwetsch Gereformeerd was!! - 't Is nog erger: er gelooven er, dat de Heilige Geest een uitwendig middel is... (of is het Vrouwe bähler, die zulks gelooft? dat was ons niet regt klaar.) Zie, wat ontdekkingen doet men bij dit oude licht! Zoo iets dachten wij, dat volstrekt onwaar, en onmogelijk was; maar het is zoo: het staat bl. 60 te lezen. Wat ijsselijk gevaar! Gelukkig, dat er luthers komen! Zelfs de Heer G., de echtgenoot van Cecilia, zoo goed Gereformeerd anders als dacosta, maar wat meer voor de rust, werd er van overtuigd. Hij meende te voren, dat het nu geene zaak was, om het kolos (?) van het nieuwe licht omver te pogen te werpen; doch -
wik en weeg slechts zoo als hij, wat Louise in den achtsten brief schrijft, en ge zult wel an-
{==59==} {>>pagina-aanduiding<<}
ders oordeelen. Zijt ge een predikant, gij zult u tegen uwen Collega, zijt ge een Ouderling, gij zult u tegen de Predikanten (bl. 47), ja, wie gij zijt, gij zult een david worden, en u tegen den goliath (het kolos van 't nieuwe licht) verzetten, (bl. 113.) Ei, wik en weeg toch, wat Louise schreef, maar zoo als Mijnheer en Mevrouw G. wikken en wegen, en wij verzekeren u, gij zult, al waart ge zoo voor het nieuwe licht geweest als de laatste, vooreerst de Sadduceen van den braven da costa (niet met vergelijking van de blikken van den verblinden wiselius) gaarne lezen, in het heldenkorps van Do. bähler en Comp. vechten, en zoo overtuigd worden, als de Heer N., van wiens bloedspuwing en dood ons hier ook, en passant, gemeld wordt, op zijn sterfbed nog was, dat gij zalig worden moet buiten eenig opzigt tot uwe deugd!! (bl. 117. Vergel. bl. 79, maar vooral den Heidelb. Katech. vr. en antw. 64, 87 ezv. en het geheele Evangelie, bijzonder Matth. V-VII en de pligtvermanende gedeelten der Apostolische Brieven.)
Er zullen er wel zijn, die dit laatste, en zoo veel meer in deze brieven, tegenstrijdig zullen vinden, ja die de Schrijfster zullen beschuldigen van gebrek aan oordeel, en van bijsterzinnigheid, die alles door elkander haspelt, onwettige gevolgtrekkingen uit ware of onware redeneringen afleidt, stelt zonder bewijzen, en den Bijbel draait met systematisch vooroordeel ezv.; maar, wat zijn dat voor lieden, in de Gereformeerde kerk! (want anderen, Remonstranten b.v. ezv., komen niet in aanmerking.) Gewis, lieden, zoo als de steller dezes zich nog kende, toen hij onlangs de preekjes van james, bähler, en den wettelijken strijd van capadose ezv. recenseerde; lieden, die bang zijn voor de toepassing van Louises fraaije aanmerking (bl. 59): ‘hoe verder het snoer wordt uitgerekt, om een grooter aantal broederen te omvatten, hoe slapper het wordt, dit is klaar;’ bang, omdat zij 1 Tim. II:4 daarbij niet aanhalen durven; lieden, die zoo eigenwijs en stijfzinnig zijn, dat ze niet begrijpen kunnen, hoe een schepsel, zoo onmagtig als een doode,

{==60==} {>>pagina-aanduiding<<}
die zich niet kan in het leven roepen, bidden moet en bidden kan, en die integendeel meenen, dat hij dit ook niet kan, dan, gelijk alles goeds, door den geest Gods, die alles in allen werkt, en die dat bewijzen, niet alleen uit den Bijbel, b.v. Philipp. II:12b en 13, maar zelfs uit het woordje ‘laten’ in den Katechismus, antw. 103, - zulke lieden zullen, wat uit het huishouden van Do. bähler komt, altemaal wel abracadabra noemen, of hokus-pokus; ja, Recensent kent er zelfs een, die zeide: ‘Als ik zoo eene theologisch-polemische vrouw had, ik zou tot haar zeggen, wat, in anderen zin, de lijdzame job zeide tot zijne huisvrouw: ‘Gij spreekt, als eene der zottinnen spreekt.’ En die man is ook een Gereformeerd Predikant, die zegt, dat hij veel van paulus houdt, en van 1 Cor. XIV:34, 35, en dat hij gaarne der vrouwen godsdienstkennis roemt en bevordert, en daarom zijne vrouw de schriften van hannah more ezv. lezen laat. Doch, zulk slag van menschen doet niet, wat Vrouwe bähler verzoekt (bl. 7. in de voorrede); zij wikken en wegen hare dierbare woorden niet, zoo als het behoort, dat is, zoo als de Heer G. en zijne beminde de brieven van Mevr. S.
Wij prijzen dit boek vooral aan de Dames aan van eene verwaarloosde opvoeding, en die, door duizend nietsbeduidende bezigheden en ijdele vermaken, geene de minste hebbelijkheid hebben verkregen tot diep nadenken en grondig onderzoeken. Want het is aan deze lieve gezellinnen inzonderheid, dat deze briefwisseling uit den beschaafden stand opgedragen is door Vrouwe bähler. Zoo wordt door haar de pantoffel-parade, de schouwburg, ja de kerk zelfs gezuiverd; de kerk, waarin mannen preken, zoo als broes, een - (capadose heeft het immers aan den dag gebragt?) een door den Koning begunstigde Jezuit, en een wildschut, die nog onlangs de Voorzitter durfde wezen van de Maatschappij Tot Nut van 't Algemeen, en anderen van die soort! Zoo bloeit de vijgeboom, hun ten spijt, die, omdat zij in zoo langen tijd niet van hem hoorden, hem wel verdord zouden achten.

{==61==} {>>pagina-aanduiding<<}
Zoo getuigt de Kerkelijke Geschiedenis aan den laten naneef van de verdiensten der Gereformeerden, die uit de besnijdenis waren! En Do. bähler en Vrouwe bähler deelen met hen in dien onschatbaren naroem! - Wij prijzen daartoe deze briefwisseling aan, ook met dit staaltje uit zoo veel schoons: ‘Staan zij beiden, de vrouw en de man, niet volmaakt gelijk met betrekking tot hunne natuurlijke ellende, en tot de middelen, die zij moeten aanwenden, om van die ellende verlost te worden?’ Wij zeggen openlijk: Ja zij!




Observationes anatomico-pathologici et practici argumenti, auctore J.L.C. Schroeder van der Kolk, Med. et art. obst. Doct. Medico in nosocomio Amstelodamensi suburbano. Fascic. I.c. tab. 3 lithographicis. Amstelodami apud C.G. Sulpke. 1826. 8vo. VIII et 216. f 2-40.

Met genoegen kondigen wij in een vaderlandsch tijdschrift een oorspronkelijk boekwerk aan, hetwelk en den Schrijver en ons Vaderland tot eer verstrekt. In eene belangrijke inleiding, welke blijken draagt van des Schrijvers belezenheid en scherpzinnig oordeel, wordt de aard der ontsteking uit vele belangrijke oogpunten beschouwd, en bovenal de invloed der zenuwen op dezelve aangetoond. De eerste oorzaak der ontsteking is in eene verhoogde prikkeling der vaten en vermeerderde gevoeligheid van het orgaan gelegen. Hoezeer wij verre zijn van den invloed der zenuwen op de ontsteking te ontkennen, komt het ons echter voor, dat de Schrijver denzelven een weinig te hoog stelt, wanneer hij uit ééne enkele proefming met een' hond genomen (zie bl. 14-16) naderhand het stellige besluit opmaakt, dat er buiten de medewerking der zenuwen geene ontsteking noch etterwording bestaat (bl. 48). Belangrijk is bovenal de beschouwing der wijzigingen, welke in de ontsteking, ten gevolge van het

{==62==} {>>pagina-aanduiding<<}
verschil van structuur der ligchaamsdeelen, plaats hebben; bij welke gelegenheid de Schrijver het bestaan der vasa capillaria in de membranae serosae tegen de twijfelingen van rudolphi op eene beslissende wijze betoogt, zoo wel door opspuitingen van het peritoneum en de arachnoidea, als door ziektekundige waarnemingen, welke bewijzen, dat de ontsteking der membranae serosae door dezen Schrijver ten onregte tot de omliggende deelen gebragt is geworden. - Steenachtige concrementen komen, volgens scheikundige onderzoekingen, door den Hoogleeraar van der boon mesch op verzoek des Schrijvers in 't werk gesteld, des te meer met de zamenstelling der beenderen overeen, naarmate zij door een meer met het periostium overeenstemmend fibreus vlies omsloten waren. In deze inleiding, welke wij om hare zaakrijkheid verder niet kunnen doen kennen, worden ook de nieuwe vaten onderzocht, welke in pseudomembranae en parasitische vormingen ontstaan. In deze laatsten, wanneer zij zich van binnen naar buiten vormen, worden slechts slagaderlijke vasa capillaria gevormd, geene of bijkans geene venae; in de pseudomembranae, daarentegen, tevens ook venae en vasa lymphatica, welke zich hier allen door een regtlijnig verloop en door gemis van takverdeeling kenmerken.
Hierop volgt eene beschouwing van chronische longziekten. In de eerste plaats en het uitvoerigst handelt de Schrijver over de longtering (van bl. 53-147). De vrees voor besmetting was de oorzaak, waarom men de lijken van aan longtering overledene personen niet of weinig onderzocht, en waardoor zelfs de groote morgagni van dit onderzoek werd afgehouden. Zijn veelvermogend voorbeeld werkte op anderen, en zoo bleef het wezen der longtering lang onbekend en onzeker. Latere nasporingen hebben hier eerst licht verspreid, en geleerd, dat de ware longtering, welke voor het overige hare oorzaken wezen mogen, uit tubercula der longen ontstaat. Deze tubercula zijn, volgens het onderzoek van onzen Schrijver, hunnen oorsprong verschuldigd aan eene plaat-
{==63==} {>>pagina-aanduiding<<}
selijke ontsteking der longcellen (tegen het gevoelen van laennec en lorinzer), welke eene uitzweeting van strembare wei ten gevolge heeft, waardoor de cellen worden geobstrueerd. De bloedvaten deelen in deze ziekelijke aandoening. Zij vernaauwen zich langzamerhand, vergroeijen eindelijk geheelenal, waardoor, bij gebrek van bloedsaanvoer, het middelste gedeelte van een' longknobbel afsterft en geheel ontaardt. De nog niet geslotene vaten scheiden, door ontsteking aangedaan, etter af, welke door zijne scherpte den longknobbel eindelijk oplost en ontbindt. De bedenkingen van nasse tegen het ontstaan der tubercula uit ontsteking lost de Schrijver met zijne gewone scherpzinnigheid op. - Belangrijk is de opmerking, dat groote etterzakken vooral in de longen van oudere menschen gevonden worden; bij jongere is eene geringere destructie der longen, bij grootere prikkelbaarheid, reeds oorzaak van den dood.
Over de vorming der etterzakken handelt onze Schrijver zeer naauwkeurig. De oorzaak, waarom bij dezelve, niettegenstaande er dikwerf groote vaten worden gedestrueerd, geene bloedstorting plaats heeft, is in de zamengroeijing en sluiting der vaten te zoeken, welke van de kleinere takken tot de grootere overgaat. (Welk eene zorg der natuur, zelfs in ziekelijke afwijkingen!) Die zamengroeijing is een gevolg der ontsteking, waarbij de vasa vasorum strembare wei in de holligheid der vaten afscheiden, waardoor de sluiting van het vat veroorzaakt wordt. Wanneer nu eindelijk de vasa vasorum zelve door ontsteking gesloten worden, sterft de niet meer gevoed wordende vaattak af, en wordt in etter opgelost; doch hierbij is geene bloedstorting meer te vreezen. Wat de takken der bronchiae betreft, deze worden in den etterzak door verettering verteerd, en eindigen dus met eenen openen rand aan de wanden des etterzaks. Hun slijmvlies is van binnen rood gekleurd en gezwollen, vertoonende des te duidelijker teekenen van ontsteking, hoe nader bij den etterzak men deze takken geopend heeft. De zoogenaamde bersting der etterzakken verklaart onze Schrijver

{==64==} {>>pagina-aanduiding<<}
uit de verettering of toevallige afscheuring van een' tak der bronchiae, die door dezelven henen liep. Ook de zenuwen gaan in den etterzak in ontsteking en verettering over, en worden daardoor verteerd. De vraag, hoe, bij geheele destructie van eene long, en vernietiging van een deel der andere, het bloed des geheelen ligchaams in dit overgebleven deel alleen vervat zijn en omloopen kan, dat te voren beide de onbeschadigde longen behoefde, beantwoordt de Schrijver uit zijne waarnemingen, volgens welke er nieuwe vaten gevormd worden, die het bloed uit de longslagader naar de pleura costalis voeren, welk bloed dan niet door de longaderen, maar door de tusschenribbige aderen tot het hart wordt teruggevoerd; eveneens als er bij de operatie der slagaderbreuken nieuwe vaten gevormd worden. - Het nuttig gebruik van bloedzuigers op de borst, en wel op de plaats des etterzaks, is een ongedwongen praktisch resultaat, waartoe deze waarneming opleidt. De ondervinding bevestigt dan ook het meerdere nut dezer plaatselijke bloedontlastingen boven de aderlatingen, tenzij het geheele ligchaam dermate is aangedaan, dat het deze algemeene depletie vereischt.
Buiten de longen zijn ook dikwerf nog andere deelen in de lijken der longteringachtigen ziekelijk aangedaan; de lever is gemeenlijk zeer vergroot, hetgeen ook physiologisch zeer wel te begrijpen is; dikwerf worden er verzweringen in de tunica villosa van het intestinum tenue of colum aangetroffen, welke tot de tunica muscularis voortgaan, zoodat in het midden eindelijk enkel het buikvlies de holte des darms bedekt; de glandulae meseraicae zijn slechts zelden aangedaan. In de beschrijving van de teekenen en verschijnsels der longtering maakt ons de Schrijver bovenal opmerkzaam op de vooruitstekende, glinsterende oogen. In de geneeswijs prijst hij v.s.s., bloedzuigers, maar bovenal uitwendige derivantia aan (fonticuli, en ook de moxa). Tot staving hiervan dienen vijf gevallen, waarbij ook dat gevoegd is, waarvan de Med. Doct. van der feen reeds vroeger berigt in dit Tijdschrift (Mengelwerk, Oct. 1825) gegeven had. De

{==65==} {>>pagina-aanduiding<<}

moxa schijnt echter, hoe uitstekend nuttig, in jongere, meer prikkelbare gestellen minder raadzaam, dan het gebruik van fontacea, die echter, zullen zij nut aanbrengen, groot moeten zijn, en wèl behooren te etteren. De stethoscoop moet de plaats van aanwending aanwijzen. - Van andere geneesmiddelen zag onze Schrijver weinig nut; het saccharum saturni bleef zonder werking, of schaadde veeleer, en betoonde zich als een gevaarlijk middel. De kina verdient evenmin aanprijzing, prikkelt en vermeerdert de ontsteking; lichen islandicum en Phellandrium aquaticum betoonden zich dàn eerst nuttig, nadat de ontsteking was weggenomen.
Dat de longtering echter niet altijd uit de vroeger vermelde tubercula ontstaat, beweert de Schrijver tegen broussais, laennec en lorinzer, en toont het door ontleedkundige waarnemingen bij Syphilitici aan, in wier lijken men menigmaal etterverzamelingen in de longen aantreft, zonder omringende tubercula of verharding. Hierbij verhaalt hij ons tevens eene allergelukkigste genezing eener phthisis syphilitica, die reeds zeer ver gevorderd was, door een afkooksel van de radix sarsaparillae. Hij toont eindelijk het onderscheid tusschen de phthisis purulenta en pituitosa aan, welke laatste in eene ontsteking der tunica mucosa van de bronchiae, welke zich van den stam tot de takken verspreidt, haren oorsprong heeft. Bij deze slijmtering zijn de glandulae mesaraicae gewoonlijk verhard; doch ulcera in de darmen zijn daarentegen zelden aanwezig.
Hierna gaat de Schrijver tot de Bronchitis over, welke, met de phthisis pituitosa naauw verwant, echter meer asthmatische verschijnsels veroorzaakt. Door de belette ademhaling ontstaat in deze ziekte eene blaauwe kleur van het gelaat, welke den Schrijver in den aanvang zijner praktijk morbus coeruleus deed vooronderstellen, terwijl de lijkopening volstrekt geene afwijkingen in het maaksel of beloop der vaten toonde, het hart geheel natuurlijk was; daarentegen was er ontsteking en verdikking in de tunica mucosa der luchtpijp, de bronchiae en derzelver takken

{==66==} {>>pagina-aanduiding<<}
aanwezig. De lucht wordt door deze verdikte tunica mucosa in hare werking op het bloed gestoord, vanwaar al het bloed eene aderlijke kleur verkrijgt. Het voorname kenmerk dezer ziekte is in de sclerotica gelegen, wier vaten donker rood zijn gekleurd. Bloedzuigers doen in deze ziekte het meeste nut, welke niet in groot aantal te gelijk, maar bij herhaling moeten worden aangezet. Ook dit Hoofdstuk bevat ziekteverhalen ter opheldering en bevestiging.
Hierop volgt eene beschouwing van de Hydrothorax. De schielijke stikkingsdood is, volgens onzen Schrijver, in deze ziekte niet zoo zeer aan het serum, dat in de borstholte vervat is en de longen drukt, toe te schrijven, als wel aan serum, in de luchtcellen zelve der longen vervat. Ook hier is in de takken der bronchiae, somtijds zelfs in de trachea, de tunica mucosa ontstoken. Wanneer stuipachtige bewegingen in de borstwaterzucht een einde aan het leven des lijders maakten, vond de Schrilver gewoonlijk eene groote hoeveelheid serum tusschen het ruggemerg en de dura meninx, somtijds ook in de hersenen, uitgestort. De uitstorting van serum in de longcellen is een gevolg van voorafgaande ontsteking, die echter niet zoo ver voortgaat, dat er eene verdikking der tunica mucosa op volgt (zoo als in de Bronchitis). Over het geheel beweert de Schrijver, dat waterzucht slechts zelden uit zwakte ontstaat, maar dat er bij dezelve gewoonlijk in de membranae serosae teekenen van chronlsche ontsteking worden aangetroffen. Eene bleekkleurige waterzuchtige zwelling van het onderste ooglid geeft de Schrijver hoofdzakelijk als signum characteristicum der borstwaterzucht op. Bloedzuigers zijn ook hier het hoofdmiddel, waarvan de Schrijver zich bedient, en na welkor aanwending hij, volgens de bijgebragte gevallen, ook eene aanmerkelijke urinlozing waarnam. Wanneer deze zich eerst begonnen heeft te herstellen, bewijst de digitalis dikwerf voortreffelijke diensten. Volgens des Schrijvers waarnemingen, is somtijds het Iodium een voortreffselijk diureticum, welks gebruik hij echter in de borstwaterzucht ontraadt.

{==67==} {>>pagina-aanduiding<<}

Ten laatste handelt de Schrijver kortelijk over de Gangraena pulmonum, welke doodelijke ziekte zich in haar verloop kennen doet door eenen ondragelijken stank; terwijl bij de lijkopeningen eene plaatselijke versterving der longen, welke eene holte vormt, met een zwart en zeer stinkend vocht opgevuld, bleek aanwezig te zijn. In de drie gevallen, met welke ons de Schrijver hier bekend maakt, was dit gangreen in de regterlong aanwezig. De ontsteking, welke voorafgaat, schijnt niet zoo zeer door hare hevigheid, als wel door hare kwaadaardigheid, op deze wijze te eindigen.
De drie bijgevoegde steendrukplaten, door den Schrijver zelven geteekend, geven ons afbeeldingen van ziektekundige preparaten, waarvan in dit werk gesproken is (etterzakken en een ulcus van de dunne darmen). Wij houden ons verzekerd, dat, waar deze minder duidelijk zijn, zulks niet aan de teekening, maar aan den steendruk te wijten is. Over het geheel zijn zij echter voldoende. De druk van het werk is wèl uitgevoerd.
Wij wenschen den Schrijver lust en krachten, om dit geschrift te vervolgen, en alzoo tot roem des Vaderlands werkzaam te zijn. Daartoe strekke ook zijne benoeming tot Hoogleeraar aan de Utrechtsche Hoogeschool, welke wij met zulk eenen opvolger van haren beroemden en uitnemenden bleuland (die ook bij zijn eervol otium niet rust) van harte gelukwenschen!




Bijdrage tot de Geschiedenis der thans in ons Vaderland beerschende Ziekte, door G.J. Mulder en J.M.A. Roelants, Medicinae Doctoren te Rotterdam. Rotterdam, bij Mensing en van Westreenen. 1826. In gr. 8vo. 24 Bl. f :-40.

Simplex veri sigillum was de spreuk van onzen grootsten Geneeskundige; dat de beoefening van dezelve, ook nu, onzen Nederlandschen Geneesheeren niet vreemd is,

{==68==} {>>pagina-aanduiding<<}
toonen de beide geleerde Schrijvers dezer belangrijke brochure, welke wij met even veel genoegen doorlazen, als wij ons thans nederzetten, om eene opgave van dezelve te doen.
In een kort voorberigt worden vooreerst de redenen opgegeven, welke de Heeren mulder en roelants noopten, hunne standplaats te verlaten, en zich naar het door ziekte zoo zeer geteisterde Hoorn te begeven. Hierop volgt eene korte beschouwing der ligging van die stad, welke den lezer als van zelve tot de overtuiging brengt, dat deze ligging niet dan aan den oorsprong van ziekten, vooral van koortsen, bevorderlijk zijn kan, en dat deze schadelijke invloed des te heviger zal werken, naarmate de warmtegraad van den dampkring hooger is. De wijze, hoe deze verhoogde warmte op het organismus werkt, wordt hierbij zeer juist door de Schrijvers uiteengezet, waaruit dan ook zeer geleidelijk de opgave der verschijnselen volgt, die de ziekte gekenmerkt hebben. Zeer duidelijk worden daarna de verschillende gedaanten, onder welke de koortsen zich vertoonden, opgegeven; dezelve bestonden meestal uit intermitterende, soms ook uit remitterende koortsen. Bij de intermitterende ging de aanval van elk paroxysme met hevige brakingen vergezeld; een verschijnsel, hetwelk Recensent ook, gedurende de laatste epidemie, te Amsterdam waarnam. Eigenaardig was ook de spoedige en dadelijke afneming der krachten, welke in het algemeen deze epidemie gekenschetst heeft, ten minste ook in laatstgenoemde stad waargenomen werd. Uit deze verslapping en werkeloosheid der gestellen zijn dan ook voorzeker de waterzuchtige zwellingen af te leiden, welke velen, die gedurende eenige weken met deze koortsen bezocht waren geweest, bekwamen, en tot wier genezing eene diuretische handelwijze gevorderd werd.
Onder de gegoede ingezetenen kregen deze koortsen ook soms een typheus karakter, en vereischten alsdan eene meer active behandeling. Daar, echter, waar de ziekte dezen kwaadaardigen aard niet aangenomen had, was de

{==69==} {>>pagina-aanduiding<<}
allereenvoudigste handelwijze tot de genezing voldoende: dezelve bestond meest uit bittere, oplossende mixturen van vinum amarum, extractum taraxaci, extr. graminis, extr. gentianae, enz. Belangrijk is hierbij de opmerking, dat de verregaande zwakte der lijders geene ontlastmiddelen gedoogde, en dat ook de sordes, welke men bij hen waarnam, meer een gevolg van zwakte der ingewanden, dan wel van ophooping van stoffen waren; een verschijnsel, hetwelk ook in Amsterdam plaats greep. Was de koorts eens geweken, dan werd een afkooksel van den kina-bast tot besluit der kuur aangewend.
Met deze zoo eenvoudige behandeling waren deze Geneesheeren zoo gelukkig, van de drie- tot vijfhonderd zieken, welke zij gedurende de eerste 18 dagen te behandelen hadden, er geenen te verliezen, en allen, na verloop van eene maand, op 27 armen en 12 rijkere ingezetenen na, genezen te hebben; waarna dan ook hunne taak afgedaan was, en de stad, naar welke zij zich met zoo veel menschlievenden ijver, en met opoffering van eigene belangen, begeven hadden, weder door hen verlaten werd.
Uit een en ander blijkt nu genoegzaam, dat hunne komst te Hoorn geheel aan de verwachting, welke men van dezelve a priori mogt hebben, beantwoord heeft, en dat zij van hunne tegenwoordigheid aldaar al dien roem mogen verwachten, welke hunne belangelooze hulpvaardigheid in zoo ruime mate verdient.
Wat nu het werkje zelve aangaat; dat ook dit niet dan allen lof waardig is, zal niemand betwisten: eenvoudigheid paart zich in hetzelve met duidelijkheid, waarheidsliefde met nederigheid; in één woord, het is een der belangrijkste, welke tot nu toe over de algemeen geheerscht hebbende ziekte bekend gemaakt zijn. Alleenlijk hadden wij gaarne de opgave van eenige gevallen, of historiae morbi, achter hetzelve gezien: de menigte van zieken, echter, van dezelfde soort, welke de Heeren mulder en roelants te behandelen gehad hebben, zal hen welligt hebben belet, dezelve op te

{==70==} {>>pagina-aanduiding<<}
maken; ook hebben zij in allen gevalle te veel verrigt, dan dat men hun dit verzuim kwalijk zoude kunnen nemen.

Oordeelkundige Geschiedenis der Spaansche Inquisitie, door Don J.A. Llorente, Oud-Secretaris der Inquisitie, enz. Uit het Spaansche handschrift in het Fransch vertaald. IIIde Deel. Amsterdam en Franeker, bij J.C. Sepp en Zoon en G. IJpma. In gr. 8vo. 404 Bl. f 4-80.

Het derde Deel van dit werk is vooral niet minder belangrijk dan de beide vorigen. Het behelst de verdere Geschiedenis der Inquisitie onder filips II, en van daar tot op onze tijden en de afschaffing dier onzalige Regtbank. Maar het is ook even zoo onderhevig aan vermoeijende langwijligheid in sommige partijen, waarvan wij hier slechts het bijna onleesbare Regtsgeding van den Aartsbisschop van Toledo, carranza, zullen vermelden, hetwelk niet minder dan 97 bladzijden beslaat. En nogtans moet men de voorstelling daarvan hier ter plaatse nog kort, zeer kort noemen, wanneer men die vergelijkt met de oorspronkelijke stukken ten processe, die niet minder dan 26,000 (zegge zesentwintigduizend) bladzijden in folio uitmaken. Zoo veel ziet men daaruit, dat filips II nog regtzinniger Roomsch wilde zijn dan de Paus, die carranza, als een' van de pilaren der Kerk, welke onder anderen in Engeland cranmer had doen verbranden en de Kerkvergadering te Trente bijgewoond had, zeer genegen was. Maar de onvoorzigtige man werd beschuldigd van de stellingen, dat daden, zonder den geest der liefde verrigt, zonden waren; dat men door het geloof geregtvaardigd werd; en dat de daden der Heiligen slechts ten voorbeelde konden strekken. Hij werd deswege veroordeeld, doch bragt er het leven nog af, daar de Paus hem naar Rome opeischte.

{==71==} {>>pagina-aanduiding<<}

Voor den algemeenen, vooral Nederlandschen Lezer is het Regtsgeding van Don carlos, den éénigen Zoon van filips, belangrijk. Deze Prins komt bij llorente in geen gunstig licht voor; hij noemt hem zelfs een monster, en betigt hem van ontworpenen Vadermoord. Wij verwijzen hieromtrent den Lezer tot de Voorrede van den Heer wiselius voor zijnen Don carlos. De beschuldigingen komen alle van Geestelijken, aan welke de Prins zulks in de biecht zou hebben bekend gemaakt; van eenen (ongenoemden) Kamerdienaar des Prinsen, en van Don jan van oostenrijk, onechten Broeder van carlos. Wanneer men nu bedenkt, dat het bekend was, dat carlos gewenscht had, als Opperlandvoogd naar Nederland te gaan; dat bergen en montigny, Nederlandsche Edellieden en Afgevaardigden van onze Staten destijds te Madrid, dat oranje, egmond en hoorne hem tot die reis aanmoedigden; dat hij tegen alva, toen deze als Landvoogd herwaarts benoemd was, zijn rapier trok, - zoo kan men gereedelijk nagaan, dat carlos bij de Spaaansche Geestelijkheid in haat, en in de sterkste verdenking van ketterij was. Tegen ketters nu waren, volgens het regtzinnige beginsel der H. Kerk, alle valschheden en ongeregtigheden geoorloofd; het doel heiligde immers (volgens de leer der Jezuiten) het middel; en dus kan men wel denken, dat niet alleen die heilige Vaders den Koning met logens om den tuin geleid, maar ook den gezegden Kamerdienaar daartoe omgekocht zullen hebben. Er zijn wel meer
dergelijke misdaden door dat volkje gepleegd! - De derde getuige, Don jan, kan door de Geestelijken (op wier gezegden hij afging) misleid zijn; want wij houden den overwinnaar van Lepante voor te ridderlijk, dan dat wij hem van opzettelijke valsche getuigenis, misschien op hoop van eenmaal, bij ontstentenis van wettig kroost, de kroon te zullen erven, zouden willen verdenken. Het moge dan waar zijn, dat niet eigenlijk de Inquisitie het doodvonnis gestreken hebbe over Don carlos, maar slechts de drie Staatsraden, on-
{==72==} {>>pagina-aanduiding<<}
der voorzitting van den Groot-Inquisiteur espinoza (*); het is toch ook waar, dat filips den raad tot wijziging der doodstraf, hem (misschien even zoo opregtelijk als de aanprijzing van menschelijkheid bij de overgift van de slagtoffers der Inquisitie aan den wereldlijken Regter!) gegeven, niet opvolgde, maar toch ook geene openbare teregtstelling waagde; integendeel deed hij zijnen ongelukkigen Zoon door vergif uit den weg ruimen. Dit wordt hier, door de getuigenissen en wenken van gelijktijdige, zelfs Spaansche Schrijvers, zoo duidelijk en onbetwistbaar gemaakt, (bl. 115-121) dat wij niet begrijpen kunnen, hoe llorente, onmiddellijk nadat hij deze vergiftiging, door den Lijfarts olivaret, heeft betoogd, zich dus kan uitdrukken: de dood van Don carlos heeft, uitwendig beschouwd, zich gansch natuurlijk toegedragen, en de zieke zelf heeft daarover
ook niet anders gedacht. Wat beteekent deze kunstig gekozen volzin? Een min oplettende zou, met voorbijzien van den geheimen zin der woorden, uitwendig beschouwd, immers nu niet anders denken, of carlos was eenen natuurlijken dood gestorven? Maar waarom niet, vrij uit de borst, gezegd: carlos is, om opspraak te mijden, op zijns Vaders last, door deszelfs Lijfarts, vergiftigd? (†) Wat kan den goeden llorente, na verloop van Eeuwen, en in weerwil zijner gematigde en menschlievende denkwijze, tot zoo veel toegevendheids omtrent filips II nopen? Of zou het nog de oude luister van Spanje geweest zijn, welken men zich ook nog onder de Regering van dien Koning (schoon verkeerdelijk) als voortdurende verbeeldt? - De liefde, echter, van Don carlos tot zijne Stiefmoeder, en de moord van deze door

{==73==} {>>pagina-aanduiding<<}
haren Echtgenoot, schijnen onbewezene, ja verdichte zaken te zijn. Zelfs den Duivel moet men niet zwarter maken dan hij is. Ook onze Prins willem I is daaromtrent misleid geworden.
Het derde uitvoerige Regtsgeding in dit Deel is dat van den Geheimschrijver van filips II, antonio perez. Het begint zeer abrupt met den dood van escovedo, Secretaris van Don jan van oostenrijk. Deze escovedo werd vermoord, omdat perez een geheim plan, tusschen denzelven en Don jan beraamd, om zich onafhankelijk te maken, meende ontdekt te hebben, en zulks aan filips te kennen gaf. Men wil zelfs, dat, op raad van dien Staatsdienaar, Don jan zelf werd vergiftigd. Nu geraakte perez echter in ongenade; want de achterdochtige dwingeland offerde gaarne zijn werktuig aan de Weduwe en Kinderen van escovedo op, die des moordenaars straf eischten; men wil zelfs, dat hier minnenijd onder liep, daar perez met filips in de gunsten der Prinses van evoli zou hebben gedeeld (*). Dit alles vermeldt llorente niet. Versterkt zulks niet de boven gemaakte gissing, dat deze Schrijver filips II in sommige opzigten heeft willen sparen? - Twaalf jaren na escovedo's dood vlugtte perez naar Arragon, stelde zich daar onder bescherming van den Grootregter of Justiza des Rijks, doch werd naar de gevangenis der Inquisitie overgebragt, door het Volk daaruit verlost, en, toen men alles gereed had, om hem uit de gewone gevangenis nogmaals naar de Inquisitie-kerkers over te brengen, andermaal door het Volk bevrijd, en nam de vlugt naar Frankrijk, waar hij de klaauwen van het
Heilig Officie ontweek, en in 1611 overleed. Hij werd in beeldtenis verbrand, en zijne onschuldige Vrouw en Kinderen tot aan zijnen dood toe, twintig jaren lang, in hechtenis gehouden! - Doch de Arragonezen vooral moesten er voor boeten, dat der Heilige Inquisitie een menschenoffer ontsnapt was. Het bloed hunner Edelsten stroomde, en hunne heiligste voorregten werden verkracht. Arragon verloor van toen af het laatste overblijfsel der vrijheid.
Onder de overige Regtsgedingen der Inquisitie hebben ons bijzonder getroffen de zachte behandeling aan biechtvaders, die jongedochters, welke zich aan hen toevertrouwd hadden, verleidden, vooral aan een' verfoeijelijken wellusteling, een' Kapucijn, die dertien van de zeventien Nonnen in één kloos-
{==74==} {>>pagina-aanduiding<<}
ter, onder voorgeven, dat jezus christus hem in den ouwel verschenen was en hem zulks gelast had, misbruiktel Zoo iets zag men door de vingers; het was geene ketterij, zoodra de snoodaard slechts zijne misdaad bekende. Het is zonderling, dat de voor heilig verklaarde ignatius, de stichter der Jezuiten, ook al door de Inquisitie vervolgd is. Hadde zij dezen aartsdweeper slechts levenslang vastgehouden! Maar neen, hij werd onschuldig verklaard, en lieden verbrand van oneindig meer waarde dan hij. In 1610, een jaar nadat de Mooren uit Spanje verdreven waren, (een millioen van 's lands nijverste burgers) verbrandde men elf zoogenaamde toovenaars, wier verklaringen de buitensporigste ongerijmdheden, die in een menschelijk brein kunnen opkomen, nopens de gemeenschap met den Satan behelsden. Ter eere der menschheid, durfde een Spaansch Geestelijke, pedro de valencia, in een geschrift, aan den Inquisiteur-Generaal opgedragen, toen reeds de waarheid der Duivelskunsten in twijfel trekken, en al het door de arme slagtoffers zelve bekende voor de werking van een verhit brein of andere natuurlijke oorzaken verklaren. Zijne poging had een' gelukkigen uitslag; men zag geene auto-da-fé's van toovenaars meer. - In 1621 werd eene Non beschuldigd, dat zij zich (NB. te gelijk) aan de ketterij van arius, nestorius, elvidius,
mohammed (!), luther en kalvijn had schuldig gemaakt! In 1636 werden eenige menschen (van Jodendom beschuldigd) aldus gestraft, dat men met eenen nagel (spijker) de eene hand dier lieden op den arm van een houten kruis vasthechtte, terwijl zij in dien pijnlijken toestand hun vonnis moesten aanhooren! In 1661 zag men onder de beschuldigden, naast elkander, een' toovenaar, een' Godslasteraar, een' zakkeroller, en acht Portugesche Joden! Onder karel II waren de misbruiken der Inquisitie tot die hoogte gedreven, dat eene groote Junta zich gedrongen voelde te verklaren: dat zij voor de gewone Regters niets te doen overliet, ja zelfs deze Regterlijke magten alle gezag ontnam. Men zou zich echter zeer bedriegen, indien men dacht, dat deze klagten zelve reeds een begin van verbetering waren geweest, en dat althans de komst van het Huis van bourbon op den Spaanschen troon de kracht der Inquisitie eenigermate verzacht had. Neen! Tegen het eerste getuigt eene godslasterlijke redevoering, in 1697 door den Inquisiteur-Generaal gehouden, en het verbod van eenen anderen Inquisiteur-Generaal, in 1693, van een

{==75==} {>>pagina-aanduiding<<}
werk, omdat het de stelling ontkende, dat de Paus de Koningen mogt onttroonen! En wat het tweede betreft: onder den eersten der Bourbonsche Koningen, filips V, werden in 46 jaren niet minder dan vijftienhonderd vier-en-zestig menschen levend verbrand, en elfduizend zevenhonderd-dertig op eene andere wijze gestraft! Onder filips' Zoon, ferdinand VI, verminderde de gestrengheid aanmerkelijk; er werden in de 13 jaren slechts tien menschen verbrand; nogtans vervolgde men de Vrijmetselaars hevig. Eerst onder karel III begon de Inquisitie voor de kracht der Europesche beschaving te wijken, en in de 30 jaren dezer Regering werden slechts vier personen, gelijk onder zijn' Zoon, karel IV, (toen echter de beginselen der Fransche Omwenteling weder tot scherpere maatregelen aanleiding gaven) niemand verbrand. Dit gruweltooneel was, na de wettige afschaffing der Inquisitie, in het jaar 1826, aan de stad Valencia, aan de Regering van ferdinand VII, door het Heilige Verbond in zijne vrijmagt hersteld, voorbehouden! - De Hemel geve, dat Engelands vrije Zonen, als waardige strijders voor de menschheid, den gedrogtelijken toestand, waaronder Spanje thans zucht, veranderen, en de herstelling der Inquisitie onmogelijk zullen doen worden!




Algemeen Woordenboek van Kunsten en Wetenschappen, voor den beschaafden stand en ten behoeve des gezelligen levens, onder medewerking van een aantal Nederlandsche Geleerden bijeenverzameld door Gt. Nieuwenhuis. Vlde Deel. R-S. Te Zutphen, bij H.C.A. Thieme. 1826. In. gr. 8vo. 715 Bl. Bij Inteek. f 6-65.

Het voor ons liggende werk heeft niet de eigenschap van sommige schriften van langen adem, die bij den voortgang der deelen al minder en minder worden. Integendeel, wij hebben in dit deel weder veel voortreffelijks gevonden, en zijn op zeer weinig misslagen gestooten. Hoezeer oorspronkelijk een voortbrengsel van Duitschen bodem, is echter ook in dit deel weder hulde gedaan aan de verdiensten van verscheidene Nederlanders, en zijn ook andere Artikelen aan Nederlandsche voorwerpen toegewijd; zoo als daar zijn radboud, rademaker, raphelingius, rau, Vader en Zoon, Rederijkers, reyd, Remonstranten, reuvens, de Vader, (uitvoerig) rembrand van rhijn, de rhoer, Vader en

{==76==} {>>pagina-aanduiding<<}
Zoon, (de laatste uitvoerig, naar van heusde) Rijnsburg, Rijnsburgers, de Rijp, Rijswijk, (waarbij wij aanmerken, dat de zuil, door willem V, niet in een gebouw, Nieuwburg geheeten, is opgerigt, welk gebouw naderhand zou gesloopt zijn; maar omdat dit gebouw gesloopt was, en om nogtans de herinnering aan dien Vrede in wezen te houden;) voorts ripperda, (alleen de verdediger van Haarlem, niet de woelzieke dubbele Renegaat, berucht door zijn verblijf in Spanje omstreeks 1726; deze, hoe slecht ook, moest toch vermeld zijn geworden); alsdan roell, rogge, royaards, van roijen, rossijn, rotgans, Rotterdam, ruardi, rubens, ruhnkenius (naar evenredigheid van anderen, wel wat kort), ruisch, m.a. de ruiter, h. de ruiter, rutgers, (rutgersius), sandifort, de Vader, sauvage (van Doornik), scaliger, scheidius, Schelde, schele, Schiedam, schimmelpenninck, Schoonhoven, schrader, schröder, schultens (Vader, Zoon en Kleinzoon), anna maria schurman, scriverius, sevecotius, servaas (Geneesheer te Delfshaven en bekwaam Letterkundige), sewel, simons (menno), joan six, six van chandelier, slothouwer, dirk en ludolf smits, Sneek, snellius (w.), spaendonck, spaen la lecq, l.p. van de spiegel (met verdiende uitvoerigheid), spinosa, jan steen, simon
styl, j. stolp, pieter straat, Suriname, swammerdam, swaving, van swieten, en van swinden. Men ziet aan deze breede lijst, dat ons Vaderland regt gedaan, en dat de medewerking van verscheidene Vaderlandsche Geleerden, op den titel vermeld, meer dan een uithangbord is. Onder de andere Artikelen hebben ons bijzonder bevallen die over reiske, rhigas, de waardige voorbereider van Griekenlands vrijheidsoorlog; Ridderschap, Rome, Romeinsche Geschiedenis, Romeinsche Letterkunde, Rundvee, Rusland, Russische Letterkunde en Taal (geen dagelijksch onderwerp), Schijndood (waar het gevaar van het levend begraven, dien schrikkelijksten dood van allen, en die misschien menigvuldiger is dan men denkt, vooral ten gevolge van zenuwziekten, klaar wordt aangetoond), Schilderkunst, semmler (de beroemde Duitsche Godgeleerde), Spa, Spaansche Taal-, Dicht- en Letterkunde, Mevrouw van stael, Stoomboot, Strafregt, struensee, en zijn ons ook het best bewerkt voorgekomen. De Artikels Rijn, sha-
{==77==} {>>pagina-aanduiding<<}
kespeare en sophokles hadden wel eenigzins uitvoeriger kunnen zijn; bij eerstgemelden wordt naauwelijks meer dan een woord gezegd van de schoone partijen, die zich tusschen Mentz en Bonn aan het oog des verrukten Reizigers vertoonen. Ramler is, als Dichter, naar ons gevoel, te laag gesteld. Onder de drukfouten, die aanwijzing verdienen, behooren benjamin van Tribera, in plaats van Tudela, (bl. 2.) en eenige
andere, doch minder dan in vorige deelen, en die wij daarom ook niet opteekenen, ten einde niet den schijn van vitlust te hebben. Het werk handhaaft zich op den duur, en mag eene belangrijke bijdrage tot de boekerij van een' man van sinaak genoemd worden.




De Tooneelspeelkunst, inzonderheid met betrekking tot het Treurspel, alsmede het nut en de zedelijke strekking des regelmatigen en beschaafden Schouwtooneels, voorgesteld in twee Voorlezingen, bij het Genootschap voor uiterlijke Welsprekendheid, in de jaren 1821 en 1822, door Mr. S.J.Z. Wiselius. Te Amsterdam, bij P. Meijer Warnars. 1826. In gr. 8vo. LVI en 72 Bl. f 1-25.

Welmeenende Toespraak aan jeugdige Dichters, door Mr. S.I.Z. Wiselius.


Barbarus ipse placet. 
Aurea nunc vere sunt secula. 
 
ovidius. 

Te Amsterdam, bij P. Meijer Warnars. 1826. In gr. 8vo. 22 Bl. f :-50.
Beide deze stukjes, het eerste echter alleen voor zoo ver het pas uit de pen gevloeid is, wij bedoelen het voorbereidend Vertoog en de veelvuldige aanmerkingen, zijn geschreven op eenen toon van verbittering, welke slechts nadeel kan doen aan de waarheden, die er dikwijls in worden voorgedragen. De man, die sommige wangevoelens en magtspreuken van bilderdijk en da costa zoo krachtig heeft bestreden, had zich vooral voor den schrijftrant en de zëgswijzen, welke men bij hen zoo te regt euvel heeft opgenomen, moeten wachten; en, indien hij zelf eenige gegronde aantijgingen te doen had aan den geest der Eeuw, welken wij volstrekt niet in alle opzigten willen verdedigen, waarom dezelve dan niet voorge-
{==78==} {>>pagina-aanduiding<<}
dragen met die kalme bedaardheid, welke meestal het geldigste voorteeken is van eene goede zaak. Overal, waar de lezer hartstogtelijkheid opmerkt, wordt hij noodzakelijkerwijs vooringenomen tegen den Schrijver; en zoekt, te regt of te onregt, zelfs daar, waar hij anders ongedeeld zijnen bijval schenken zoude, of ook eenig bijoogmerk, in plaats van waarheid en overtuiging, de gronden en redeneringen heeft in de pen gegeven. - Zoo gaat het gewis iederen onpartijdigen bij de lezing van het voorbereidend Vertoog en de aanmerkingen, onder wier geleide de Heer wiselius zijne beide Verhandelingen, reeds vóór jaren gehouden, thans in het licht zendt; en hetzelfde gevoel blijft hem bij, ook bij de lezing der welmeenende Toespraak. Onwillekeurig dringt zich aan hem het denkbeeld op, dat eene vooronderstelde of wezenlijke miskenning zijner dichterlijke verdiensten door het tegenwoordig geslacht de voorname oorzaak is van zijn uitvaren tegen den wansmaak der Eeuw, en tegen de Letterkundige Geschiedenissen en Tijdschriften, welke zoo onbarmhortig door hem worden beoordeeld en doorgehaald.
Er is een groot verschil tusschen de bestanddeelen van No. 1. De beide Voorlezingen, welke van de jaren 1821 en 22 dagteekenen, zijn in eenen deftigen en hartstogteloozen stijl, en bevatten, de eerste over de vorming en de vereischten van den waren Treurspelkunstenaar, de tweede over het nut en de zedelijke strekking des regelmatigen Tooneels, zeer veel, dat men lezen en behartigen moet, en dat met oordeel en smaak uit verschillende Schrijvers is bijeengezameld en hier tot een oratorisch geheel is verwerkt. Het eerste onderwerp komt ons echter voor, vollediger en doeltreffender behandeld te zijn, dan het laatste; de weldadige invloed van een goed ingerigt Schouwtooneel kon in breeder omtrekken en met levendiger kleuren geschilderd zijn. Doch wij stappen van deze Voorlezingen, welke uit den aard des dikwerf behandelden onderwerps, volgens de eigene bekentenis van den Heer wiselius, weinig nieuws behelzen kunnen, af, om ons met het voorbereidend Vertoog bezig te houden, dat in eenen minder oratorischen, maar des te hartstogtelijker, ja zelfs verbittering ademenden trant geschreven is. - Hier dient het met de zwartste kleuren geschilderde verval van het Nederlandsche tooneel, en vooral van het Amsterdamsche, tot eenen aanloop, om eens hartig tegen den geest der Eeuw te veld te trekken, tot bewijzen van welks diepe verbastering de mu-
{==79==} {>>pagina-aanduiding<<}
zijk van den Vandaal rossini, dien bezoldeling der Jezuiten; de vuiluisbak van het Advertentieblad; de Letterkundige Geschiedenissen, hier uit onverstand en domheid, ginds om dos lieven broods wille, met blijkbare partijdigheid geschreven; de goedkeuring van Treurspelen als de sylla en maria stuart, en nog veel meer wordt bijgebragt, dat, volgens de eigene woorden van den Heer wiselius, (bl. XI)
ann de meesten zal voorkomen, als, gelijk men het noemt, met de hairen er bij gesleept.
Maar, hoezeer wij onze afkeuring over den bijtenden toon, waarop dit alles en zoo veel meer geschreven is, moeten te kennen geven, betuigen wij echter, aan den anderen kant, dat er in dit voorbereidend Vertoog veel gevonden wordt, der maar al te waar is en maar al te zeer behartiging verdient. De verkeerde rigting, welke de, op zichzelve lofwaardige, zucht tot beschaving der geringere standen genomen heeft; de waanwijsheid en ontevredenheid, welke daarvan de natuurlijke gevolgen zijn, worden hier klemmend en duidelijk aangetoond; en Recensent kan niet anders dan aan het hier gezegde zijn zegel hechten. Reeds vóór eenige jaren heeft hij zelf dit kwaad met woord en schrift trachten tegen te gaan; doch zijne stem was ook als die eenes roependen in de woestijne. o, Mogt toch zekere Maatschappij in ons Vaderland, welke zich ongetwijfeld groote verdiensten verworven heeft, maar, door overdrijving van een loffelijk grondbeginsel, op den weg is, om het goede, dat zij gesticht heeft, door het kwade, dat zij stichten zal, te overtreffen, de gouden spreuk van den Franschen Wijsgeer trublet in al hare vergaderzalen doen ophangen: Men moet den gemeenen man niet te veel verlichten, dewijl men hem niet geheel verlichten kan.
De Heer wiselius, die het verschrikkelijk op alle mogelijke Tijdschriften geladen heeft, ziet dus, dat wij evenmin, als hij, den geest der Eeuw met geslotene oogen naloopen en bewierooken, en ook, waar het pas geeft, rondborstig een afwijkend gevoelen durven verdedigen; doch wij doen dit met betamelijkheid, met matiging, en niet, gelijk, helaas! thans ginds en elders geschiedt, op den hoogen toon van een' dweeper of waanprofeet. Vooral zorgen wij, dat geenerlei drift, die zelfs de beste zaak bederft, ons tot onregtvaardige uitvallen vervoere; en mannen, die, gelijk helmers en van kampen, zoo te regt de achting bezitten van het publiek, behandelen wij niet als rijmelaars of botterikken en broodschrijvers.

{==80==} {>>pagina-aanduiding<<}

Doch, daar ons thans de naam van helmers uit de pen vloeit, hebben wij juist eenen gepasten overgang gevonden tot het tweede stuk, de welmeenende Toespraak aan jeugdige Dichters, die men, naar ons gevoel, kan beschouwen als eene doorgaande Satyre op den waarlijk verdienstelijken Zanger der Hollandsche Natie. Ook wij zijn geenszins blind voor zijne gebreken: dikwijls vonden wij bij hem gezwollenheid in plaats van verhevenheid, en de edele eenvoudigheid opgeofferd aan de zucht, om door kwalijk aangebragte geleerdheid te schitteren; wij misten bij hem geleidelijke orde, en de kunst, om de overgangen ongezocht te doen plaats grijpen; doch met dat alles was hij Dichter, in den echten zin des woords, en oneindig meer Dichter, dan velen, die hem thans in hunne strompelende Alexandrijnen, opgevuld met inversies, tegen ons taaleigen strijdende, trachten bespottelijk te maken. Had de Heer wiselius met zachtmoedigheid de gebreken aangewezen van een' Dichter, dien thans vele jongelingen, om den roem, welken hij als nationaal Zanger verworven heeft, tot model zouden nemen, dan hadden wij hem opregten dank schuldig geweest; maar zij, die hemzelven voor een' Chaös, en zijn dichtwerk, dat toch waarlijk zoo veel heerlijks bevat, voor een kakelbont Arlekijnspak uitmaken, doen, zonder 's mans nagedachtenis eenige schade toe te brengen, den onpartijdigen slechts glimlagchen, die zeer wel weet, waar hun de schoen wringt, namelijk aan den pijnlijken likdoren, dat zij niet zóó gebrekkig dichten kunnen als de gestorvene Zanger. - Overigens mogen onze jeugdige Dichters de voortreffelijke lessen, welke hun hier vooral met betrekking tot het naauwkeurig inachtnemen der taalregels gegeven worden enz., zich wel ten nutte maken. Voor eene magtspreuk, echter, die op bl. 19 voorkomt:
‘Van schoonheên zelfs moet nooit een Dichtstuk overvloeien,’ moeten zij zich niet te bevreesd maken; gaan zij gerust hunnen gang, en brengen zij zoo vele zamenpassende schoonheden, als mogelijk is, in hunne gedichten; wij, en ook het publiek, zullen hun die vrijpostigheid niet ten kwade duiden.




Al de Werken over het Onderwijs en de Opvoeding van H. Pestalozzi, naar het Hoogduitsch bewerkt, onder opzigt van P.J. Prinsen, Directeur en Onderwijzer van het Koninklijk Instituut tot aankweeking van Schoolonder-
{==81==} {>>pagina-aanduiding<<}
wijzers, te Haarlem. Iste Deel. Te Zutphen, bij W.C. Wansleven. 1826. In gr. 8vo. XVI en 560 Bl. Bij Inteek. f 4-50.

Wij verblijden ons over het plan, om alle de werken van pestalozzi in de Nederlandsche taal uit te geven, en wel zoo als zij elkander in tijdsorde opvolgen, waardoor dan zijne volksboeken het eerst komen. Van daar behelst dit boek alleen zijn Lienhard en Geertruid.
Het is overtollig, over pestalozzi of zijne werken uit te weiden, of van dit deel derzelven te spreken. Het getal ingeteekende exemplaren van de Hoogduitsche uitgave kan op 4000 geschat worden. Voor 5000 roebels teekende Ruslands Keizer alexander, de Pruissische Koning voor 400 thaler, de Koning van Beijeren voor f 700, en onze geliefde Koning (die voor 25 exemplaren dezer uitgave inschreef) teekende voor 22 exemplaren in de Hoogduitsche taal in. Weinig beteekent daarbij de aanvankelijke inschrijving onzer landgenooten; doch de vermelding van de eere, die het oorspronkelijk werk genoot, geschiedde door den Recensent opzettelijk, ter bevordering van nog meerdere Nederlandsche deelneming, tot welker openbaring de uitgever de gelegenheid nog openliet. Zoo vele inteekenaren zijn echter, nadat er zoo veel over de paedagogiek en voor de volkslectuur is publiek gemaakt, ter hand genomen, en met Nederlandsche bedaardheid beproefd, wel niet te verwachten.
Buitengewoon was ook het gunstig onthaal, dat de Lienhard en Geertruid des vermaarden Schrijvers vond, in Zwitserland en Duitschland. Het werk was ook allezins geschikt om te behagen, door de onderhoudende, eenvoudige, overeenkomstig de natuur voorgedragene tafereelen, waarin vooroordeel en zonde, met derzelver rampzaligen nasleep, en tegenover dezelve verlichting en godsvrucht, met derzelver heilrijken invloed, ook in de bitterste levensgevallen, treffend voor den dag treden, op eene wijze, die niet door overdrevenheid of ongewoonheid, niet door raadselachtigheid of gekunstelden vorm, maar door natuur en waarheid en de bevestiging der dagelijksche ervaring, tot het harte des volks overtuigend spreekt. Bijzonder treffend is de voordragt der onderscheidene, veelvuldige karakters, niet zoo als ze in de idealen- en romantische wereld figureren, maar zoo als ze in de maatschappij bestaan, welke hier voorkomt. Kort en goed, dit is een uitmuntend volksboek, dat wij vele lezers toewen-
{==82==} {>>pagina-aanduiding<<}
schen, dat juist geschikt is om menig' langen winteravond nuttig te doen doorbrengen, dat stoffe tot vele heilzame opmerkingen, en een' rijkdom van lessen der levenswijsheid voor verscheidene standen oplevert.
Doch, men vergete niet, dat men zich door pestalozzi in Zwitserland of Duitschland geplaatst vindt. - Van dit werkje bestaat reeds eene vertaling; alzoo behoeven wij te minder den lezer van dit werk te zeggen.
Wat hij op hetzelve aan te merken vindt, zoude de omslagtigheid, hier en daar de kracht des verhaals, hoe zal hij zeggen? verlammende, betreffen, en vooral de slordigheid ten opzigte der taal en constructie, waarop wij, in het vermaak, dat ons de lezing dezes werks verschafte, meermalen onaangenaam stuiten moesten. Dit is te erger, daar we op den titel lezen: ‘bewerkt onder opzigt van p.j. prinsen.’ Reeds in het voorberigt vonden wij ‘uitwijden,’ ‘inzigtover,’ ‘welker kennis onontbeerlijk kunnen geacht worden.’ Mogen wij dat geene slordigheid noemen, het schoone werk ontsierende?
Uit eene noot des vertalers of bearbeiders geven wij dit, bij verkorting: ‘In hoe verre mag een zedelijk schrijver de ondeugd schilderen? Mag mijn mond uitspreken, hetgeen hogarth en ** geschilderd hebben? uitspreken de daden dezer menschen (die daden?), die ik, zonder bedenken, door het penseel en het graveerijzer afgebeeld zie? Mijn gevoel deinst terug, als ik ze in woorden breng en uitspreek, en ik zie rond, of mij niemand hoort. Maar het beeld van den schilder zie ik leunen aan den arm van den besten en edelsten, en - schaam mij niet. De tong en mond zijn naauwer met het gevoel van ons hart verbonden, dan de hand. De kunst, die met de hand de ondeugd afmaalt, ontheiligt het hart niet met dat geweld, waarmede het de mond doet, als zij, met evenveel stoutheid, de ondeugd naakt voorstelt. Dit is geene lofrede voor alle aangebedene dichters, ezv.’ Hier valt nog al wat na te denken voor den menschenkenner. Wat de dichters betreft: zij, die, als zoodanig, de beschaving (in den edelsten en ruimsten zin des woords) hoofddoel achten, en het voetspoor van onzen feith bewandelen, hebben zich dit niet aan te trekken; maar wij dachten aan den man, op wien onze van hall, in zijne Lofrede op feith, het oog had, die, terwijl zijne lier nog natrilt van den toon der godsvrucht....... Doch, wat denken wij ook hier aan schaam-
{==83==} {>>pagina-aanduiding<<}
teloozen, en verbitteren ons het genoegen, dat ons de aankondiging dezes boeks verschaft?
Wij denken liever aan de Maatschappij Tot Nut van 't Algemeen, en aan den Predikant n. swart. Waarom? Door dezen is voor een gelijksoortig werkje, dat geheel Nederlandsch is, de prijsstoffe dier Maatschappij beantwoord. Dat werkje heet Pieter Schijn en zijne Dorpgenooten. Het kome niet in vergetelheid, ook bij de stedelingen niet! Het doet voor Lienhard en Geertruid niet onder; en, omdat ons dit als Noderlanders zoo goed doet te mogen zeggen, willen wij het hier in het geheugen roepen.





Levensschets van den beroemden Treurspeler Talma. Meerendeels gevolgd naar het Fransch van Moreau, door A.L. Barbaz. Waar achter een Dichtstuk van den Overzetter is geplaatst. Te Amsterdam, bij J.C. van Kesteren. 1826. In gr. 8vo. 84 Bl. f 1-25.

Betere lofspraak weten wij dit werkje niet te geven, zoo de Lezer althans aan ons oordeel eenige waarde gelieft te hechten, dan een beroep op de stalen, welke wij bereids uit hetzelve, naar het oorspronkelijke, in ons Mengelwerk hebben medegedeeld. Inderdaad, het is eene, in hare soort, belangrijke lectuur, inzonderheid voor den beminnaar van het hooge Treurspel; en niet minder belangrijk is de vergelijking van het oogpunt, waaruit de Heer wiselius, in zijne Tooveelspeelkunst, en waaruit talma hetzelve beschouwt. Wij prijzen de lezing gaarne aan. Van het bijgevoegde Dichtstuk, dat ons, na eene proza-lectuur, welke ons hart verwarmd had, aanmerkelijk verkoelde, ontleent dit werkje geene bijzondere waarde.

Het hedendaagsch Parijs, of Zeden, Gewoonten, Instellingen en Gebeurtenissen te Parijs. Naar het Fransch van Santo Domingo, Schrijver van het hedendaagsch Rome.


Parijs, stad vol geraas, vol rook, vol vuiligheid; 
Gij mengelmoes van deugd en van boosaardigheid; 
Waar men nu de ondeugd laakt, en dan er op durft roemen: 
Wie u ontvlugten kan, mag zich gelukkig noemen! 


{==84==} {>>pagina-aanduiding<<}

Te Leeuwarden, bij H.C. Schetsberg, 1826. In gr. 8vo. 252 Bl. f 2-40.
Santo domingo (of liever degeen, die zich onder dezen naam verbergt) is door zijn hedendaagsch Rome genoegzaam bekend; en wie zou naar een hedendaagsch Parijs niet gretig tasten? Ridendo mores castigare is des Schrijvers doel. Hij is er waarlijk voor berekend. ‘Ik wil,’ zegt hij, ‘oppervlakkig zijn.’ En dit minder doordringen, en ook wel eens het min fijne der scherts, deed ons inderdaad wel eens twijfelen, of dit werkje wel uit dezelfde pen gevloeid zij. - Wij willen het met onze lezers doorloopen.
De inleiding lokt reeds uit, en doet ons zien, dat bij personen van rang te Rome slechts theorie en naar de mode is, wat te Parijs in praktijk wordt gebragt. Hij komt te Parijs bij eenen vriend, en ontmoet daar zekeren bardesco, die een groot vriend is van den Abt G., die den Abt M. kent, die weder de spitsbroeder van den Abt F. is. Om zijns vriends wil moet hij dezen ontzien, die de bescherming van dien bardesco behoeft. Maar met alle zijne voorzigtigheid geraakt hij in de klem, en eindelijk geeft hij, om zijns vriends belang, denken wij, zelfs in zoo verre toe, dat hij erkent, dat het dwaas is, zich tegen misbruiken te verzetten, en dat men zich zelfs jegens de pijnbank met omzigtigen eerbied gedragen moet. Geheel het werk door heeft hij het intusschen tegen gekwetst verstand en gekwetsten smaak gerigt, en hij treft meesterlijk. - Hij bezoekt (na deze inleiding) allereerst de gezelschapszaal eener letterkundige Dame. Wie daar niet al gezien, en wat daar niet al gehoord wordt! o, Dit Dichters, wier hengstebron een wijwatersbakje en wier Pegasus Bileam's ezel is! - Bij den boekverkooper ladvocat kocht hij hierop alex. guiraud, en diens dichtstuk, de Dichter, ondergaat eene kluchtige, welgegronde kritiek. - Eene volgende afdeeling heeft de Beurs ten opschrift. Dit woord had hij in den Kerkelijken Staat meermalen gehoord, en zijne beurs dan moeten afgeven. Op de Beurs van Parijs gaat het, zoo als hij die hier afteekent, nog vrij wat erger. Het dekken, - de surplusen, - de makelaars, en wat de menschheid door geld- en schraap- en
speelzucht al meer vernederen kan. - Het Geregtshof krijgt nu eene geduchte beurt. ‘Goede hemel! hoeveel Marionetten, Arlequins en Polichinellen naast de mantels der advocaten; de uitdragers

{==85==} {>>pagina-aanduiding<<}
en boekverkoopers zijn dooreengemengd, en bij gevolg zijn alle vodden bij elkander. Het schijnt hier eene eeuwigdurende kermis te zijn. - Ziedaar een beeld in basrelief, dat de Regtvaardigheid zal moeten voorstellen. Wat is dat? zij houdt de schaal niet in hare regterhand; zou themis waarlijk links zijn? - Dat niet; maar zij moet zwaar treffen, en bewaart hare regterhand voor het zwaard,’ enz. - Over de Russen en Thibetaansche Geiten. Hun invloed op de zeden van Parijs en de inwoners dier stad. De vreemdelingen, die zoo ver weg kwamen, en die zij nimmer zouden wederzien, hadden voor de Parijsche Dames het bekoorlijke der nieuwigheid. De Russische legers trokken terug, en lieten de levende sporen van hun kampement in de stad achter. Welk eenen invloed zullen de Gallo-Russische kinderen in het vervolg hebben op de zeden en den geest der Fransche Natie! - Wij willen de wreedheid uit nieuwsgierigheid en de nieuwsgierigheid uit wreedheid maar overstappen; ook de geschiedenis eener cachemiren shawl, een onuitputtelijk punt van gesprek in eenen kring van Dames. De invloed der Russen op het ligchamelijk (?) karakter van het Parijsche geslacht is minder dan die, welke de Thibetaansche geiten op het zedelijk karakter der Parijsche vrouwen uitoefenen. - Een nieuw hoofdstuk spreekt over de Dagbladen. Dit hoofdstuk is aardig en leerzaam. - De Pest onder de Schrijvers; het Romantismus wordt bedoeld, de val der letterkunde voorspeld, en chateaubriant vooral niet gespaard. - De pittoreske Reis in Griekenland. Het voortreffelijk werk van den Heer de choiseul geschiedt volle regt. Hier prijzen wij lezing en
herlezing vooral aan, en zouden veel afschrijven, ontbrak ons geene genoegzame ruimte. - Gezelschapsavond. Spel en dans. Hier zien wij de belagchelijkheid, de dwaasheid en het bederf in vollen glans. Wat komt hier niet al voor! Bij de volgende zinsnede zetteden wij onder anderen eene notabene: ‘Dwaze ouders! zult gij dan nimmer begrijpen, dat de muzijk en de dans, wanneer zij te volmaakt geleerd worden, voor de driften hetzelfde zijn, wat de geleiddraad voor den bliksem is?’ - De straten van Parijs. Op de straten ziet men den mensch in negligé, en hier was alzoo voor den luimigen Schrijver al heel wat op te merken. Wij geven alleen het volgende: ‘Het groot tafereel des doods, dat ieder overal beven doet, gaat door de straten van Parijs, zonder de minste gevoeligheid op te wekken. Al werdt gij in de kleine landstreken ook, uw geheele

{==86==} {>>pagina-aanduiding<<}
leven lang, door jan en alleman bespot en afgegraauwd, zal men u dáár echter, na uwen dood, met beleefdheid, ja met eerbied behandelen. Men gaat voor u uit den weg; men groet u, en dikwijls zullen, te uwen voordeele, de eerste verzen van het de profundis binnensmonds opgezegd worden. Te Parijs moet gij u met zulke genoegens niet vleijen,’ enz. Aardig is de beschrijving, hoe het lijk daar, wel gestooten, wel geschud, en zeker van niet in eene flanuwte te liggen, op het kerkhof komt, en men u eindelijk daar, benevens alle gedachten aan u, begraaft. - De Fransche Akademie doet zich hier weinig voordeelig voor; want, wanneer de beste zaken bedorven worden, ontaarden zij in de slechtste. Ten tijde van lodewijk XV zeide men van dezelve: Daar zijn er veertig, die voor vier verstand hebben. Onze Schrijver zegt, dat dit toen nog eene onwaarheid was. Maar thans! Zet men op eene overschoone lier, bij het springen eener snaar, eene ziiveren in plaats van eene darm-snaar, dan moet net speeltuig wel wanluidend worden. De verkiezingen à la fourchetre mag men bij den Schrijver lezen. Aan eenige Fransche Akademisten bewijst hij echter de schatting van regtvaardigheid en hoogachting. - Over de Bouworde, over de vermeerdering der Bevolking, en over de Vroedvrouwen, is de Schrijver kort. Wat de laatsten betreft, zegt hij: ‘Wanneer de vroedvrouwen op het land even kundig waren als die van Parijs, zou de bevolking van Frankrijk, ja de geheele natie er bij winnen.’ Breeder is hij over de Kwakzalvers in het algemeen, en de Dokters en Apothekers in het
bijzonder. Het aardige zeggen van le sage in den Gilblas, boveu dit hoofdstuk als motto geplaatst, trok al aanstonds onze aandacht: Een jong Geneesheer zeide eens tot eenen ouderen, dat de zieken het schenen afgesproken te hebben om te sterven, ten einde hunne geneeswijze in verachting te brengen; hij stelde voor, eens van praktijk te veranderen: ‘Dat zou ik wel doen, was het antwoord; maar ik heb een boek geschreven, waarin ik het laten en het warm water ten hoogste aanprijs. Zal ik nu mijn eigen werk tegenspreken? - Neen, gij hebt gelijk; gij moet uwen vijanden die zegepraal niet gunnen; zij zouden zeggen, dat gij u liet overtuigen, en aldus uwen roem bezwalken.’ Van hetgeen hier aangaande de Parijsche Apothekers of Pharmaciens, zoo als zij zich noemen, voorkomt, deelen wij het volgende mede: ‘Er waren Ao. 1800 in Parijs 150, thans zijn er

{==87==} {>>pagina-aanduiding<<}
230, en het gaat met de reglementen als met de constitutionele wetten; niets ontbreekt dezelve, dan, helaas! de uitvoering. Er bestaan in Frankrijk drie groote artsenijkundige Hoogescholen. De kandidaat moet vier examens ondergaan. Laat men hem toe, zoo betaalt hij dertienhonderd franken, naardien men in Frankrijk, om het een of ander beroep uit te oefenen, altijd betalen moet. De onwetendste dwaas kan de gestrengheid der examens ontduiken. Men geeft hem de bladzijde van het boek, hetwelk hij vertalen moet, vooruit op; een tuinman leert hem de namen van eenige planten en kruiden; alles, wat hij niet weet, wordt hem ingefluisterd; zoo wordt hij lid van het Apothekersgild, met het regt purgandi et tuandi per totam terram. Om het betaalde geld uit te zuinigen, koopt hij al aanstonds niets dan verlegene geneesmiddelen in. - Men moet het finantiewezen maar verstaan; op een indirecte wijze wordt alzoo 's rijks schatkist gevuld. Van de 230 Apothekers te Parijs zullen er 20 braaf en bekwaam zijn, en 60 weten juist zoo veel als noodig is. Deze beide klassen brengen weinig aan den staat op; maar des te meer de overige 150. De laatstgenoemden koopen van de droogisten uit de Lombardstraat het uitvaagsel en het overschot, dat in de kisten met theriakel, ipecacuanha enz. is blijven zitten. Deze kruiden worden nu dubbele vergiften, zoo wel door hunne slechte hoedanigheid, als door de verkeerde recepten, die de Dokter voorschrijft. Wat moet nu de arme zieke daartegen doen? - Sterven. Zie zoo, nu zijn wij op den weg. De administratie der registratie wacht hen bij den overtogt van den Styx op, en is niet, gelijk
charon, met eenen enkelen stuiver tevreden, maar verslindt het grootste gedeelte van hunne nalatenschap, hetgeen zij aan de droogisten in het groot en klein te danken hebben. Vandaar die schrikkelijke vermeerdering van het getal der Apothekers, wier onwetendheid en schurkerij onder een vaderlijk schild verborgen worden. Bij het zien van die geheime vereeniging tusschen de beschermers en beschermelingen, zou men haast gelooven, dat zij te zamen eene onderlinge Verzekeringsmaatschappij, tegen het leven der burgers gerigt, uitmaakten.’ Door elkander sterven te Parijs jaarlijks 24000 menschen; het nchtste gedeelte, zegt de Schrijver, (dus 3000) moet, volgens de berekening van een hunner, aan de Apothekers toegeschreven worden. De matige berekening is, dat ieder sterfgeval der registratie slechts 100 franken aanbrengt. Dit geest

{==88==} {>>pagina-aanduiding<<}
dus 300,000 franken. Laat nu ieder Dokter slechts 10 personen vermoorden, dan veroorzaken deze nog 6000 sterfgevallen; en dan moet de artsenijkunde 900,000 franken jaarlijks aan de registratie opbrengen. - Wij ruimen het volgende voorbeeld nog een plaatsje hier in: De Geneesheer zegt aan den zieke, dat de lever ontstoken is, en rigt zijne recepter daarnaar in. De lijder sterft, wordt geopend, en de lever wordt gezond en wel bevonden. Nu juicht de Dokter. Uw vader is juist gestorven, toen hij genezen was, zegt hij tot de weenende kinderen. De weduwe bedankt hem duizend malen voor zijne zorg, en verspreidt door de stad, dat Dokter ***** in Leverziekten onvergelijkelijk is. Ziehier een' algemeenen regel: ‘Een Dokter moet nimmer zijn ongelijk of zijne dwalingen erkennen. Daardoor zou hij zichzelven benadeelen, en zich den toorn der faculteit op den hals halen; dewijl in dezelve, even als in alle standen, die op geheime kennis en onbeschaamde kwakzalverij gegrond zijn, de zorg voor de eer harer broederschap altijd bovendrijft. Het nattige en ware behoeft geen' steun van gilden of broederschappen.’ - De staatkundige Hervormers. Van deze kan niet veel goeds gezegd worden; dit punt loopt dan ook kort af; zoo ook de Vrouwen van het land te Parijs; en: kontrast in het karakter der Parijzenaren. Bij de Parijsche en de Mahomedaansche Vrouwen hebben wij hier eene aardige verdediging der zeden van zijn land door een' Mammeluk. Alles wordt besloten door eene Rangschikking der Vrouwen, volgens het stelsel van linnaeus; de Schrijver verdeelt haar in zes klassen. Dit, en welligt nog eene of andere bijzonderheid, boven gemeld, namen wij bevorens reeds in ons Mengelwerk op. - Wij waren reeds te breedvoerig;
waarvoor wij echter geene verschooning vragen, daar het werk ons uitlokte en ook bij ons nut stichten kan. Die zich toch aan een' ander' spiegelt, spiegelt zich zacht. - Het kan wel zijn, dat de Schrijver doorgaans een te donker glas gebruikte bij zijne beschouwingen; over het algemeen, echter, komt het ons voor, dat hij scherp en goed heeft gezien.

De Lotgevallen van den laatsten Abenceraag, door F.A. de Chateaubriand, Pair van Frankrijk en Lid der Fransche Akademie. Uit het Fransch door Ch. Meerts. Amsterdam, bij A.J. van Tetroode. 1826. In gr. 8vo. IV en 80 Bl. f 1-20.

Dit belangrijk en sierlijk geschilderd tafereeltje van de lief-
{==89==} {>>pagina-aanduiding<<}
de eens Ridderlijken Moors jegens eene edele Spaansche schoone, dat in het oorspronkelijke de heerlijkste beschrijvingen en welsprekendste uitboezemingen bevat, is voor ons publiek volstrekt ongenietbaar gemaakt door eene vertaling, waarschijnlijk vervaardigd door een' onzer Zuid-Nederlandsche broeders, die zich op deze wijs in de volkstaal wilde oefenen. Men oordeele uit dit proefje: ‘In het midden van dezen grooten omtrek ontwaarde men geene zitplaats. De rijken even als de armen knielden voor den Heere op de marmeren vloeren die de graftomben overdekten.’ (NB. De vloer eens tempels dekt de graven; maar de tomben zijn boven den vloer verheven.) ‘Aben-Hamet trad langzaam in de eenzame buiken!!!, en men hoorde geen ander gerucht dan dit van zijne voetstappen. Zijne gedachten waren verdeeld tusschen de herrinneringen, welke dit oude gesticht der moorsche religie hem te binnen bragten en de gevoelens, welke de godsdienst der Christenen in zijn hart zetteden.’ - Het jammert ons, dat de Vertaler (die, misschien, na eene oefening van nog een enkel jaar, onze taal zuiver zoude geschreven hebben; want hij bewijst zijnen aanleg daartoe onmiskenbaar) zich zoo vroeg in het openbaar gewaagd hebbe: hij zelf verliest daarbij, en ons publiek ook; want anders had het zeker eene betere vertolking van dit luchtig, doch fraai geschilderd tafereeltje van een' der beste Fransche Schrijvers ontvangen.

Nederlandsche Muzen-Almanak. 1827. Negende Jaar. 's Gravenhage, bij J. Immerzeel, Jun. f 3-50.

De mededinging in het vak der Almanaksliteratuur wordt jaarlijks grooter; en daar het eene onbetwistbare waarheid is, dat, waar velen erven, ieders aandeel geringer zijn moet, zou men kunnen vreezen, dat ook dit jaarboekje, meer opzettelijk aan de Nederlandsche Zanggodin toegewijd, den nadeeligen invloed van deze getalvermeerdering moest gevoelen. Tot nog toe, echter, schijnt deze vrees ongegrond; de rustelooze ijver van den Heer immerzeel, en deszelfs, op eigene dichterlijke verdienste gegronde, betrekkingen met onze oudere en jongere Zangers, stellen hem in staat, om den aangevangen wedstrijd met eere vol te houden, en den eenmaal verkregen voorrang onbetwijfeld te bewaren. Ook deze jaar-
{==90==} {>>pagina-aanduiding<<}
gang getuigt hiervoor; meest alle onze Dichters van naam leverden grootere of kleinere bijdragen; bilderdijk een viertal, waaronder echter alleen des Grijzaarts Lentezang een paar blaadjes vult; tollens eene navolging eener kleine Romance van walter scott; loots eene dergelijke van het beroemde Vaarwel van byron, hetwelk echter vrij duister is uitgevallen; nierstrasz twee treffende, misschien soms wat al te puntige versjes, uitgesproken op de twee eerste algemeene Vergaderingen van het Genootschap tot zedelijke verbetering der Gevangenen, voor hetwelk de edele man steeds een der vurigste ijveraars blijft; spandaw een' Nieuwjaarsgroet aan een etend en drinkend Leesgezelschap, welke zoo maar los en vlugtig op het papier schijnt nedergeworpen, maar toch in sommige trekken den meester verraadt; h.h. klijn een Vaartwel en eene Wederkomst, twee stukjes, welke ons een diep ter nedergebogen hart, dat slechts in de vriendschap verademing vindt, schilderen; de uitgever immerzeel zelf
een drietal, Maar, Bacchus, en het Verschijnsel, waarvan het eerste door fijne ironie en keurigheid van uitdrukking uitmunt; men lette slechts op de drie slotregels van het volgend couplet, in hetwelk alleen de uitdrukking bij vleten in ons oog wat te zeer bij de nette en dichterlijke kieschheid van het overige afsteekt:

Schuilend onder rozenbladen 
En behaaglijk loofverdek, 
Toovert de ijver om te schaden 
't Woord behendig in 't gesprek: 
Hooge lofspraak wordt bij vleten 
Eerst gulhartig toegemeten; 
Doch allengskens, zacht van tred, 
Komt het hinkend paard der maren 
Grazen in de lauwerblaren, 
Trapplen door het rozenbed. 

Ook Bacchus zal door zijne losheid van toon algemeen bevallen; terwijl het Verschijnsel eenvoudig en goed verteld is. Withuys leverde eene uitmuntende vaderlandsche Romance, huibert willemseoon van eyken, welke alleen misschien iets korter had kunnen zijn; boxman eenen gloeijenden Lierzang, Amerika, aan welken men ten minste geene dichterlijke vlugt ontzeggen zal; van hall, wiens portret dezen jaargang versiert, (waarom ging immerzeel toch

{==91==} {>>pagina-aanduiding<<}
van zijne goede gewoonte af, om ons de Poëten bij het paar te leveren? hij moet niet verslappen in het goede) eenen anderen Lierzang, Cornelia, de Moeder der Gracchen, welke ons veel te geschiedkundig is; c. de koning, lz. insgelijks eene Ode, Tyrus, welke hare verdiensten heeft, ofschoon coupletten als het volgende, door het eeuwig geklikklak van als en gelijk, alles behalve lyrisch zijn:

Zoo stondt gij eeuwen als een rots, 
En waart gelijk een zetel Gods, 
Met gouden glans omtoogen. 
Gij spraakt gelijk een oppervorst, 
Die de aarde als op zijn schouders torscht, 
Als waart gij 't Alvermogen. 

Verder vinden wij hier twee stukjes van lulofs; het eerste een Toast op 's Konings Verjaardag, van geene blijvende waarde, en het tweede een Geldersch Avondtafereeltje, dat ons, door zachtheid en bevalligheid, weder met den Toastinsteller verzoent; insgelijks twee stukjes van warnsinck, een regt hartelijke weêrklank op het Volkslied van willems, in den vorigen jaargang geplaatst, die ons beter bevalt dan de klank zelf, waarvan het de Echo is, en een lief versje, Rijkdom getiteld. Wiselius bezingt, naar den Bijbel, op eene waardige wijze, het Vertrouwen op God; en p.l. den beer boezemt Gedachten aan den Dood uit, welke door het staande rijm, nimmer van het slepende afgewisseld, en den Alexandrijnschen vorm, zich in een aantal met elkander niet verbondene distichen schijnen op te lossen. Kinker gaf een los stukje, alleen met *** ten opschrift, waarin hij ons den oorsprong der zelfzucht, of van het egoïsme, uit de ikheid en niet ikheid tracht kenbaar te maken; en Mejufvr. moens een' Droom, in haren bekenden trant, welke een geheel andere is dan die van den hier voor het eerst ons ontmoetenden langereis, die staatkundig gedroomd heeft over de hooge waarde van het genot der Vrijheid: de eerste is soms wel eens wat kwistig met al te fraaije woorden; de laatste heeft dit zwak niet, blijkens dit coupletje:

Een droom is veeltijds zonderling, 
En soms ter degen aardig; 
En hoe men ook dit denkbeeld wraak', 
Hij is, om 't hoog gewigt der zaak, 
Soms zeer opmerkenswaardig. 

Dat heet eerst poëzij! Meerder smaak hadden wij in de Klagt

{==92==} {>>pagina-aanduiding<<}

van een Landmeisje in de Stad, door van ooster wijk bruyn, (schoon wij nog wel aardiger stukjes van hem gelezen hebben) en in het lieve Zangstukje, de gelukkige Huisvader, van robidé van der aa. Doch waarlijk, wij kunnen niet alles opsommen, en noemen dus nog slechts de Morgenstond, van schenk; de Kapel aan den oever der Adriatische Zee, van gravé; de Dood van Graaf Floris, door van den broek; het herdenken aan mijne Echtgenoote, door carel webbers; de Wereldschool, van ijntema, en de Pruik, als stukjes, welke ons, ieder in zijne soort, bijzonder bevallen hebben. Voegt men hier nog bij verscheidene andere medewerkers, welke wij kortheidshalve voorbijgaan, dan ziet men, dat er rijkdom en afwisseling genoeg is. Dat alles niet even goed, en het een en ander zelfs wel eens minder dan middelmatig is, zal men tevens uit onze vlugtige aanstipping en de enkele bijgevoegde woorden wel opgemaakt hebben; doch wij oordeelen het best, om ons niet in bijzonderheden in te laten, aan welke bijna geen einde zijn zoude, en hebben ook lang de hoop opgegeven, met welke wij ons vóór jaren gevleid hebben, dat de Muzen-Almanak, éénig in zijne soort. alleen het voortreffelijke, of ten minste het zeer goede, zoude hebben opgenomen. Dit ideaal te bereiken, schijnt onmogelijk; want, ware dit mogelijk, immerzeel, als uitgever, zoude er de man toe zijn. Doch, zoo als het is, is het misschien beter, zoo al niet voor het publiek, dan toch voor de meesters in de kunst; het contrast doet hunne waarde beter uitkomen.




Landhuishoudkundige Almanak, ten vervolge op den Almanak tot Nut en Vergenoeging. Door wijlen den Hoogleeraar J.A. Uilkens. Voor 1827. Te Groningen, bij J. Oomkens. f :-30.

De punt vóór het woordje Door zou ons hebben doen glimlagchen, zoo het herdenken aan den dood van uilkens ons niet terstond weder tot ernst gestemd had. Doch, wie dan ook dit Jaarboekje vervolgd hebbe, het verdient ruime aanprijzing en een goed vertier. Plaatsgebrek verbiedt ons, zulks door bewijs te staven.

Meng. No. I. bl. 41. reg. 21. lees Kardinalen; en bl. 44. reg. 7. v. o, voor Christenliefde, lees menschenliefde.





{==93==} {>>pagina-aanduiding<<}

Boekbeschouwing.

De Bijbelleer aangaande den Persoon van Jezus Christus in het licht gesteld door P.W. Brouwer, Predikant te Maassluis. Te Arnhem, bij P. Nijhoff. 1826. In gr. 8vo. VIII en 216 Bl. f 1-80.

Wij maken op dit belangrijk werk allen opmerkzaam, die de Godgeleerdheid beoefenen; allen, die prijs stellen op eene grondige kennis der Godsdienstleer, en allen, welken de Godsdienst ter harte gaat, om het even tot welk Kerkgenootschap zij behooren, maar bijzonder in het Gereformeerde.
Hebben wij den Schrijver wèl begrepen, dan is zijne meening deze: De hoogere natuur van jezus is de eenige, eeuwige God zelf, met wién ten naauwste vereenigd is die niet eeuwige, maar geschapene natuur, naar welke jezus heet ‘de Zoon van God.’ - Dit eerst geschapen, allervoortreffelijkst wezen, deze Engel of Geest, die Zoon van God, door wien God de wereld schiep en zich verder openbaarde, heeft zich vernederd tot den stand eener menschenziel, levende in een aardsch ligchaam, lijdende, aan God gehoorzamende, en daardoor tot vorige, ja hoogere heerlijkheid teruggekeerd. Men ziet hieruit, dat jezus niet Gods Zoon, noch God zijn Vader heet door eene, eigenlijk gezegde, Goddelijke natuur, maar naar zijne geschapene natuur, die door vereeniging met den Vader der Goddelijke nature deelachtig is; of dus: de Zoon van God is ten naauwste met het eenig Opperwezen, de eenige God ten naauwste met dat Woord, dien Engel of Geest vereenigd, en in zoo verre is de Zoon van God en de Vader één.
Aan deze opvatting zijn andere nevensbegrippen verbonden, vooral deze twee: de Heilige Geest is geen afzonderlijk persoon, maar het Opperwezen zelf, naar

{==94==} {>>pagina-aanduiding<<}
zekere hoedanigheid zoo benoemd; het ander is: christus, als een verheven Geest, vóór zijne menschwording bestaande, heeft - want hij is gehoorzaam geworden - in Gods ontwerp bewilligd, en alzoo is het denkbeeld van een' raad des vredes (zoo als men dien plagt te noemen; het spreekt van zelve, alle menschelijke, Gode onwaardige, voorstelling achtergesteld) niet op onwaarheid gegrond.
Recensent verheugt zich, dat brouwer zijne meening zoo siksch heeft uiteengezet, met welke hij zich, over het geheel genomen, wel vereenigen kan. Hij geloofde, predikte en onderwees ook nooit Athanasiaansch, maar dus: Er is, er kan maar zijn, één God: de Zoon van God was in het begin des tijds bij God, die alle zijne volheid in Hem deed wonen, en zich naderhand ook in zijne menschheid zoo openbaarde, dat Hij zeggen konde: ‘die mij ziet, ziet den Vader; de Vader en ik is een.’ In Hem, Gods Zoon, is dezelfde Heilige Geest, door welken God God is. Dit verschilt van brouwer's meening niet, hoewel de voorstelling eenigzins anders is. Trouwens, wat deze betreft, (niet de ontwikkeling er van) Recensent geeft zijnen hooggeschatten, schoon nog persoonlijk onbekenden, Ambtsbroeder in bedenking, of dezelve niet duidelijker - zoo veel de stoffe toeliet - had kunnen en moeten zijn; of er nu wel genoeg gezorgd is tegen het begrip, alsof de Godheid ook, afzonderlijk, eene natuur van jezus ware (geheel tegen des Schrijvers meening.) Wij weten wel, waar dit van daan komt, en willen dat nu maar liefst niet noemen. Brouwer had zijn boek dus moeten titelen: ‘de Bijbelleer aangaande het Goddelijk wezen, en, in 't bijzonder, aangaande den persoon van jezus christus in het licht gesteld;’ en dan had de aanvang niet moeten zijn met deze grondstelling: ‘jezus christus is waarachtig en eeuwig God;’ maar met deze grondstellingen: Er is maar één Goddelijk wezen, ééne Goddelijke natuur, één Goddelijk persoon. Die openbaart zich en werkt door den Zoon van God,

{==95==} {>>pagina-aanduiding<<}
in wien men altijd den Vader eert. De Heilige Geest is het allervolmaaktst zedelijk leven, de wijsheid, de kracht ezv. van God.
Brouwer's Verhandeling is gesplitst in drie Afdeelingen, welker eerste een denkbeeld geeft van den persoon van christus in eenige stellingen, bl. 1-8, die dan in eenige aanteekeningen, tot bl. 58, opgehelderd en ontwikkeld worden. De lezing is door die afscheiding niet veraangenaamd. Die aanteekeningen zijn van hoog belang.
De eerste doet, in de vermenging der Bijbelleer met de begrippen der Heidensche wijsgeeren, en in de scholastiekerij, den oorsprong der verschillen over de Goddelijke natuur van jezus ezv. kennen, en geeft de thans bestaande vier hoofdgevoelens over dezelve op. Elk trinitaris mag dezelve wel eens goed nalezen. Men leert er voorloopig de waarde uit der geloofsbelijdenis van Nicea en athanasius, die nog - 't is schandelijk en beklagelijk en onbegrijpelijk - achter onze Kerkbijbels pronken, zelfs in zulke, die het Bijbelgenootschap uitdeelt. Dat is toch waarlijk niet den Bijbel alleen geven.
In eene derde aanteekening vervalt van zelve het onderscheid tusschen die Goddelijke personen geheel en al, en blijkt middagklaar de onbestaanbaarheid der Bijbelleer, aangaande de afhankelijkheid des Zoons Gods van den Vader, met het Athanasiaansche geloof van zijne onafhankelijkheid als God, en de strijdigheid van het akelig denkbeeld eener eeuwige generatie met zichzelve blijkt hier tevens.
Het voorbestaan der ziel van jezus, als Geest of Engel, wordt in eene vijfde aanteekening geleerd. De zelfvernedering, of, zoo als paulus heeft, vernietiging, van Hem, die in de Godsgestalte was, wordt treffend opgehelderd, met overtuigende aanwijzing van het ongerijmde der toepassing van die vernedering op den tweeden persoon in het Goddelijk wezen, naar het Athanasiaansch begrip, of op de menschheid, die Hij aan-
{==96==} {>>pagina-aanduiding<<}
nam, of op hare gringheid, armoede, lijden ezv. Dat kan niet, dewijl zelfvernedering, of afstand, vrijwillige keuze en voornemen vooronderstelt. Deze konde bij de menschheid van jezus geene plaats hebben, eer zij er was; de Godheid offerde niets op, toen zij er de menschheid toe bestemde; de mensch jezus bewilligde en koos wel, maar, toen Hij het plan der Godheid gehoorzaamde, was het geene vernedering, maar belang, eere, voorregt, door lijden in heerlijkheid te gaan. Alle zwarigheid verdwijnt, als men stelt: die verheven Geest, die, in den beginne, bij God was, deed, voor een tijdlang, van zijne heerlijkheid afstand, en - vernederde zichzelven.
Wij wilden wel eens weten, hoe iemand, na het lezen der negende aanteekening, het persoonlijk en van den Vader onderscheiden bestaan des Heiligen Geestes nog op zich zoude durven nemen te bewijzen. Hoe komt hij uit de voeten met 1 Cor. II:11, hier zoo uitnemend opgehelderd? En het beroep op de instelling des doops, anders de gereede en voor genoegzaam gehoudene toevlugt, wordt zoo afgesneden, dat er maar niets, volstrekt niets overblijft. - Het ontbrak ons niet aan lust, om alle aanteekeningen aan te halen, maar aan ruimte in ons Tijdschrift, dat niet uitsluitend Theologische werken opneemt. Hoe veel dus ook de tweede Afdeeling bevat, (van bl. 58 tot 166, want brouwer geeft hier geene woorden, maar zaken) wij kunnen er weinig van zeggen.
Eerst worden verscheidene benamingen, aan christus gegeven, opgehelderd; zulke, die noch van zijne Godheid, noch van Hem als mensch, ten volle verklaard kunnen worden. Deze zijn: Beéld des onzienlijken Gods, en afschijnsel van Gods heerlijkheid, en uitgedrukt beeld zijner zelfstandigheid. Eerstgeborene aller schepselen. De Engel des Heeren, ezv. in wien de naam des Heeren is (in het O.V.). Gods Zoon, eigen, eeniggeboren Zoon, van wien gezegd wordt, dat hij van den dag en ure des jongsten oordeels niet weet; die voorkomt als den Vader biddende, en van God gezonden te zijn; die gezegd heeft: ‘die mij gezien heeft, heeft den Va-
{==97==} {>>pagina-aanduiding<<}
der gezien,’ en van wiens Zoonschap de reden of grond, in de H.S., namelijk luk. I:35, tot eene geschapene natuur van christus uitdrukkelijk wordt betrekkelijk gemaakt; terwijl noch Psalm II:7, noch Spreuken VIII:22, noch micha V:1 van eene eeuwige geboorte van christus iets voorkomt. Eindelijk komt de benaming het Woord, joann. I, voor; en verklaart brouwer ook het gezegde van jezus: ‘Eer Abraham was, ben ik,’ en: ‘Abraham heeft verlangd mijnen dag te zien,’ ezv. van het voorbestaan van jezus. Men vindt hier niet alleen van alle de hier aangewezene namen en gezegden opheldering, maar ook, waar het noodig is, tegenoverstelling aan andere meeningen, welker onbestaanbaarheid hier dan duidelijk uitkomt; drie tegenwerpingen vooral tegen de verklaring des naams
‘Zoon van God’ uit het voorbestaan eener geschapene natuur van christus, en ontleend uit joann. V:18, vergeleken met H. X:33, Rom. I:3, 4, en uit de instelling des doops.
Hierna worden zulke plaatsen, als bewijzen voor het voorbestaan van christus, overwogen, die op zijne Godheid niet dan gedwongen kunnen worden toegepast. Hier komen de uitdrukkingen voor: ‘uitgegaan zijn van God, van den Vader; in de wereld gekomen zijn; van boven komen; van den hemel nedergedaald zijn.’ Voorts zulke plaatsen, waar aan jezus, met opzigt tot den Vader, afhankelijkheid, ondergeschiktheid, minderheid wordt toegekend, zoo als: ‘Mijn Vader is meer dan ik. Mij is alle magt gegeven. Alle dingen zijn mij overgegeven. De Vader heeft alle dingen in zijne handen gesteld. Vooral wordt hier uitvoerig opgehelderd joann. V:19-27. Vervolgens worden die plaatsen overwogen, die zóó van de vernedering van jezus spreken, dat daardoor eene verandering wordt aangeduid, voor welke de Godheid niet vatbaar is. De bede van jezus, joan. XVII:5, en de betuiging van paulus, Phil. II:6-8, vooral, die reeds vroeger was aangetogen, ontmoet hier eene verklaring en

{==98==} {>>pagina-aanduiding<<}
verdediging, die ons den van zijne meening overtuigden, grondig geoefenden en bondig betoogenden Schriftgeleerde doet kennen, bij elke overweging, en - dat overal noodig is - bedaarde toetsing. 2 Cor. VIII:9 komt hier voorts in aanmerking, stavende de uitlegging van Phil. II. Eindelijk wordt het Athanasiaansch gevoelen aangaande de twee naturen van christus, als geheel onbijbelsch, ten toon gesteld, en de hier voorgedragene meening, als in de H.S. gegrond, aangeprezen. Brouwer blijft aan andersdenkenden niets schuldig. Men zie maar eens, hoe hij hier te werk gaat, en dat na zoo vele ontwikkeling en wederlegging. Eene tegenbedenking der Athanasianen wordt vooraf beantwoord; deze: naar het hier voorgedragen begrip, valt de leer der Drieëenheid weg, die tot handhaving van jezus' Godheid zoo belangrijk is. Het eerste is zoo, en het zij zoo! De Bijbelleer aangaande de drie voorwerpen onzes geloofs staat te reiner en te vaster daar. Wat het andere betreft; de Athanasianen zeggen: ‘Als de Zoon van God het eerste is van alle geschapene wezens, is Hij niet God; alleen ingevolge de vereeniging met het Opperwezen; dus door eene verkregene waardigheid, en niet van nature.’ Dit schijnt nog al wat: de lezer weet, dat brouwer de waarachtige en eeuwige Godheid van christus gelooft. Hij ontleedt die bedenking, en wat naar geraamte staat dan voor ons! Het is de schepping der Athanasianen!! Tegen hen wordt de bedenking omgekeerd; (de lezer is er billijk nieuwsgierig naar - maar zulken moeten de Verhandeling zelve hebben) het ongerijmde van hunne redenering wordt aangewezen: ‘Als men niet stelt, dat Zoon van God “eeuwig God” beteekent, loochent men de Godheid van christus, of
moet zeggen, dat de Vader zich met den mensch jezus vereenigd heeft.’ Brouwer eindigt deze aanwijzing met de verklaring, (en deze meenden wij te moeten afschrijven, met in het oog vallende letters, vooral voor hen, die over den aanhef dezer Verhandeling: ‘christus is waarachtig en eeuwig God,’ misschien den schouder

{==99==} {>>pagina-aanduiding<<}
optrekken, en voor allen, die 's mans meening, uit onze dorre schets, niet zoo duidelijk konden vatten.) Brouwer dan verklaart: ‘Men kan (zelfs naar het athanasiaansch begrip) zeer waarachtig zeggen, dat de vader of de h. geest zich met de menschmeid van christus vereenigd heeft; of, met andere woorden, de vader of de heilige geest is de goddelijke natuur van christus.’ Laatstelijk toont brouwer nog eens ten overvloede, dat dit Bijbelleer is; doch dat in geenen deele de Zoon van God, als God, of eene Goddelijke natuur, voorkomt.
Een kort, doch belangrijk aanhangsel is achter dit tweede gedeelte der Verhandeling gevoegd. Het betreft Rom. I:3, 4, waarvan de Schrijver hier eene andere verklaring voordraagt, dan hij van die plaats gegeven heeft. Recensent geeft aan de laatste verklaring verreweg den voorrang, doch kan geene van beiden opgeven. Van hetgeen de geleerde Schrijver, als bij gelegenheid, hier aanmerkt, doen wij toch eenige melding. ‘Als de Logos, joann. I,’ zegt hij, ‘den verheven geest van christus beteekent, dan zal vleesch, vs. 14, op zijn ligchaam zien. En dan is het waarschijnlijk, dat vleesch, tegenover geest, altijd ligchaam beteekent, en geest, gevolgelijk, het geestelijk beginsel, dat tot christus' geschapene natuur behoort.’ En nu worden, uit dit oogpunt, vier Bijbelplaatsen, joan. VI:63, Hebr. IX:14, 1 Tim. III:16, en ipetr. III:18, beschouwd.
De derde Afdeeling overziet het geheel, en vergelijkt andere begrippen. Tusschen hen, die zich Orthodoxen noemen, en de Arianen vindt men hier den middelweg. Dat gelooven wij; maar de vredesvoorwaarden op denzelven bevreemdden ons. Hoe kan voor de zoogenoemde Orthodoxen bedongen worden de vrijheid, om van een Goddelijk wezen en drie Goddelijke personen te spreken? Er is immers maar één Goddelijk wezen, of persoon? - Hinc illae lacrymae! Dat het hier voorgedragen begrip noch heel, noch half Sabelliaansch zij, liet zich gemakkelijk aanwijzen. Belangrijker is de vergelijking van het

{==100==} {>>pagina-aanduiding<<}

Athanasiaansch gevoelen met dat der Sabellianen, Arianen, Socinianen ezv. Zeer naauwkeurig en fijn pluist brouwer dit digte warkluwen uit; het resultaat is: zij, die Orthodoxen heeten, en zij, wier gevoelens als kettersch zijn veroordeeld, hebben allen gedwaald; er moet tot de oude schriftuurlijke eenvoudigheid worden teruggekeerd, en het, in deze Verhandeling ontwikkelde, begrip dienen, om de toenadering der Christengezindten te bevorderen, en de Sociniaansch- en Ariaanschgezinden over te halen tot ondubbelzinnige erkentenis der Goddelijkheid van christus' persoon, waardoor alle verschil ophoudt.
Zoo gaven wij van deze belangrijke Verhandeling eenigzins uitvoerig verslag. Wat nog achter dezelve voorkomt, over het zielelijden van jezus, had, meenen wij, kunnen gemist worden, althans als afzonderlijke Verhandeling daarover. In bijzonderheden treden, kunnen wij niet, en moeten dit overlaten aan anderen, met name de Schrijvers der Bijdragen tot de Godgeleerde Wetenschappen. Wij deden, voor ons Tijdschrift, reeds veel; doch wilden ook toonen, dat wij over dit boek gaarne veel gedacht, veel gesproken willen hebben, tot bevordering van de kennis der waarheid eener zoo gewigtige verborgenheid der Godzaligheid. o, Hadde men altijd dien naam aan de leere van God den Vader, en van den Zoon en den H. Geest gegeven!
Recensent herhaalt, met opregte dankzegging aan den waardigen brouwer, dat hij het in de hoofdzaak met hem eens is, t.w. Daar is ééne Goddelijke natuur. De mensch jezus was Gods Zoon, omdat Hij van dezelve, vóór alle dingen, geworden is. God zelf openbaarde zich dus door Hem. En, gelijk de Zoon van God zich met de menschelijke natuur vereenigd heeft, had de eerste Oorzaak aller dingen, de eenige Goddelijke natuur, zichzelve vereenigd met haar voortreffelijkst schepsel; zoodat jezus is naar zijne tweede natuur een Zoon van God, Gods Engel ezv., naar zijne eerste God zelf. - Het spijt ons, dat brouwer de kortheid niet meer behartigd schijnt te kunnen hebben in zijne ontwikkeling -
{==101==} {>>pagina-aanduiding<<}
en, waarlijk! het was bijna onvermijdelijk, telkens het een en ander te herhalen. Wij twijfelen, of de verwijzing naar alle die schriften, die bl. 59 genoemd worden, wel doelmatig zij. De lezing van sommige daarvan zal toch tot geheel andere resultaten leiden; althans tot dit, dat de Zoon van God een tweede persoon in het Goddelijk wezen zij, hetwelk nooit een' anderen zin kan opleveren, dan dezen onzin, dat hij een tweede God zij.
Het ware voor de Godsdienstleere te wenschen, dat, met weglating van de Theologische verschillen onder de Christenen, uit deze Verhandeling een uittreksel vervaardigd wierd, behelzende het Bijbelsche onderwijs aangaande christus, den Zoon van God, wiens Goddelijke natuur de Vader, of, dat hetzelfde is, de H. Geest is, dewijl die zich in den Zoon openbaart, door wien alle dingen zijn.




Kerkelijke Raadvrager en Raadgever. IIden Deels 2de Stuk. Door J. Heringa, Eliza'sz. Te Utrecht, bij J.G. van Terveen en J. de Kruyff. 1820. In gr. 8vo. VIII en 284 Bl. f 2-40.

Met het voor ons liggende stuk is het tweede deel van dit werk volledig; weshalve, daar de bladzijden doorloopen, er een algemeene titel bijgevoegd is, en de geheele inhoud van het deel opgegeven. Dit stuk is ons voorgekomen, meestal, van een' zeer uitlokkenden inhoud te zijn. Zonder te spreken van de aanmerkingen en raad, waarmede het begint, betreffende het prediken op nominatiën, door Predikanten, die eene vaste standplaats hebben, (welk gedeelte, echter, op zichzelf ook van geen gering belang is) willen wij, daar ons bestek niet toelaat, alle gedeelten te beschouwen, ons verslag beginnen met het berigt aangaande Evangelische Gezangen, in Nederlandsche Hervormde Gemeenten voormaals gebruikt; welk berigt, met het bijgevoegde aanhangsel, de tweede en ruimste

{==102==} {>>pagina-aanduiding<<}
plaats in dit stuk bekleedt. De geachte steller en uitgever van hetzelve heeft, in eene noot onderaan bladz. 245, gemeld, dat hij, bij de opgave van zijn plan, bl. 59 van het eerste deel, te kennen gaf, dat hij hoopte, van min bekende bijzonderheden uit de vroegere geschiedenis van de Hervormde Kerk in ons Vaderland, nu en dan, berigten mede te deelen. Daar hij, door het mededeelen van dit Berigt, volgens zijne verklaring, begint te voldoen aan den wensch, bij zijne Lezers opgewekt, wenschen en hopen wij, dat hij met dergelijke berigten zal voortgaan, voor zoo verre zijne menigvuldige bezigheden zullen gedoogen. Dit berigt is, trouwens, van dien aard, dat het, in meer dan één opzigt, aandacht verdient, en in hetzelve blinkt eene zeldzame naauwkeurigheid uit, terwijl tevens de lofwaardigste liberaliteit, op verschillende plaatsen, doorstraalt. Bijzonder kan het, volgens het oogmerk des Schrijvers, strekken, om sommigen, die tegen de Evangelische Gezangen, uit hoofde van de nieuwheid der zaak, zijn ingenomen, tot betere gedachten te brengen, door hen te wijzen, deels op hetgene reeds in de eerste Christengemeenten en in de eerste Eeuwen, ten aanzien van het godsdienstig gezang, plaats had, deels op het gebruik van Evangelische Gezangen in buitenlandsche Hervormde Kerken, deels ook op Gezangen en Liederen, welke in Nederlandsche Gemeenten, zoo al niet bestendig, althans al vroeg en gedurende eenen vrij langen tijd, in gebruik zijn geweest. Om dit aan te toonen, treedt de Heer heringa in de noodige bijzonderheden, en merkt vooraf in het
algemeen op, dat het gebruik van Christelijke Gezangen, in de Hervormde Gemeenten van ons Vaderland, waarschijnlijk even oud is, als dat van de Israëlitische Liederen, welke doorgaans onder den naam van David's Psalmen voorkomen. Wij kunnen den Schrijver in de bijzonderheden niet volgen, en vergenoegen ons derhalve met eene korte opgave van hetgeen door ons het allerbelangrijkst is geoordeeld. Wij bedoelen een oud en onbekend zangboekje, hetwelk door heringa in 1814 gekocht, en door

{==103==} {>>pagina-aanduiding<<}
hem naderhand aan de Akademische Bibliotheek geschonken werd, en hetwelk, uit hoofde van deszelfs inhoud zoo wel, als om andere redenen, door hem opgegeven, zeer merkwaardig is. Ziet hier deszelfs titel: Hymni ofte loff-sangen op de Christelijke Feest-dagen ende andersins. Met Privilegie. In 's Gravenhaghe, bij hillebrant jacobsz., Drucker ordinaris van Ho. M. HH. Staten Generael. An. 1615. Het is in klein octavo, en, behalve het voorwerk, groot 109 bladzijden. Liefhebbers van de geschiedenis der vaderlandsche Kerk zoo wel, als der oude Hollandsche poëzij en taal, hebben veel verpligting aan den Berigtgever voor alwat hij uit dat bundeltje onder het oog van het Publiek gebragt heeft, en waardoor ieder over deszelfs inhoud en waarde bijkans even goed oordeelen kan, alsof hij hetzelve met aandacht gezien en doorlezen had. Ware het bekend geweest, eer dat de thans in gebruik zijnde Evangelische Gezangen vervaardigd zijn geworden, misschien had men sommige van deszelfs stukken, met de noodige veranderingen, overgenomen. Sommige althans zouden, naar ons oordeel, die eer wel waardig geweest zijn, vooral die, welke wij bl. 322-328 gevonden hebben.
Onder de overige gedeelten van het onderhavige stuk, die alle zeer verdienen gelezen en bepeinsd te worden, zijn er nog drie, die onze aandacht bijzonder getrokken hebben, en waarvan wij niet kunnen nalaten iets te zeggen. Het eerste, van bl. 443-458, behelst een verslag van de vereeniging der Luthersche Christenen met de andere Hervormden, te Meppel, tot ééne Gemeente des Heeren; welk verslag is medegedeeld door alexander de koning, Predikant aldaar. Wat aanleiding tot die vereeniging heeft gegeven, en op welke wijze die vereeniging tot stand gebragt is, wordt door den Heer de koning eenvoudig en zóó medegedeeld, dat hem van dit schoone werk de meest wenschelijke voldoening en de grootste eer toekomt. - Het tweede, waarvan wij melding wilden maken, (bl. 459-482) bevat de middelen, ter bevordering der Evangeliekennis onder onze Land-
{==104==} {>>pagina-aanduiding<<}
genooten, voorgedragen in de Vergadering van het Nederlandsch Zendelinggenootschap ten jare 1798, met aanmerkingen van wijlen jacobus hinlópen, Predikant te Utrecht. Meer dan eens hoort men spreken over den grooten ijver om Heidenen te bekeeren, terwijl er nog zoo velen onder de Christenen zijn, die, in de diepste onkunde en in eene daaruit voortspruitende verregaande zedeloosheid verkeerende, wel waardig waren, dat daarop gelet wierd. De Heer heringa deelde derhalve de middelen tot herstel mede in bovengenoemde Vergadering, en de algemeen geachte Leeraar hinlópen, zijn rapport, hetwelk hij wenschte te zien, gelezen hebbende, verrijkte hetzelve met eenige aanmerkingen, die van 's mans bekende menschenkennis en goede gezindheden getuigen. - Nog een woord, eindelijk, van het daarop volgende stukje, den onwetenden spotter de mond gesnoerd, door Sincerus, en aan heringa, op deszelfs verzoek,
medegedeeld. Dit stukje is voor iedereen, vooral voor Predikanten, lezenswaardig. Het behelst een zeer opmerkelijk voorbeeld van eene bezadigde, beschaafde en verstandige zucht, om de heilige zaak van onzen Godsdienst op eene gepaste wijze tegen spotters te handhaven. Dat de naam van Sincerus de eigennaam des stellers van het stukje niet is, behoeft geene aanduiding. Recensent meent den waardigen man bij name te kennen; dan, daar diens vriend, Prof. heringa, niet goedgevonden heeft dien naam te openbaren, mogelijk omdat de man zelf dit niet verkoos, zou het niet heusch zijn, denzelven publiek te maken.




De Geneeskundige Heelkunde stelselmatig behandeld, ten leiddraad bij zijne Lessen en in verband gebragt met zijne operative Heelkunde, door A.G. van Onsenoort, Doctor in de Genees- en Heelkunde, Eerste Officier van Gezondheid bij de Armee, enz. In drie Deelen. Iste Deel. Te Amsterdam, bij C.G. Sulpke. 1826. In gr. 8vo. 374 Bl. f 3-60.


{==105==} {>>pagina-aanduiding<<}

Met vreugde zagen wij wederom een werk over de Heelkunde, op vaderlandschen bodem geteeld, in het licht verschijnen. Zoo zien wij toch, dat er mannen gevonden worden, die, ondanks den hoogen trap van vordering, welken men in deze wetenschap bereikte, dezelve nog als op nieuw bearbeiden. Aan hoe vele veranderingen en verbeteringen tevens zijn toch alle wetenschappen in het laatst der vorige en het begin der tegenwoordige eeuw niet onderworpen geweest; hoe vele bijzondere vooronderstellingen maakten op dezelve invloed; en welke wetenschap was daaraan meer onderhevig, dan de Genees- en Heelkunde! Reuzenschreden deden deze, even als andere wetenschappen, sedert de middeleeuwen, waarin alle door dikke duisternis omgeven waren. En hierin bleef ons vaderland niet ten achtere, ja het muntte zelfs boven andere gewesten in sommige derzelven uit. Mannen teelde het op deszelfs bodem, wier namen en roem niet alleen in Europa, maar zelfs tot andere werelddeelen zich verspreidden, die thans de vruchten dezer verlichting en beschaving rijkelijk inoogsten. Genees- en Heelkunde, trouwens, werden minder in hetzelve beoefend, hetgeen voorzeker aan bijzondere oorzaken moet worden toegekend, welke voor ieder, die de geschiedenis van ons vaderland, in de laatste tijden, kent, gemakkelijk zijn op te sporen. Nu en dan mogt men hier of daar nog eens een blijk van vorigen ijver en lust zien, over het algemeen was het echter niet gunstig; vandaar dan ook een vloed van vertalingen in alle vakken. Wij bezitten, wel is waar, het oorspronkelijke werk van een' van gesscher, dat steeds belangrijk voor de wetenschap zal blijven, en nu en dan rees er eenig licht uit goede bijdragen van onze landgenooten; desniettemin bleef er veel te wenschen overig. Door het werk, dat wij nu beoordeelen, mogen wij hopen, dat in de bestaande behoefte meer zal voorzien worden. Is het waar, dat dikwijls ten zelfden tijde meerdere bekwame mannen zich ter verbetering eener
wetenschap opdoen; wij zien dat ook thans:

{==106==} {>>pagina-aanduiding<<}
een van der hout, tijd- en kunstgenoot van den Schrijver, gaf, kort na denzelven, insgelijks zijn te voren vertaald werk, met zijne nieuwere ontdekkingen, en zijn door eigene ervaring beproefd systema, uit. Niemand denke echter, dat hij het eene om het andere ontberen kan; integendeel, beide zijn behoefte voor de beoefenaren der Heelkunde. Het eerste kan bij voorkeur strekken voor leerlingen; terwijl het andere, door meerdere uitgebreidheid van behandeling, inzonderheid geschikt is voor meer ervarenen. - Doch wij schrijven geene beoordeeling van het laatste, en willen daarom onze lezers eenigzins nader bekend maken met de strekking en het doel van het onderhavige werk, voor zoo verre ons Tijdschrift zulks gedoogt. In de verwachting, welke wij er van hadden opgevat, zijn wij geenszins te leur gesteld. De geleerde en ervarene Schrijver, die nog dagelijks in de schoonste gelegenheid is, alle gebreken, den mensch eigen, en de geneeswijzen tegen dezelve, op eene menigte lijders te beproeven en in werking te brengen, toont, voor zijne taak ten volle berekend te zijn.
Dit deel, in XII afdeelingen, die weder in 57 hoofdstukken gescheiden worden, handelt alleen over de ontsteking; een leerstuk, voorzeker gewigtig genoeg, om er een gansch boekdeel mede aan te vullen. De vorderingen toch, welke de wetenschap in de laatste jaren maakte, hebben den onbevooroordeelden geleerd, dat de naaste oorzaak van de meeste dynamische ziekten in ontsteking gegrond is. Wij willen daardoor niet gehouden worden, geheelenal voor het systema van broussais te zijn ingenomen. Elk waar Geneeskundige zal het goede van het kwade weten te schiften. De meeste stelsels hebben ook hunno goede zijde, en deze alleen mogen wij zoeken en behouden. Een stelsel voor alle ziekten, hoe schijnbaar gegrond, zal toch wel nimmer in alle landen, onder verschillende klimaten, bij bijzondere gesteldheden, leefwijze, enz. beproefd worden bevonden. En hoe veel te minder voor de zenuwziekten, die, vooral in ons land en in dezen tijd, zoo menigvuldig zijn.

{==107==} {>>pagina-aanduiding<<}

De beschouwing der ontsteking in de onderschedene weefsels, waarin dezelve haren zetel vestigt, is ons hoogstbelangrijk voorgekomen. Deze, op Anatomie, Physiologie en pathologische Anatomie (de ware bronnen, waaruit de genees- en heelkundige ziektekunde putten moet) gegronde en juiste onderscheiding - waarbij wij altijd der gulden spreuke van boerhaave gedenken: ‘Eene ziekte, wèl gekend, is half genezen,’ - is nog in geen werk in onze moedertaal zoo voorgesteld; ofschoon sommigen onzer naburen reeds voorlang daaraan dachten.
De spreuk, van fournier ontleend, is zeer doelmatig, maakt ons met den aard des werks volkomen bekend, en tevens met het doel van den Schrijver. Hij schijnt, namelijk, blijkens zijne inleiding en het tegenwoordige standpunt dezer wetenschap, de zoogenaamde geneeskundige Heelkunde, noch als eene afzonderlijke wetenschap, noch veel min als een handwerk te beschouwen, maar als onafscheidbaar van de Geneeskunde aan te merken. En wie, die onbevooroordeeld en met beide wetenschappen bekend is, erkent niet de juistheid van des Schrijvers oordeel? Wie zou den in de Heelkunde ervarenen beoefenaar verachten, omdat zijne wetenschap, zoo als men zegt, op een' lageren trap staat? Wat is toch een Heelmeester zonder kennis der algemeene Geneeskunde, die hij zoo dikwijls op het bijzondere moet toepassen? Zal het dus niet altijd ten nadeele des lijders zijn, zoo Genees- en Heelkunde niet zusterlijk elkander de hand reiken? Wat behoeven wij hiervan voorbeelden op te noemen? Gelukkig echter, dat men thans, over het algemeen, op eene betere wijze, ook door de bemoeijingen onzes goeden Konings, voor het onderwijs der aankomende leerlingen gezorgd ziet, en dus met grond verwachten mag, vruchten daarvan in te oogsten. Zoo bloeije dan ook eindelijk eens, door deze vereeniging, de Heelkunde in ons vaderland, even als in naburige landen!
Dit in ons oog klassiek werk is opgedragen aan een' onzer geleerdste en verdienstelijkste Geneeskundigen, den

{==108==} {>>pagina-aanduiding<<}
Hoogleeraar j.c. bernard, Inspecteur-generaal van den Geneeskundigen Dienst in de Nederlanden.
In de voorrede schijnt de Schrijver eenige vrees te koesteren omtrent de Grieksche nomenclatuur, deels van anderen overgenomen, deels door hemzelven gebezigd. Het is waar, voor leerlingen zal dat in het eerst wel eenige inspanning vorderen; maar de namen, in dit werk gebruikt, wijzen over het geheel toch beter den aard der ziekten aan: het is voor deskundigen overbodig, dit door voorbeelden te bevestigen.
In de inleiding bewijst hij, dat de onderscheiding, welke men maakt in Genees- en Heelkunde, volstrekt ongegrond is. Voorts worden de vereischten van een goed Heelkundige opgegeven; en de gebreken, welke hij in dit werk behandelen zal, in dynamische, mechanische en organische onderscheiden.
In de eerste afdeeling beschrijft hij, kort, de ontsteking in het algemeen, derzelver geschiedenis, en de meeste theoriën over derzelver wezen; daarbij voegt hij zijn eigen gevoelen, en gaat eindelijk tot de voorbeschiktheid, vatbaarheid, verdeeling, kenteekenen, toevallen, oorzaken, uitgangen en geneeswijze over. De uitgangen derzelve behandelt hij volgens zijn eigen gevoelen, dat ons zeer doelmatig en overeenkomstig met de Natuur voorkomt; hij brengt dezelve tot de zes navolgende klassen, welke ieder op zichzelve weder verdeeld worden: 1o. De uitgangen, welke geen voortbrengsel opleveren. 2o. Die, waarbij een vloeibaar voortbrengsel wordt daargesteld. 3o. Die, welke een vast voortbrengsel vormen. 4o. Die, waarin het voortbrengsel naar elders wordt overgebragt, of voortduurt. 5o. Die, welke eene wangestalte voortbrengen. 6o. Die, welke met eenen meer- of minderen graad van vernietiging der zelfstandigheid kunnen gepaard gaan.
Tot de eerste afdeeling behoort voorts nog de ontsteking van het celweefsel. Dat gedeelte wordt in zes hoofdstukken verdeeld. In het eerste wordt het ontstekingsgezwel (phlegmone); in het tweede, de ontsteking en ver-
{==109==} {>>pagina-aanduiding<<}
zwering op den traanzak (anchylops); in het derde, de bloedvin (furunoulus); in het vierde, de ontsteking van een gedeelte des ooglids, de zoogenaamde gerstekorrel (hordeolum); in het vijfde, de vingerontsteking (dactylitis, panaritium); in het derde, de vorstbuilen (perniones) beschreven.
Wij hebben dit alles hier kortelijk opgegeven, om de naauwkeurige behandeling der gebreken onzen lezer te doen zien, en vergeno gen ons, daar ons bestek dit vordert, met eene algemeene opgave van hetgene de Schrijver verder in dit werk behandelt.
In de tweede afdeeling, wederom in acht hoofdstukken verdeeld, wordt de ontsteking der huid behandeld. Bij de tinea capitis geeft de Schrijver de behandelingswijze op, waarnaar men de met dit gebrek behebte lotelingen in het Rijks-Hospitaal met goed gevolg behandelt.
In de derde afdeeling, bevattende veertien hoofdstukken, vindt men de ontsteking der slijmvliezen beschreven.
Nu volgt, in de vierde afdeeling, de ontsteking der weivliezen.
De ontsteking der vezelachtige vliezen wordt in de vijfde afdeeling voorgedragen. De Heer van onsenoort rangschikt hier de retina ook onder de vezelachtige vliezen. Wij voor ons houden dezelve daar ook voor, ofschoon velen ze slechts voor eene uitbreiding der gezigtzenuw houden. Sommigen, en onlangs nog de Heeren ribes en beck, hielden haar voor een bijzonder vlies, waarin zich de gezigtzenuw, met ontelbare takjes, verspreidt. De cornea, evenwel, zouden wij niet zoo regtstreeks tot de vezelachtige vliezen brengen, tenzij men alle vliezen voor vezelachtig houde: onzes inziens schijnt dezelve meer tot de weivliezen te behooren. Trouwens wij stemmen toe, dat het uitermate moeijelijk is, alle weefsels onder zekere klassen te brengen.
De ontsteking der klieren vindt in de zesde afdeeling eene plaats. Bij de ontsteking der liesklieren (bubodenitis) geeft de Schrijver zeer juist de kenteekenen op, om dit gebrek van de op die plaats zoo menigvuldig voor-
{==110==} {>>pagina-aanduiding<<}
vallende gebreken te onderscheiden; wij vonden dezelve duidelijk en naar de natuur beschreven.
De ontsteking der ingewanden is in de zevende afdeeling behandeld.
In de achtste vindt men de ontsteking der spieren. Van onsenoort maakt hierin onderscheiding, en kent de eene boven de andere meer vatbaarheid daarvoor toe.
De negende afdeeling handelt over de ontsteking der vaten; de tiende bevat die der zenuwen; de elfde, die der kraakbeenderen, zoo wel der blijvende als verbeenende; en eindelijk komt in de twaalfde afdeeling de ontsteking der beenderen voor. Algemeen wordt dezelve in het 55ste hoofdstuk beschreven, en bijzonder, in het 56ste, de ontsteking van de gewrichtsuiteinden der beenderen. De namen, door rust aan deze ziekten gegeven in zijn werk, dat ook in onze taal is overgebragt, schijnen van onsenoort niet te bevallen; wij houden ook die van onzen Schrijver voor beter.
Wij eindigen hiermede ons verslag, wijzen den geneeskundigen lezer tot het werk zelve, en raden hem, het zelf en aandachtig te lezen en te oordeelen. Wij voor ons vonden er die zelfde orde in, welke zoo zeer in deszelfs operative Heelkunde uitblinkt. Bij iedere ontsteking worden de bepaling, de voorbeschiktheid, de verdeeling, de oorzaken, de kenteekenen en toevallen, de uitgangen, de voorzegging, en eindelijk de behandeling, in de opgegevene orde, beschreven.
Bij de volgende deelen, die wij zoo gaarne spoedig zagen volgen, late men den Corrector de proeven wat naauwkeuriger nazien.
Wij wenschen den Schrijver lust en krachten, om de aangevangene taak zoo gelukkig te vervolgen, als hij dezelve heeft begonnen, en danken hem voor zijne onvermoeide pogingen ter verbetering der Heelkunde in ons vaderland.


{==111==} {>>pagina-aanduiding<<}

Ideën over de Staatkunde, onderlinge Verkeering en den Handel van de voornaamste Volken der Oudheid. Door A.H.L. Heeren. IIIde Deel. Volken van Azië. Indiërs. Te Rotterdam, bij A.F.H. Smit. 1825. In gr. 8vo. XVII en 420 Bl. f 4-60.

Reeds twee Deelen van dit onschatbare werk vroeger aangekondigd hebbende, mogen wij onzen Lezeren verzekeren, dat de beroemde Schrijver in dit derde Deel niet alleen zichzelven volmaakt gelijk blijst, maar ook meer levert, dan men volgens den titel verwachten zou. Hier toch wordt niet slechts over de staatkunde en den handel der Oud-Indische Volken gehandeld, (waarvan het eerste, in de letterlijke opvatting des woords, slechts eene geringe en schrale stof zou hebben opgeleverd) maar over de geheele Oudheidkunde van Indië, voornamelijk op de gedenkstukken van deszelss Godsdienst en letterkunde gegrond. Vergelijken wij dit verslag van dezelve met de nasporingen van den met regt beroemden robertson vóor 36 jaren, zoo blijkt het eerst regt, hoe groot sedert dien tijd onze vorderingen geweest zijn in de kennis van Indië's oude taal, zeden, godsdienstige instellingen en letterkunde. Robertson kende in 1791 nog slechts menou's wetboek, de Bhagavat Gita, als uittreksel uit het heldendicht Mahabharat, (waarvan hem voor 't overige de geheele aanleg onbekend was) de Sacontala, de Hitopadesa (het oorspronkelijke der Fabelen van bidpai), eenige giften van landerijen, op koperen platen gegraveerd, en een paar losse gedichten. Hoe veel rijker was reeds de kunde der Indische voortbrengselen in het vak der letteren, toen heeren de eerste uitgave van dit Deel zijner Ideen bezorgde! Hier vertoont hij ons in den Ramajan en Mahabharat twee uitvoerige, klassieke heldendichten, die te zamen eenen fabelkring of Cyclus vormen, waarop niet alleen de geheele Godenleer en dichtkunde, maar ook de beeldende kunst
der Indianen gegrond is, even als die der Grieken op homerus.

{==112==} {>>pagina-aanduiding<<}

Heeren weet reeds meer van de Vedams, (hij kent, onder anderen, door anquetil du perron, de Oupnek'hat) en van menou's wetboek, dan obertson; daarenboven kent hij de Gita Govinda van jajadeva, den Wolkenbode van kalidas; onder de taalkundige werken, de Amera Cosja, een woordenboek in verzen der Sanskritsche taal, enz. Wat de gedenkstukken der Indische bouwkunst betreft, ook deze zijn, sedert den tijd, dat robertson zijn werk schreef, aanmerkelijk naauwkeuriger bekend geworden, vooral de verbazende tempelgrotten van Elloer of Ellore, die van Carli, enz. Dit alles is nu in deze nieuwe uitgave van heeren nog met vele bijvoegselen verrijkt, die de Vertaler, de Heer dorn seiffen, welke zich met den Schrijver in briefwisseling geplaatst heeft, bijkans gelijktijdig met den Hoogduitschen druk het licht heeft doen zien. Dit boekdeel kan men dus als eene vrij volledige, en daarenboven in den geest eens wijsgeerigen onderzoekers geschrevene, handleiding tot de, thans in Europa zoo veel opziens barende, Indische oudheid- en Sanskritsche letterkunde beschouwen. Maar het bevat meer. Het is algemeen bekend, dat de Indiërs tot op de tiende Eeuw onzer jaartelling, behalve enkele lichtstralen, die alexander's togt en de zeevaarten der Romeinen daarop geworpen hebben, voor Europa, en zelfs voor het voorliggende Azië, nog in het duister verscholen waren. Eene Geschiedenis van Indië, vóór gezegde tijdstip, scheen dus tot de
onmogelijkheden te behooren, daar alles, wat de Indianen betrekkelijk hunne aloude tijden bezitten, blijkbaar dichterlijk, en zeer dichterlijk is. Ook de doorkundige Schrijver heeft dit gevoeld; maar nogtans moet men de vlijt, de schranderheid, en de scherpzinnige kritiek, gepaard met hetgeen men gave van combinatie mag noemen, bewonderen, waarmede heeren uit de zoo verspreide berigten, tot zelfs van eenen ter kwader naam staanden ktesias, gelijk van die van arrianus, megasthenes, strabo enz., doch vooral uit de nog slechts zoo onvolledig bekende heilige boeken, helden-
{==113==} {>>pagina-aanduiding<<}
dichten, treurspelen en lierdichten der Hindous zelve, een nieuw en verrassend licht, zoo wel omtrent de eigenlijke geschiedenis, als omtrent de zeden, gewoonten en denkwijze der aloude Indianen, en de tijdperken hunner letterkunde, doet opgaan. - Een derde onderwerp, tot hetwelk zich heeren bepaalt, is de Koophandel. Het is waarlijk van groot belang, den handel van een land in de oude tijden te kennen, waarheen, zoo lang de Geschiedenis heugt, zich het oog aller beschaafde Natiën, om deszelfs kostbare goederen, rigtte. Robertson heeft dit ook beproefd, maar blijkbaar met een' min gunstigen uitslag dan heeren. Deze voegt de berigten van den Schrijver der Reis naar de Indische Zee uit het Romeinsche tijdperk (Periplus Maris Erythroeï) met de hier en daar verspreide berigten van kostbaarheden uit den Ramajan, en ptolemaeus met den Engelschman vincent (Voyage of Nearchus) bijeen tot een treffend geheel. De handelwegen worden vooral met groote naauwkeurigheid ontwikkeld, zoo wel uit ktesias (bij
aelianus) nopens de gemeenschap van Indië door de groote woestijn over Baktra naar China, als van dat Rijk naar den Ganges en, de golf van Bengale langs, naar de kust van Koromandel. Wat den eersten weg betreft, zeer treffend is de vermelding van een' steenen toren (aan de punt van den Belut-Tagh en den Hindoe-Koss) op dien weg, zoo wel door plolemaeus als door den Heer witford, uit den mond van een' Rus- czernischew, die dezen weg in 1780 gemaakt en zulk een' toren gezien had. Het moet eene behouwene rots wezen, en dan kan dezelve ligtelijk 1650 jaren oud zijn. Meer wonderspreukig en onwaarschijnlijk komen ons de Kalmukken voor, die betel naar China brengen, welke van daar naar Indië uitgevoerd wordt. Zelfs heeren, hoe gretig ook om alle aanwijzingen en zelfs wenken der Ouden, nopens reiswegen voor den handel, op te vangen, begrijpt, dat hier verwarring van tweederlei wegen moet hebben plaats gehad. Wij zouden eenvoudiglijk twifelen, of de πέτρος van den

{==114==} {>>pagina-aanduiding<<}

Periplus wel betel was, en niet misschien eene nog onbekende waar. Veel waarschijnlijker is de pelshandel, door den Periplus ‘handel in vellen van Serica’ genoemd.
Hoeveel goeds en schoons ook dit Deel heeft, (waartoe men ook de geleerde en scherpzinnige vergelijking van Indië met Egypte aan het einde des Deels moet betrekken) wij veroorloven ons nogtans een paar aanmerkingen op hetzelve. Het is zeer natuurlijk, wanneer men een grootsch en treffend voorwerp, hetwelk bovendien de verdienste der nieuwheid voor onze tijdgenootn met eigene hooge oudheid vereenigt, eerst van alle kanten beschouwd en in het licht gesteld heeft, - wanneer men dus in eene voor ons nieuwe wereld als 't ware een tijdlang geleefd heeft, dat men alsdan voor dit voorwerp eene bijzondere, meer of min partijdige genegenheid opvat. Zoo is het geval met de Indische fabelleer weleer bij onzen haafner, en thans bij heeren geweest. Wie de afgrijselijke Godheden der Indianen uit ward, of al ware het slechts uit onzen ouden baldaeus, kent, waar hij afbeeldingen dier Goden vindt met zwijns- en olifantskoppen, met hunne nagels een' ongelukkigen verscheurende, of met halsbanden van schedels omhangen, - wie den heilloozen dienst, aan die Afgoden betoond, zelfkwelling als welgevallig aan de Godheid, verbranding der weduwen als den weg voor dezelve ten Hemel, enz. beschouwt; of (wanneer men dit alles als latere misgeboorten wil rekenen) wie het apenleger onder den Orang-Outang hanoman als een der groote werktuigen in den Ramajan tot de ontknooping gebezigd ziet, om nu van krishna's onreinheden in den Mahabharat niet te spreken, - die zal de vergelijking van zulke heldendichten en zulke machinerie met de verhevene meesterstukken, met de Geestenwereld van milton en klopstock, en het in zekeren zin
hooger stellen van de Indische Dichters, aan welke men neiging voor het Goddelijke en hemelsche toeschrijft (bl. 185), voor het minst hoogst ongepast en eenzijdig vinden, om geen sterker woord te gebruiken.

{==115==} {>>pagina-aanduiding<<}

Wij noemden zoo even haafner. Hieromtrent begaat heeren een' misslag, die hem echter beter te vergeven is, dan den Vertaler, die denzelven niet heeft verbeterd. Op bl. 54 wordt haafner's Reize in eenen Palanquin met den Hoogduitschen titel aangehaald, on daaronder staat in de noot: Deze reis is reeds Amst. 1808 in het Nederduitsch vertaald!!! De Heer dorn seiffen, die in Indië zoo goed t' huis is, kent toch gewis haafner? - De tweede misslag is minder in 't oog loopend. Op bl. 225, noot, wordt, ten aanzien der Bhagavat Gita, deze Episode van den Mahabharat, welke een der vroegste stukken geweest is, die van de Indische letterkunde in Europa bekend zijn geworden, niets gezegd van de vroegere vertaling van wilkins, die ook in het Fransch is overgebragt. - Maar, wat zijn een paar dergelijke misslagen in een werk van dezen aard, zoo vol van de belangrijkste resultaten voor de Geschiedenis der Menschheid!
Azië is met dit Deel afgehandeld, en wij hopen eerlang den Lezer op niet minder belangrijke en onderhoudend voorgedragene Ideën omtrent de Afrikaansche Volken to toeven.





Proces van den Constitutionnel, bepleit door Mr. Dupin, Advokaat, voor het Koninklijke Geregtshof van Parijs, den 26 Nov. 1825, en vervolgens verzameld uit autentieke Stukken, door den Verdediger zelven toegezonden aan en vertaald door P. Meesters, voormaals beëedigd Translateur. Met Portret en Facsimile. Te Sluis, in Vlaanderen, bij T.J. Jansen. 1826. In gr. 8vo. 243 Bl. f 1-80.

Het is een ontzagverwekkend schouwspel, tegenwoordig door geheel Europa niet meer, zoo als vóór eene Eeuw, twee strijdige Bondgenootschappen van Vorsten tegen elkander over te zien, om over de regten eenen

{==116==} {>>pagina-aanduiding<<}
handelmaatschappij, of het bezit van een stukje van Italië, te twisten, maar de vrienden des lichts en die der duisternis, het Rijk van god, die een licht is, en van satan, in slagorde tegen elkander over geschaard te aanschouwen. Dus is het tegenwoordig in de Europesche wereld, bijkans in alle landen derzelve. Nog heeft het licht in het Noorden, in Noordelijk Duitschland, Beijeren, Wurtemberg, Engeland, Nederland, de overhand; maar het is geheel uitgedoofd in Oostenrijk, Italië, Spanje, en begint in Portugal naauwelijks te herrijzen. (Immers de woelingen van eenige vrienden der duisternis, van eenige, minder Schriftgeleerden, dan Pharizeën, in ons Vaderland en in Duitschland, zijn van te weinig belang, om hier in aanmerking te komen.) Doch het groote worstelperk van licht en duisternis is het midden van Europa, is Frankrijk, hetwelk, naauwelijks uit eene groote Omwenteling herrezen, reeds weder tot een' anderen strijd wordt geroepen. Hierop zijn dan ook de oogen der geheele beschaafde wereld gevestigd. De massa der bevolking staat tegenover eenige Ministers en Hovelingen, maar vooral Geestelijken, die de Jezuiten en de geloofsvervolgingen terug willen brengen. Zal het Vaderland van hendrik IV, van coligny, fenelon, malesherbes, turgot en la fayette weder bukken voor de leerlingen van loyola? Zal de St. Bartelsnacht daarin voortaan, zoo niet vernieuwd, dan toch goedgekeurd, geprezen, en haar beginsel het heerschende worden? Zal het overblijfsel der aldaar weleer zoo bloeijende
Hervormde Kerk worden verdrukt? Zullen de martelaars der Cevennes hun bloed te vergeefs gespild hebben, om nog dat overschot te behouden? Zal het drieste bijgeloof, de domste paperij, de afzigtigste schijnheiligheid den naam van christus en Christendom aldaar doen miskennen en lasteren? Zal, in één woord, Frankrijk een tweede Spanje worden, - van het goede, dat de Omwenteling, ten koste van stroomen des edelsten bloeds, heeft gewonnen, niets meer overig blijven, en de Gallicaansche Kerk, die boven alle de Roomsche Kerken des Aardbo-
{==117==} {>>pagina-aanduiding<<}
dems door een weinig meer vrijheid uitmuntte, en daardoor ook zoo vele groote mannen teelde, zal zij bukken voor den Stoel van Rome en de ultramontaansche leerstellingen? Deze vragen zijn thans alle vervat in die: ‘Zal de wet, welke de drukpers aan banden legt, doorgaan?’ Vóór ruim een jaar schenen zij begrepen te zijn in de vraag: Zullen de ‘dagbladen kunnen veroordeeld worden wegens eene strekking tot verguizing van den Godsdienst; dat is, tot ontdekking van de misdaden, bedriegerijen en kwakzalverijen der Priesters?’ Immers, indien twee dagbladen der liberale partij, de Constitutionnel en de Courrier Français, welke beide wegens dat vergrijp door het publieke Ministerie waren beschuldigd, eene veroordeeling hadden ondergaan, dan zou het met alle godsdienstige, en spoedig ook met alle staatkundige vrijheid van schrijven en spreken gedaan zijn geweest. Een pleidooi van zulk eenen aard was dus geene particuliere zaak, slechts voor de belanghebbenden, de regtstreeks daarin betrokkenen, van gewigt: men kan zeggen, dat geheel Frankrijk in deze zaak
belang had, en dat Europa met deelneming op de beslissing van het Hof de oogen vestigde. De vertaling der stukken van dit belangrijke pleidooi kan dus misschien van nut zijn voor dezulken onder ons, die geen Fransch kennen; schoon wij niet gelooven, dat er onder de beschaafde kringen velen zijn, in de algemeene zaken van Europa belang stellende, die deze taal niet genoegzaam verstaan, om daarin een gemakkelijk boek te kunnen lezen. Doch de akten van dit Proces, in de dagbladen en wel gebrekkig verspreid, worden door deze vertaling volgens de echte stukken tot een geheel vereenigd, en in zoo verre is zij ons welkom. - De Advocaat-generaal, de broë, betigt de gemelde dagbladen wegens een aantal artikelen, waarin zij den Godsdienst van den Staat (dit woord, niet zonder geheime bedoelingen in het Charter geplaatst, doet men thans zeer hoog klinken) zouden aanranden, door de monniken, de Ignorantijnen, de zendelingen, en andere onwaardige en heerschzuchtige Geestelijken, van onderscheidene daadzaken te beschuldigen, en zulks met bitse en honende uitdrukkingen. Uitnemend verdedigt de welsprekende dupin zijnen kliënt, (den Constitutionnel) door van de meeste der gewraakte feiten bewijzen bij te brengen, die de Advocaat-generaal niet kan ontzenuwen, maar andere getuigschriften van ligchamen, in soldij der Regering staande, daartegen aanvoert, van sommi-
{==118==} {>>pagina-aanduiding<<}
ge van welke dupin in zijne dupliek de nietigheid aantoont Doch nu, door zijne partij gedrongen, ontdekt hij nog meer gruwelen der ongeregtigheid; het Hof spreekt het beschuldigde dagblad (met eene vermaning tot voorzigtigheid) vrij, en de Jezuiten en de Congregatie, ditmaal deerlijk teleurgesteld, hebben bij dit regtsgeding niets dan schande en grootere wereldkundigheid hunner in het
duister gesmede ontwerpen ingeoogst. Gaarne deelden wij onzen Lezeren eenige staaltjes dier nieuwe priester-taktiek mede; maar wij weten uit de menigte bijna niet te kiezen.
In eenen zoogenaamden Catechismus van het gezond verstand heeft men de onbegrijpelijke schaamteloosheid, den Roomschen Godsdienst als de éénige leer van het gezond verstand te doen voorkomen. Eene wet voor andere leerstellingen is dus eene wet om gek (fou, krankzinnig) te zijn; eene gelijke bescherming aan de Roomsche en andere geloofsbelijdenissen is zoo veel als eene gelijke bescherming aan de redelijkheid en aan de dwaasheid. De Regering moet dus omtrent de Onroomschen hetzelfde gedrag volgen als omtrent de krankzinnigen (bl. 89.) En dat zeggen de voorstanders der Transsubstantiatie!!! - Deze redelijke menschen nu, deze voorstanders van het gezond verstand, maken hunne kudde diets, dat onze Heiland zich onlangs een half uur lang te Lyon als een natuurlijk persoon vertoond heeft, en zijne voeten op het deksel van de ouwelkas gezet (waarin Hij NB. immers ook was). Men strooit brieven uit, door jezus christus eigenhandig geschreven, die goed zijn tegen den Duivel, den bliksem, brand, storm en barensnood; vertoont prenten, waarop eene dienstmaagd door drie slangen verslonden wordt, omdat zij aan een' schooijer slechten wijn had geschonken! Men noemt openlijk het Charter en alle constitutionele inrigtingen van Frankrijk het werk des Satans, en de huizen van opvoeding, waar niet de geest der Middeleeuwen heerscht, roosnesten, en kost voor den Duivel. De Koning moet zijn zwaard opvatten, en alle die goddeloozen verpletteren. (Hier ziet men, dat de leerlingen des satans, hoezeer onder verschillende banieren, overal dezelfde taal voeren en hetzelfde beginsel huldigen, het beginsel van haat en
vervolging. (Men denke aan onlangs bij ons uitgekomene geschriften.) Men mag geene lijkrede meer houden op zijnen bloedverwant of vriend, zoo men geen priester is. Te Rome, waar algemeen gezegd wordt, dat men zoo vrij leeft,

{==119==} {>>pagina-aanduiding<<}
worden de menschen openlijk aan den lijve gestraft, wanneer zij vleesch eten op Vrijdag; en dit begint men, of wil men althans beginnen, in Frankrijk na te volgen.
Ziedaar zoo vele teekenen der tijden! O, laat ons waken voor de bewaring van het kleinood, ons toebetrouwd, de zuivere leer der Openbaring, alleen op den Bijbel gegrond, en niet ontluisterd door menschelijke leeringen!
Jammer, dat de vertaling van dit belangrijk geschrift zoo gebrekkig of liever zoo stijf is. Wat voor taal is dit, b.v., bl. 203, van de Priesters in Frankrijk sprekende: Zult gij niet vreezen, dat het heiligdom, zoodanig geschonden, onteerd, deszelfs gelederen niet meer zal kunnen rekruteren, dan in zoodanige klassen der maatschappij, waar de aard van het eerste onderwijs, en vervolgens de tegenstrijdigheid der standpunten, dikwijls eene oorzaak te meer wordt van misslagen en dwalingen? Doch het lust ons niet, die volzinnen af te schrijven: elk, die ze inziet, zal die onverstaanbaar vinden, dun en onderhevig aan uitwaseming eene beschuldiging van strekking!!!.... Het fac simile, op den titel vermeld, bepaalt zich tot de eenvoudige onderteekening van het woord dupin.

Homerus, of Oorsprong der Ilias en Odysséa. Dichtstuk. Te Amsterdam, bij P. Meijer Warnars. 1826. In gr. 8vo. 48 Bl. f 1-10 c.

De ons geheel onbekende vervaardiger van dit Dichtstuk, dat, luidens de Voorrede, min of meer eene navolging schijnt van een ons even onbekend Fransch werkje, getiteld: Homere, ou l'Origine de l'Iliade et de l'Odyssee, schijnt nog jong; ten minste hij noemt, in zijne toewijding aan de Wijsheid, dit gedicht den eersteling zijner Poëzij, en roept, wel eenigzins hyperbolisch, uit:

Als 't eerste Lentemorgenlicht 
Aan 't rijk der Schepping, zij dit dicht, 
Door Uwen invloed, dier aan 't Rijk der Nederlanden! 

Dit is nu misschien wel wat veel gevraagd; doch wij moeten tevens erkennen, dat hij regt heeft, om geen geheel weigerend antwoord te verwachten; want hij heeft onmiskenbaren aanleg, zelfs voor de hoogere Poëzij Doch, terwijl wij hem

{==120==} {>>pagina-aanduiding<<}
dit getuigenis geven, spijt het ons te meer, dat wij het boven aangehaalde Fransche stukje niet kennen, en dus niet kunnen beoordeelen, in hoe verre men het schoone of minder schoone in dit gedicht op zijne rekening te schrijven hebbe. Intusschen onze jeugdige Dichter heeft het door zijne navolging in zeker opzigt tot zijn eigendom omgestempeld, en wij hebben dus volkomen segt, om niet slechts onze aanmerkingen over de kleine details der uitvoering, maar ook die over den aanleg van het geheel aan hem te rigten.
Op eenen Homerischen toon, en met kleuren, aan homerus ontleend, beschrijft ons de Dichter in zijnen aanhef, hoe venus, ten Olympus opgestegen, van jupiter smeekt, dat, daar Troje geheel in puin lag begraven, er een Zanger mogt opstaan, welke ten minste haren naam voor het nageslacht mogt bewaren. Na eene geweldige tegensparteling van juno, verklaart de Vader der Goden en menschen, dat dit juist de wil is van het Noodlot, en magtigt venus, om homerus tot dit grootsche doel voor te bereiden. Daarop daalt de Mingodesse tot den Zanger neder, en voert hem eerst op den grond, waar Troje gestaan heeft; doet daar de gesneuvelde Helden uit hunne graven verrijzen; en

Homeer, tuk op 't verhaal huns doorgebragten levens, 
Raadpleegt dien Heldendrom. 

Dus voorbereid, wordt hij door venus overgebragt naar den Olympus, waar zich de Goden, eenigzins minder gepast, rondom zijne voeten verzamelen, en hij, tot een proefje van zijne kunst, eerst het gevecht, dat ontstond na de verbreking des wapenstilstands door pandarus, vervolgens het afscheid van hector en andromache, en eindelijk den strijd bij de schepen, in welken patroclus gedood werd, bezingt. Jupiter, hierover ten hoogste voldaan, gelast venus, den Zanger, die nu kennis gemaakt heeft met de Goden, ook met de onderwereld bekend te maken; en beiden doen derhalve nog een uitstapje naar pluto, bij wien ulysses wordt opgezocht, ten einde ook deze zijne lotgevallen verha en moge; hetgeen hij, onzes inziens, even goed vroeger konde gedaan hebben tevens met alle die Helden, die homerus op het veld van Troje geraadpleegd had. Doch de Dichter wilde een overgang hebben, om bij de Odyssea te huis te komen, en valt daardoor eenigermate in eene herhaling, die, in ons oog, het grootste gebrek is in den aanleg

{==121==} {>>pagina-aanduiding<<}
des geheels. De beschrijving van dit onderhoud met ulysses is zeer kort, en men verwachtte thans natuurlijk een tafereeltje uit de Odyssee, gelijk er boven drie uit de Ilias zijn opgehangen. De Dichter zelf schijnt het natuurlijke van deze verwachting gevoeld te hebben:

Homerus, middlerwijl hij naar Ulysses luistert, 
Voelt eensslags zich den geest in Phebus boei gekluisterd. 
Nu tokkelt hij, ontvlamd door d' invloed van dien God, 
De snaren zijner luit..... 

Maar het is mis.

Een hooger pligtgebod 
Roept beiden thans terug uit de Elyseesche velden. 

Dat wil zeggen, in proza, de Dichter werd zijn onderwerp moede, en maakt er zich met eene kale uitvlugt van af. Weinige regels na deze uitvlugt eindigt het gedicht, en dit einde heeft veel van het uitgaan eener in de pijp gebrande kaars.
Zooveel over het plan, dat in den beginne echt Homerisch was aangelegd, doch later op verre na zoo Homerisch niet is volgehouden. De versificatie is breed en krachtig; doch de enjambementen of overspringingen zijn tusschenbeiden wat al te geweldig: vooral hebben wij op die het oog, in welke men een voegwoordje geheel van den regel afscheurt, waartoe hetzelve behoort, en tevens tot een rijmwoord bezigt; iets, hetwelk bij ons ten minste altijd eenen zeer onaangenamen indruk maakt: b.v.

Nogthans vervoert de woede en wraak Ulysses, om 
Zijn' doônde pijlen in 't vijandlijk hart te boren, enz. 

Het rijm is dikwijls minder zuiver: de Dichter verdedigt zijne doorgaans gebezigde vrijheid, om de meergrepige woorden, welke met en eindigen, te rijmen op die, welke met de stomme e sluiten, met de Amsterdamsche uitspraak; en wij geven deze vrijheid, op het voetspoor onzer oudere Dichters, gaarne, bij wijze van uitzondering, in enkele gevallen, toe; doch kunnen niet dulden, dat dezelve, gelijk hier, tot eenen vaststaanden algemeenen regel verheven worde; - verder vinden wij nog schatert op nadert, bl. 35, en dit is zeker ongeoorloofd; en dan, in het slepend rijm, Venus en Olympus op

{==122==} {>>pagina-aanduiding<<}
Homerus, dat, wat er onze ongenoemde ook van zeggen moge, zeker eene nieuwigheid is, ten eenemale onbestaanbaar met de eigendommelijkheid onzer rijmkunst.
De uitdrukking en de dichterlijke stijl zijn, over het algemeen, vloeijend, krachtig en zuiver. Onder het herlezen hebben wij echter een en ander aangeteekend, dat, onzes oordeels, of tegen den aard onzer taal streed, of minder juist was uitgedrukt, of duister was, of eindelijk tegen het Grieksche, of liever het Homerische, kostuum streed. Van allen eenige weinige staaltjes, tot teregtwijzing des jeugdigen Dichters, en tot opscherping voor jongere aanvangers in 't algemeen.
1o. Strijdende tegen ons taaleigen:
De Dichter beschrijft de komst van Venus op den Olimp, en roept uit:

Nu schijnt de tijd hernieuwd, toen zij, van uit de stroomen, 
Verrees, en d'eersten cijns in 't wereldruim ontving. (Bl. 5.) 

Nu en toen kunnen in eenen dergelijken zin nimmer bij elkander gebezigd worden, want het eerste duidt het tegenwoordige en het andere het verledene aan. Misschien meende de Dichter: ‘als toen zij uit de stroomen’.....

Dat dan, door uw Bestier, voor 't minst de heugenis 
Van Haren rang en roem niet gansch verdwenen is! (Bl. 6.) 

Lees zij, gelijk in den nog aan dezen verbonden' regel:

En dat een treffend beeld dier grootsche mijmerij (sic.) 
Bij 't verste Nageslacht nog steeds aanwezig zij. 
 
Het lot zal zijn vervuld, dat Troje werd beslist. (Bl. 8.) 

Hier is de uitlating van over niet te verdedigen.

De haar om Priamus, ja! om zijn' naam alleen 
Leeft eeuwig in mijn hart. (Bl. 9.) 

Men kan om redenen haat tegen iemand koesteren; doch wanneer hier om in dezen redegevenden zin werd opgenomen, moest er een ander voorwerp aangewezen zijn, tegen hetwelk men dien haat koesterde. Hier staat dus om blijkbaar en verkeerd voor tegen.
Doch genoeg; wij gaan over tot 2o., de minder juiste uitdrukkingen:

{==123==} {>>pagina-aanduiding<<}

Op bl. 20 voert mars de Trojanen aan, pallas de Grieken. Hier brengt de Dichter, niet zeer gelukkig, eene navolging uit homerus te pas:

Zij zijn het, vóór wier treên de Tweedragt, hoogst verbolgen, 
Zich eerst in 't stof verbuigt, doch ras zich weêr verheft, 
Terwijl haar' voeten de aard - haar' kruin de wolken treft. 

Wij willen hier geene aanmerking maken op het zeer Hoogduitsch klinkende zich verbuigen, noch op dat treffen van de aarde en de wolken door de voeten der Tweedragt; maar bepalen ons alleen tot de verkeerde opvatting der Homerische beschrijving. De oude Zanger zegt niets anders dan: ‘Hen spoorde de woedende Tweedragt aan, de zuster en gezellinne van den bloeddorstigen Mars, die in den beginne klein is van gestalte, maar vervolgens hare kruin verheft tot den hemel en wandelt op de aarde.’ Deze beschrijving, gelijk ieder ziet, slaat niet op de wijze, hoe zich de Tweedragt hier vertoonde, maar slechts in het algemeen op hare wording en natuur. Hier, in het gloeijen des gevechts, had zij natuurlijk hare geheele, verschrikkelijke gestalte, en boog zich waarlijk niet in het stof voor Mars of Athene; om welke beleefdheid homerus wel nimmer zou gedacht hebben.

... In hun beider hart vergadert 
Zich reeds de wensch en wil, enz. (Bl. 38.) 

Als dat vergaderen zijnen oorsprong niet aan het voorgaande naderen verschuldigd is, dan weten wij waarlijk niet, hoe er de man aan gekomen is.
3o. Duisterheden:
Na eene vrij lange rede, in welke juno haren haat tegen priamus heeft lucht gegeven, roept zij uit:

Ik, Heerscheres der Aarde en 's Hemels Groot-vorstin, 
Misprijs den wrevel niet van Jovis gemalin. (Bl. 9.) 

Het is nu wel zeer natuurlijk, dat juno zichzelve niet misprijst; maar juist deze al te groote natuurlijkheid maakt ons deze regels bijzonder duister. Misschien beschouwt juno zich hier uit twee oogpunten; doch ook dan nog, waartoe dient het, daar er volstrekt geene motiven volgen?
Bl. 27. Andromache spoort hector aan, om niet tegen de Grieken uit te rukken, maar zijn leger bij den Vij-
{==124==} {>>pagina-aanduiding<<}
geboom te plaatsen, en zich daar te verdedigen; die plaats was zwak, en de Grieken, dit wetende,

Beproefden beurtelings den doortogt langs dien kant. 
Nu zijn zij heengesneld, doch - om haast weêr te keeren; 
Misschien heeft zich die weg reeds thans, op hun begeeren, 
Geopend; - of, ligt wees de Hemel zelf hun 't pad. 

Wat dit beduiden moet, is ons eene Egyptische duisternis. Andromache, die, terwijl zij sprak, op den vijgeboom wees, en denzelven in het gezigt had, zegt eerst, dat de Grieken van die plaats waren teruggetrokken; hoe kon zij dan zeggen, dat zich die weg op datzelfde oogenblik voor hen geopend had? Er is hier eene misvatting, of verschrijving; want de Dichter volgt hier homerus bijna letterlijk, en deze zegt eenvoudig: ‘Driemaal poogden de dapperste helden der Grieken hier door te dringen; hetzij dat een wigchelaar hun deze plaats had aangewezen, of dat zij zelve op deze gedachte gekomen waren.’
Thans blijft ons nog, 4o., het zondigen tegen het Homerische kostuum over; en hiertoe brengen wij vooreerst:

.... 't staal ontvlamt in Hectors handen, 
Die nu ten strijde vliegt, al knarsend op de tanden. (Bl. 33.) 

Dit lag niet in den aard van hector, vooral niet zoo op het oogenblik, na het in eenen goeden zin sentimentele en roerende afscheid van vrouw en kroost. Bij ulysses, op bl. 22, is het iets minder wanvoegelijk.

Maar geheel Onhomerisch is deze geheele tirade, uit de klagt van hector om het lot zijner gade:

Zij, zuchtend elken dag, om 's meesters nieuwen wille, 
Zit, met vorstinnehand, aan weversspoel en spille, 
En de immer wreede stem eens Grieks doet Haar 't verwijt 
Dat Zij te roekloos is in 't bruiken van den tijd; 
Of, dra veroordeeld tot nog ruwere bedrijven, 
Zend men Haar smadig uit, als een der veilste wijven, 
Om water van de bron van Hyperia. - 

Onze Dichter schijnt zich te verbeelden, dat het weven voor de Vorstinnen van dien tijd een smadelijke arbeid was; maar hector verzoekt zelf, bij zijn heengaan, aan zijne gade, om zich naar haar weefgetouw te begeven: het ééni-
{==125==} {>>pagina-aanduiding<<}
ge, waarop hector bij homerus drukt, is, dat zij zou moeten weven voor eene andere, voor eene meesteres. Maar nog erger is het met dien halven regel: ‘als een der veilste wijven.’ Het waterhalen was toen ook geene schande, als men het slechts voor zichzelve deed. Of is de Dichter nausicaä, de rijke Koningsdochter, vergeten, die aan de beek het linnen des huisgezins waschte; of las hij nooit, in het tiende boek der Odyssee, dat de dochter van den Koning der Laestrygonen water haalde uit eene bron buiten de stad, en het droeg naar hare woning?
Doch wij schrikten, bij herziening, waarlijk van de lengte onzer beoordeeling; op een' anderen tijd zullen wij het korter maken; doch hier deed de veelbelovende aanleg eens ons geheel onbekenden jeugdigen Dichters, en de zucht om hem en anderen nuttig te zijn, ons een weinig van het gewone spoor afwijken.




Oratio inauguralis, quae Gandae, in novo Academiae Palatio, die II Octobris anno MDCCCXXV habenda fuit. Auctore l.-v. raoul. Gandae, typis J.N. Houdin. 1826.

Wanneer een Schrijver zijn gedicht onder den titel eener Redevoering uitgeeft, dan schijnt hij zelf geen hoog denkbeeld van deszelfs poëtische waarde te koesteren; en wij duiden het dan ook den Heere raoul niet ten kwade, dat hij zijn Carmen met den naam eener Oratio gedoopt heeft. De man heeft groot gelijk; want waarlijk het is niet anders dan zeer gewoon proza, in hexameters afgedeeld, waarin men niet alleen geen dichterlijk beeld, maar zelfs naauwelijks een dichterlijk woord aantreft. Dit kleine gebrekje ter zijde gesteld, bevalt ons deze metrische Redevoering (welke tot inwijding van het prachtige nieuwe Akademische gebouw te Gent gestrekt zoude hebben, indien hetzelve op den 2 October 1825, wanneer raoul als Rector optrad of afging, gereed geweest ware) uitmuntend, om het zes bladzijden lang, en tot in de kleinste bijzonderheden uitgewerkt, portret van onzen geliefden Koning. Deze afschildering is zeker in geenen deele dichterlijk; maar zij is in allen deele waar, en daarom moet zij ieder bevallen. Gelukkig het

{==126==} {>>pagina-aanduiding<<}
olk, dat van zijnen Vorst zonder vleijerij zeggen kan, des hij zoo zorgt voor het algemeene welzijn,

... Regem ut nullus communia credat 
Sed privata bonum curare negotia patrem. 





Zedelijke Verhalen uit den Bijbel, voor Vrouwen en Meisjes; door Fenna Mastenbroek. Mde Deel. Te Sneek, bij F. Holtkamp, In gr. 8vo. 243 Bl. f 3-:

De Schrijfster dezer Verhalen, de deugdzame, goedhartige, begaafde fenna mastenbroek, is niet meer hier op aarde! Kort was hare loopbaan; doch indien het leven niet naar het aantal der jaren, maan naar de werkzaamheden ten nutte van zichzelve en van anderen, naar vorderingen in volmaking, kennis en deugd, moet worden berekend, zoo heeft fenna lang, zeer lang geleefd. In hare onderscheidene betrekkingen, als dochter, vriendin, letterkundige, was zij goed, beminnelijk, nuttig en hooggeschat. Onuitsprekelijk veel verliezen hare bejaarde ouders door haren dood; zwaar trof deze slag alle hare vrienden, en niet gering is ook het gemis, hetwelk onze letterkunde, die zij met even bevallige als nuttige geschriften versierde, door haren vroegen dood ondergaat. Een geest van ongehuichelde en innige godsvrucht, altijd met veredeling des harten en voortgang in zedelijke volmaking gepaard, wars van dweeperij, verdoeming van andersdenkenden en Quietismus, gehuwd aan een' bevalligen vorm, eenen stijl, die, door het hart bezield, koude stersden versinaadt, vernuft en vindingrijkheid, altijd gebezigd ten behoeve van verbetering des haroen en veredeling van den smaak; ziedaar het karakten, der geschriften van fenna mastenbroek, een afdrukfel van hare eigene ziel!
Zij schreef, bepaaldelijk en met opzet, doorgaans voor hare eigene sekfe. Ten behoeve van deze zijn dan ook deze Verhalen ingerigt, waarvan wij het eenste Deel vroeger hebben aangekondlgd. Dit tweede bevat levens of liever karakterschetsen van Vrouwen uit de Geschiedenissen van het Nieuwe Verbond, alle uit een bepaald oogpant beschouwd. Zoo zien wij in maria geheel de Moeder van jezus christus, stil, nederig en bescheiden, door de grootste begunstigingen des Allerhoogsten niet opgeblazen, en geheel

{==127==} {>>pagina-aanduiding<<}
doordrongen met onuitsprekelijke liefde tot haren verhevenen Zoon. - In procula en herodias worden ons de gevaren van den aanzienlijken stand voor het hart, die echter niet onoverkomelijk zijn, afgeschetst. Herodias is bekend. Procula wordt hier de vrouw van pilatus genoemd, die, bij klopstock, porcia heet. Eigenlijk weten wij haren naam volstrekt niet; doch kortheidshalve wilde onze Schrijfster haar zulk eenen naam toekennen, en het is vrij onverschillig, of dit juist de regte zij. - Of wij uit de zeer korte plaats, welke wij in de Evangeliën nopens deze vrouw vinden, dadelijk mogen opmaken, dat zij boven afgoderij rerheven was, komt ons twijfelachtig voor. Zij kon daarom toch, minder dan de Joden door vooroordeel beneveld, hooge achting voor de weldadige wonderen en het edel gedrag van den grooten Profeet koesteren, die misschien iemand uit haar gezin of hare dienstbaren tot gezondheid hersteld had. Hoe het zij, uit eene enkele boodschap, uit eenen enkelen droom kan men bezwaarlijk iemands karakter opmaken. Den Dichter is dit geoorloofd, niet den schetser van ware Bijbelsche tafereelen. - In de Kananésche Vrouw stelt ons de Schrijfster de moederliefde voor, die zich door geene zwarigheden laat terughouden, geene moeite, geene ware of schijnbare harde behandeling zelfs ontziet, om de welvaart van haar kind te bevorderen of te herstellen. Een nieuw, voortreffelijk en bekoorlijk oogpunt, hetwelk ons geheel in het hart der goede dochter doet lezen. Men voert dit geval doorgaans enkel aan als bewijs van het geloof, of liever vertrouwen op jezus, der Heidensche moeder; doch, in het boven aangevoerder licht beschouwd, vereert het haar karakter althans
niet minder. - Voortreffelijk worden in maria en martha de karakters der beide zusters, niet alleen in het bekende tooneel te haren huize, maar ook bij gelegenheid der komst van jezus, om haren broeder te doen herleven, afgeschetst. Hartelijke zusterliefde, in weerwil van verschil van karakters, staat hier op den voorgrond. En wie gevoelt niet, hoe vruchtbaar het Bijbelverhaal, uit dit oogpunt beschouwd, voor het dagelijksche leven kan worden? - In maria magdalena zien wij den invloed van ware vriendschap op vrouwelijk geluk, van ware vriendschap der ziel omtrent waardige voorwerpen. ‘Vriendschap toch moet, zal zij geen ijdele schijn zijn, op eerbied en liesde voor God en zijnen Zoon, op menschelijke verlichting en veredeling

{==128==} {>>pagina-aanduiding<<}
rusten. Waar dit geene plaats vindt, zal men vergeefs op hare zalige uitvloeiselen hopen; en vergenoegt men zich met haren schijn, zoekt men alleen daardoor eigen belang te bevorderen, welk eene naauwelijks noemenswaardige kleinigheid is er dan noodig, om menschen, wier vriendschap onverbreekbaar scheen, tot vijanden te maken!’ (Bl. 192.) - In rhode merkt de Schrijfster de invloeden van het Christendom op den dienstbaren stand op. Niemeijer heeft, zoo wij meenen, in zijne Karakterkunde, den zoo geheel natuurlijken trek dezer dienstmaagd, dat zij, uit blijdschap, petrus laat kloppen, en naar binnen vliegt, om hare beangstigde meesteres en vrienden met deze aangename boodschap spoedig te verrassen, doen gevoelen. Misschien leidt fenna wat al te veel, ten voordeele van rhode's karakter, uit dezen enkelen trek af; doch onwaarschijnlijk is haar gevoelen niet, en, van de praktische zijde beschouwd, kan deze voorstelling voor dienstbaren zeer nuttig zijn.
Wij kunnen ons niet onthouden, om, als een staaltje der schrijfwijze van de waardige fenna, (van welke wij thans, helaas! naar wij vernemen, niets meer te wachten hebben) ook in deze meer deftige, meer ernstige soort van geschriften, den volgenden aanhef van haar tafereel der Kananésche mede te deelen: ‘Wie onzer, die meermalen in stille verrukking getuige was van den op- en ondergang der Zon, bewonderde niet de steeds nieuwe, bekoorlijke verscheidenheid, op welke zich deze schoone natuurverschijnselen bij afwisseling aan 's menschen oog vertoonen? wie gevoelde niet dikwijls haren (*) eerbied en liefde voor den grooten Formeerder van het Heelal, onzen liefderijken Hemelvader, daardoor ook aanmerkelijk verhoogd en veredeld? - Nu eens immers kondigt een schitterende vuurgloed in het Oosten de vorstin des daags, met statelijken luister omgeven, aan; dan weder treedt zij, in eenen sluijer van hemelsche, in elkander smeltende kleuren gehuld, te voorschijn, en verspreidt leven en vruchtbaarheid over Gods schoone schepping, tot zij, na volbragte taak, achter in gloeijend purper gedoopte, met schitterend goud omzoomde gordijnen, of in zachten rozengloed gehuld, weder in het Westen verdwijnt. Ja, hoe dikwijls men een en ander mogt beschouwd hebben, telkens zag men het op

{==129==} {>>pagina-aanduiding<<}
eene verschilende wijze; en geheel onvatbaar voor de schoonheid der Natuur moet het hart zijn, dat niet onder zulke beschouwingen opklimt tot den Schepper en Onderhouder van al wat is, en zich zijne eigene dure verpligting niet levendig herinnert. - Wat nu in het rijk der Natuur de Zon is, mijne Lezeressen! is in de zedelijke wereld de regtgeaarde Moeder. Hoe en wanneer wij haar ook in hare betrekkingen beschouwen, altoos vinden wij in de uitvloeiselen harer liefde eene bekoorlijke verscheidenheid; en even als donkere wolken aan het uitspansel dikwijls de kracht en schoonheid der zon veel sterker doen uitkomen, dan haar glans aan eenen helderen hemel, zoo vertoont zich ook de moeder het heerlijkst en krachtigst, wanneer zij geliefde kinderen met ziels- of ligchaamslijden ziet worstelen, en ter verkrijging van hulp en redding geene pogingen te moeijelijk acht, geene opofferingen schroomt.’
Dit is welsprekendheid van het hart.

Vader Klemens; eene Roomsch-kartholieke Geschiedenis. Uit het Engelsch vertaald. Naar den vierden Druk. Te Amsterdam, bij G.J.A. Beijerinck. 1826. In gr. 8vo. 312 Bl. f 3-25.

Wij oordeelen het allezins lofwaardig, dat, in den tegenwoordigen tijd, de Protestant ieder eerlijk middel te baat neemt, om tegen het Jezuitisme te waarschuwen en te wapenen, en tevens de groote hoofdzaak te handhaven tegen den Roomschgezinde, dat men, in het stuk van geloof, zich alleen aan den Bijbel en deszelfs regte uitlegging te houden hebbe. Het is ons bijna onbegrijpelijk, hoe een Protestant te dezen kan wankelen, en dat men den Roomschgezinde niet tot nadenken brengen kan. Dit werkje is ons dan welkom; het is met gematigdheid, in den geest der liefde, en in het bevallig kleed eener familiegeschiedenis, geschreven. Het Kalvinistische stelsel omtrent de Regtvaardigmaking straalt overal door, hetgeen niet bevreemden kan, daar het tooneel Schotland is, en wel tijdens de pogingen ten behoeve van den Pretendent; men zal echter moeten erkennen, dat gezegd stelsel op eene allezins redelijke wijze wordt voorgedragen. Wij vreezen maar, dat het boek, niettegenstaande deszelfs uitlokkenden titel en titelvignet, onder de Roomschgezinden weinig lezers zal vin-
{==130==} {>>pagina-aanduiding<<}
den; de biechtvader zal er wel voor zorgen! En ook onder de Protestanten; - het is voor romanlezers bijna te ernstig en te gemoedelijk. Het zal intusschen wel zijn publiek vinden; en, kan ons woord daar iets toe bijdragen, wij durven het jonge lezers en lezeressen uit den beschaafden stand gerustelijk aanbevelen; het zal den lezer in zijne Protestantsche begrippen bevestigen.
Het behelst, gelijk wij zeiden, eene familiegeschiedenis. Één tak van dezelfde familie is ijverig Protestantsch, de andere ijverig Roomschgezind. Beide leven echter in goede verstandhouding, en het verschil in Godsdienst verbrak de bloedverwantschappelijke genegenheid niet. Uit vrees evenwel voor den invloed des Protestantschen zoons op dien van het Roomschgezinde huis, had men den laatstgenoemden eenige jaren op reis gezonden, onder opzigt van eenen Geestelijke, die een Jezuit, en de opregte vriend van den jongeling was; een man, verre van dom of onkundig, en van beproesde braafheid en godsvrucht. Met de terugkomst der reizigers begint het werk; gezegde Jezuit werd nu Huispriester. De jonge lieden hervatten de oude vriendschap; en de Roomschgezinde jongeling, nog altijd onder de leiding en waarlijk zan den leiband van den biechtvader, die hem alles was, scheen nu genoegzaam beveiligd. Natuurlijk, echter, kwam het geschil van Godsdienst gedurig ter bane; maar, in weerwil van waarheid en gezond verstand, de Roomsche jongeling bleef standvastig, ofschoon de Priester in het oplossen der bedenkingen verre te kort schiet. Inmiddels is zijne edele zuster zeer veel minder geneigd tot blind geloof en blinde onderwerping; en, niettegenstaande hare verloving aan een' beminden Roomschgezinden jongeling, wordt zij Protestante. Maar vooral is ons het boek belangrijk van wege de worsteling van den braven Priester tusschen zijn geweten en kerkgeloof, en tusschen zijne opregte vriendschap voor zijnen kweekeling en zijne gelofte tot blinde gehoorzaamheid aan de hoofden zijner Orde. Aan de laatste offert hij toch alles, ook zijnen geliefden kweekeling, op, dien hij eindelijk, als het slagtoffer van intrigue en blinde religiezucht, in den kerker der Inquisitie te Rome helpt! Gelukkig wordt hij daar nog uit verlost, doordien zijn Protestantsche vriend ontdekkingen van staatkundigen aard deed, die hem het lot van een aantal Jezuiten in handen gaven. De jongeling verlaat
dan ook de Roomsche kerk, echter niet dan na den dood van zijnen biechtvader, dien braven en steeds in zijn leven tegen zijne betere overtuiging worstelenden man, wiens sterven hij bijwoonde, en bij 't

{==131==} {>>pagina-aanduiding<<}
welk het duidelijk was, dat niets van zijn bijgeloof, boetedoening of plegtigheden, maar alleen de echt Christelijke leerstukken, door den Protestant nu bij hem aangedrongen, hem voor wanhoop konden bewaren. Ook de vrouwe moeder is aan het nadenken, en zal voorzeker het voorbeeld hater kinderen gevolgd zijn.
Dit is zoo wat het hoofdbeloop van dit in velen opzigte leerzaam en onderhoudend geschrift, hetwelk voorzeker de overbrenging in onze taal overwaardig was.




Merkwaardige Levensgeschiedenis van Karel Lombard. (Een oorspronkelijke Nederlandsche Roman.) Door Gijsbertus Stam, Schrijver van het Kasteel Rozenlust. Te Sneek, bij F. Holtkamp. 1826. In gr. 8vo. 353 Bl. f 2-75.

Er zijn zelfs bedillers van het werk des Alwijzen, en zou dan een schrijver verheven zijn boven de kritiek der wereld?’ Met andere woorden: onze lieve Heer kan het alle menschen niet van pas maken, hoe veel minder dan gijsbertus stam! En hiermede zal de schrijver zich dan ook iedere berisping getroosten. Wij vonden meer aardigheden, reeds in het voorberigt, van den man, die zich niet bekreunen zal aan halfslachtige magtspreuken, die men beoordeeling noemt. Moeten wij met zulk eenen schrijver niet wat voerzigtig zijn? Wij kennen gijsbertus stam niet, maar dit doet niets ter zake. Wij beoordeelden zijn Kasteel Rozenlust, zoo wij meenen, niet geheel ongunstig, doch dit doet mede niets af; zijn Karel Lombard kan daarom wel slechter zijn, en is dit, naar ons oordeel, werkelijk. Lombard is een voortreffelijk, deugdzaam mensch, en blijft dit geheel zijn leven. Zijne gevallen zijn zeldzaam genoeg. Hij is nog jong al een weeskind, en gaat op zee, wordt slaaf te Algiers, maar krijgt daar eenen uitmuntenden meester, en maakt onder zijne medeslaven goede vrienden. Hij doet dien meester goede diensten, en verkrijgt daardoor vrijheid en rijkdom. Evenwel moet hij nog een' togt naar Konstantinopel doen, ten behoeve van zijnen meester, op wiens hoofd het gemunt was. Hier slaagt hij naar wensch. Op zijnen terugtogt naar het vaderland lijdt hij schipbreuk, ontkomt vele gevaren, landt eindelijk gelukkig, doet een reisje naar Dusseldorp, om aan de familie zijner vrienden, die hij in slavernij liet, berigt te

{==132==} {>>pagina-aanduiding<<}
brengen, en uit te werken, dat zij spoedig worden vrijgekocht. Nu vestigt hij zich in of liever bij Amsterdam, huwt eene brave Jufvrouw, welker kennis hij te Konstantinopel gemaakt had, krijgt kinderen, ontvangt bezoek van zijne vrienden uit Duitschland, en doet met hen een togtje door Holland. Eindelijk, na eenige jaren genoegelijk geleefd te hebben, verwaarloost hij zich bij het doen van eene menschlievende daad, en besterft het.
‘Ziet daar, lezers en lezeressen! u het edel, navolgingwaardig karakter en de zonderlinge (ja wel zonderlinge!) lotgevallen van eenen braven man geschetst.’ Gij zult er uit zien, dat er van dezen roman nog wel iets te maken was. Maar de uitwerking is bijzonder langdradig; de minste kleinigheden worden, en dikwijls bij herhaling, verteld; b.v. bij een bezoek, dat hij belet liet vragen, antwoord kreeg, ging, enz. enz. En wij vonden ook bijzonderheden, die ons bevreemdden; b.v. dat een zoon van een gezeten en geacht burger te Middelburg, bij den dood van zijnen vader dadelijk van Nijkerk op de Veluwe ontboden, reeds vóór de begrafenis Commissarissen van de Regering in den boedel vond, die hem toen reeds konden berigten, dat, na volkomene opneming van het schuldboek, en waardering van huis, huisraad en winkelvoorraad, enz. er niets zou overschieten, maar hoogstwaarschijnlijk wel te kort komen. Wat moet men dan te Middelburg niet bij de hand, en gezind zijn, om zulke soort van zaken spoedig af te doen! - Even knaphandig pakt de Schout van Oost-Soeburg den eerlijken jongen mensch op enkel vermoeden van een' kleinen diefstal, en laat hem op 's Gravensteen zetten. - Wij willen geene meerdere stalen opzoeken.
Met het hoogste regt alzoo wil de Heer stam dezen roman geenszins als een meesterstuk doen voorkomen. Er komt echter niets voor, dat de zedelijkheid kwetst; maar vele goede lessen van eerlijkheid en braafheid. - In een kinderwerkje zou de langwijligheid misschien minder hinderen; maar het had voor ons moeite in, de 353 bladzijden met aandacht te lezen. Het dikwijls oppervlakkige allerlei, dat wij aantroffen, vergoedde ons de moeite niet. Wij wenschten den roman voor het minst getierceerd; ofschoon hij er, zoo als hij nu is, misschien in vele leesgezelschappen mede door kan. Wat de schrijver van den natuurlijken afloop, het nuttige en aangename enz. zegt, willen wij niet gestrengelijk toetsen.

{==133==} {>>pagina-aanduiding<<}
Wij prijzen gaarne oorspronkelijke Nederlandsche romans; maar het vermelden hiervan op het titelblad is echter, bij ons en het publiek, voor het naauwelijks middelmatige geen vrijpas.




Eenvoudige en gemakkelijke Aanwijzing om de Stenographie, of kunst van snelschrijven, door middel van slechts twee Karakters, in een' zeer korten tijd te leeren en te beoefenen. Volgens de uitvinding van den Heer Dr. Erdmann, Lijfarts des Konings van Saksen. Door P.G. Witsen Geysbeek. Tentandum est. Te Amsterdam, bij de Gebroeders. Diederichs. 1827. In gr. 8vo. 16 Bl. f :-45.

Ja, het is te proberen! (tentandum est.) Den breeden titel (een waterhoofd) schreven wij af, om des te korter te kunnen zijn. De voordeelen der Stenographie van erdmann worden gezegd hierin te bestaan: 1o. dat zij geschikt is voor alle talen, in welke ons alphabet gebruikelijk is; 2o. zoo wel tot het drukken van boeken (nu ja!) als tot handschrift; en 3o. dat zij in een paar uren te leeren is. (Begrijpen, o ja! maar leeren?..... Ongeveer even zoo als de kunst om in zes maanden Professor te worden.) - De Lezer oordeele!
Men moet zich bedienen van horizontaal gelijnd papier, even als de muzijk, alleen met dit onderscheid, dat men twee, in plaats van vijf lünen noodig heeft. Men scheidt ieder woord af door streepjes, even als de maten in de muzijk. Nu worden voor de vokalen vijf stippen, voor de medeklinkers b, c, d, f, g horizontale streepjes, voor de h, k, l, m, n perpendiculaire streepjes, voor de p, q, r, s, t schuine streepjes van de regter- naar de linkerhand, en voor de y, w, x, ij, z even zulke streepjes van de linker- naar de regterhand, als bepaalde teekens, aangenomen. Elk dezer teekens duidt bepaaldelijk deze of gene letter aan, naar gelange die teekens, juist gelijk de muzijknoten, tusschen de beide lijnen zijn geplaatst; b.v. de stip boven de eerste lijn is a, die op of in dezelve e, die in het midden derzelve i, die op of in de tweede lijn o, en die onder de tweede lijn u; en op gelijke wijze voor de medeklinkers. (De punctuatie kan men onder elke woordäfscheiding aanbrengen.)
Charlatanerie a part: de theorie, gelijk men ziet, is niet moeijelijk; maar de praktijk?.....






{==134==} {>>pagina-aanduiding<<}

Een woord over de beoordeeling mijner tooneelmatige voorlezingen en van mijne welmeenende toespraak, te vinden in het naastvoorgaande nommer van dit tijdschrift. (*)

Ik ben geenszins een vijand van alle mogelijke Tijdschriften, zoo als de steller van de hier boven genoemde recensie mij dit te last legt. Hoe en van waar hij dit uit mijne, door hem beoordeelde, stukjes opgemaakt hebbe, is mij een raadsel. Hij zal toch, uit het veroordeelen van de dronkenschap, niet willen besluiten, dat men ook een vijand van den wijn zij.
Evenwel, ik erken gaarne, ofschoon ik het tot dusverre nergens te kennen gaf, veelmin ronduit zeide, dat ik aan zoogenaamde boekbeoordeelingen voor mijzelven geen zeer groot gewigt doorgaands hecht. Deze gevoelens heb ik overgenomen van mijnen waarden Vader, die mij zelfs ontried, geschriften van dien aart, ook maar vlugtig, in te zien; ‘want,’ zeide hij, ‘over een boek, dat gij leest, behoorr gij zelf een vrij oordeel te vellen, zonder eenigen invloed van elders: men gewent zich buitendien al spoedig genoeg, om aan den leiband van anderen te gaan, en inderdaad is dit den redelijken mensch onwaardig. En raakt het een werk, hetwelk gij voornemens zijt niet te lezen, wat gaat het u dan aan, hoe een derde er over moge denken? - Ook met betrekking tot de werken zelve, die in het licht verschijnen, zijn de recensiën van geen noemenswaardig belang; want de uitbundigste opvijzeling zal aan een geschrift, hetwelk van geen waarde is, nooit eene duurzame achting kunnen bezorgen; evenmin zal de vinnigste hekeling een ander, dat wezenlijke verdiensten bezit, van die verdiensten berooven, en voor altijd achter de bank doen werpen. Of heeft de Recensent ten doel, om

{==135==} {>>pagina-aanduiding<<}
aan eenen Schrijver feilen onder het oog te brengen, hij doe het ondershands, waardoor hij het doel veel beter bereiken zal; ten ware een werk op de belangen van Godsdienst en Zedelijkheid, van Stad en Land, van Letteren, Wetenschappen of Kunsten eenen verderfelijken invloed konde hebben, in welk geval openbare beoordeelingen allerheilzaamst zijn kunnen, om min doorzigtigen tegen dien invloed in veiligheid te stellen. - Blijft gij niettemin begeerig, om recensiën te lezen, doe het dan voor 't minst nooit, dan na het gerecenseerde boek zelve gelezen en uw eigen oordeel er over gevestigd te hebben: in dat geval kan eene recensie waarlijk van nut zijn, voor zooverre zij grondig en bondig is, om, namelijk, het uwe met des Recensents oordeel te vergelijken.’ - Zoo sprak mijn verstandige Vader, toen men bij ons nog geen ander boekbeoordeelend Tijdschrift kende, dan de Vaderlandsche Letteroefeningen, waarvoor, en te regt, hij zeer hooge achting had: wat zoude hij wel zeggen, zoo hij thans onze Letterwereld eens mogt rondzien (*)?
Dat nu ik, over boekbeoordeelingen eenstemmig met mijnen Vader denkende, in het algemeen een vijand zijn moet van hetgeen men Antikritiek noemt, behoeft naauwelijks gezegd te worden. Ik beschouw zelfs die soort van wederspraak als beleedigend voor dat gedeelte van het Publiek, hetwelk leest en tot oordeelen in staat is, en aan welks meening en gevoelen eenen Schrijver gelegen ligt; want zulk eene wederspraak berust op de veronderstelling, dat hetzelve, om tusschen de recensie en het gerecenseerde werk een regtmatig vonnis te kunnen vellen, nog eene toelichting van noode hebbe. Het verdere Publiek, dat in het geheel niet, of geene boeken, maar blootelijk derzelver beoordeeling in Tijdschriften, leest, gaat den Schrijver luttel aan: hetzelve is altijd verre beneden hem, en zijner aandacht geheel onwaardig.
Ondertusschen, gelijk, in sommige gevallen, openlijke boekbeoordeelingen groote nuttigheid hebben kunnen, zoo ook kan wederspraak, of een Antikritiek, noodig worden, als het, namelijk, te doen is, om beschuldigingen of aantijgingen te wederleggen, welke ons zouden kunnen benadeelen in ons middel van bestaan, of wel, die onze zedelijkheid aantasten, en ons mitsdien, in hoedanigheid van mensch en burger, kunnen doen dalen in de schatting van land- en tijdgenooten. De beoordeeling nu mijner bovengemelde lettervruchten, zoo als zij ligt, de laatstgemelde strekking hebbende, (ongetwijfeld zonder dat dit des Recensents bedoeling geweest is) acht ik mij, in dit geval, aan mijzelven verpligt, om, in zoo verre, daartegen op te komen.
Zal ik dan een eigenlijk gezegde Antikritiek gaan schrijven? - Voorzeker neen! Dusdanig iets kan, wat meer is,

{==136==} {>>pagina-aanduiding<<}
hier niet eens te pas komen, vermits de Recensent met mijn oordeel over de gewigtige zaken, welke ik heb verhandeld, uitdrukkelijk of stilzwijgend instemt, alleenlijk afkeurende de wijze, of den toon, waarop ik, in mijn Voorbereidend Vertoog, ze voorgedragen, of er over gesproken heb. Heeft hij hierin gelijk? Dit is de vraag. En wie zal tusschen hem en mij vonnis strijken? Ik althands was, en ben nog van gedachte, dat, waar men een inkankerend bederf van goede zaken en een, hand over hand toenemend, verval der zeden te bestrijden en tegen te gaan heeft, (zoo als dit mijne bedoeling is geweest) ook alleen de hoogernstige, soms gestreng bestraffende toon passen en van nut zijn kan. Ik zou dierhalve, alsnog moetende schrijven, wat geschreven is, of (hetgeen welligt kan plaats hebben) een vervolg op het voorgegane in het licht willende geven, geenen anderen toon kunnen voeren, zonder mijn geweten geweld aan te doen; en, veel liever dan dit, wil ik voor eenen dweeper of waan-profeet te boek gesteld worden.
Geweldig bedriegt zich dan de Recensent met eenen geest van verbittering in mij te veronderstellen. Diepe droefheid over de verblinding en verbastering van een groot aantal mijner tijdgenooten, en hartelijke zucht, om dezulken eenen ernstigen blik in hun binnenste te doen slaan en op hunnen zedelijken toestand opmerkzaam te maken, zijn de éénige gemoedsaandoeningen, welke mij daar bij bezield hebben en nog bezielen. Bij zulke bejammerenswaardige omstandigheden is koele redekaveling van geen nut: schokken zijn er noodig, zal men slapende of verharde gewetens wakker maken en treffen; en zoo de Recensent mijne vermaning, bl. XII-XV, in acht gehouden had, hij zou mij zulk een onregt niet gedaan hebben. - Verbittering? Niets is verder van mij verwijderd geweest, dan deze. Met kalme zinnen heb ik mijn Vertoog geschreven; met rijpen rade heb ik dien toon gekozen, welke er doorgaands in heerscht; herhaalde malen heb ik het, op onderscheidene dagen, overgelezen, en het toen nog niet eens ter drukpers gegeven, dan met overleg en onder goedkeuring van personen, die bij de geletterde en ongeletterde wereld in de hoogste achting staan. - Voor de zaken en omstandigheden, door mij behandeld, paste dan, naar mijn begrip, zulk eene schrijfwijze en geene andere. De Recensent, integendeel, keurt dezelve af, ofschoon hij de zaken toeftemt. Wie nu (ik herhaal het) zal hier, met afdoend gezag, beslissen? Zekerlijk heb ik in onze Gewijde Schriften een aantal voorbeelden voor mij, die alle op mijne wijze van handelen, als 't ware, het zegel van goedkeuring drukken. En dat ik iemand in persoon en bepaaldelijk beleedigd zoude hebben, is mij, tot op dit oogenblik, onbewust. Hebben sommigen, inzonderheid onze bemoeial-zieken, of dezulken, die geheel aan de zinnelijkheid zijn overgegeven, (om zoo te spreken) de schoenen, door mij gemaakt, aangetrokken en daarbij pijn geleden, dan wensch ik hun van harte geluk met zoodanige

{==137==} {>>pagina-aanduiding<<}
aanvankelijke vordering in zelskennis, waarvan ik mij als een gevolg mag voorstellen, dat zij, alles bedaardelijk doordacht en overwogen hebbende, eenmaal erkennen zullen, mij grooten dank verschuldigd te zijn.
Maar rossini? Deze toch is in persoon, en wel zeer heftig, door mij aangevallen. - Wat dien Italiaan betreft, de tijd zal leeren, of ik hem en zijnen arbeid onregt gedaan hebbe. Behalve dat zekere vroegere en latere eerbewijzingen, hem van ginds en elders aangedaan, juist van wege de zijde en het oogenblik, van waar en waarin zij hem zijn toegekomen, aan mijn oordeel over zijne bedoelingen eenen aanmerkelijken graad van waarschijnlijkheid geven, is hetzelve onlangs genoegzaam volkomen bevestigd geworden, door hetgeen wij hebben kunnen lezen in de Fransche Pandore, rakende de wijze, waarop de Jezuitsche aanhang de Tragedie in het algemeen beschouwd wil hebben, en de veranderingen, welke men voorheeft in het Odéon te maken. Ook heb ik, alleenlijk in dit opzicht, hem eenen Vandaal en eenen bezoldeling der Jezuiten genoemd; geenszins met betrekking tot zijne Muzijk, welke ik onaangeroerd heb gelaten, ofschoon, nu het hier toch pas geeft, ik gaarne erken, dat ook deze bij mij op verre na die waarde niet heeft, welke er algemeen aan wordt gehecht, omdat dezelve doorgaands wel des samenstellers kunstvermogen kan doen bewonderen, maar zelden streelt en roert; welk laatste echter, zoo ik mij niet bedriege, het hoofddoel der Toonkunst van ouds was en behoort te blijven.
Van magtspreuken te willen doen gelden voor redenen, kan niemand afkeeriger zijn, dan ik: ook heb ik mij daaraan, zoo min hier als elders, schuldig gemaakt. Wat ik stelde, heb ik met gezonde redenen betoogd; of het moesten wereldkundige zaken (facta notoria) zijn, welke geen betoog of bewijs behoeven.
Maar, terwijl de pen al zoo voortloopt, zoude ik, tegen mijn voornemen aan, in een wezenlijke Antikritiek beginnen te vervallen: dierhalve ter zaak, waar het hier eigenlijk op aankomt.
De Recensent meent, dat eene der redenen van het schrijven van mijn Vertoog zoude zijn gekwetste eigenliefde, in zoo verre aan mijne Dichtwerken niet zoodanige eer mogt zijn wedervaren, als ik ze waardig zou schatten. Maar hadde hij hierin te regt geoordeeld, dan zekerlijk moest ik van alle verwaande zotten wel een der verwaandsten zijn. Nooit immers is één eenig mijner Tooneelwerken opgevoerd, dan met volle, voor 't minst welbezette Schouwburgen, in weerwil ook van dat men (om welke redenen, wil ik liefst niet onderzoeken) de vertooning gesteld had op tijden, wanneer het Publiek schaars den Schouwburg pleegt te bezoeken; en nooit heeft het één derzelven aan de levendigste blijken van goedkeuring ontbroken. Dat het Bestuur van onzen Schouwburg (vooral nadat de Heer van 's gravenweert me-
{==138==} {>>pagina-aanduiding<<}
delid van hetzelve geworden is) die stukken, voor verre het grootfte gedeelte, van het tooneel verwijderd houdt, dit kan ik toch niet verondersteld worden te hebben willen wreken op een Publiek, hetwelk misschien al te gunstig over deze mijne lettervruchten denkt, en, wat meer is, niet zelden zojne ontevredenheid, over die handelwijze des Bestuurs te mijnen opzichte, onbewimpeld te kennen heeft gegeven. Bovendien; wist men, hoe geheel los ik, voor mijzelven, ben van die en de meeste andere dingen, waar de wereld in het algemeen den hoogsten prijs op stelt, niemand zou mij verdenken, laat staan regtmatig beschuldigen, van zulk eene jammerhartige auteurachtige eigenliefde. Verlangen, om nut te stichten, is de éénige drijfveder van mijnen arbeid. Zoekt men deze mijne pogingen te verijdelen, of de bewijzen daarvan te verdonkeren, het komt ter verandwoording van hen, die daarvan hun werk maken. En gesteld nog, ik ware voor eene alledaagsche eerzucht vatbaar, dan immers moet het voor mij streelender zijn, dat men, hier en elders, vraagt: waarom
toch wordt zulk of zulk een Treurspel niet gegeven? dan dat te regt gezegd wierd: het laat zich, aan het veelvuldig opvoeren zijner stukken, wel zien, op welken vriendschappetijken voet hij staat met de Kommissarissen van den Schouwburg.
Van eene andere zijde: zoo ik wezenlijk behebt ware met zucht naar eer bij menschen, ik zou ongetwijfeld mijn Voorbereidend Vertoog wel achterwege hebben gelaten; want dat mij zeer goed bekend zijn de middelen en wegen, om zulk eene eere deelachtig te worden, heeft men kunnen zien in de aanteekening op bl. XII. Op onderscheidene plaatsen heeft men ook kunnen lezen, dat, welverre van die eer te bejagen, ik mij integendeel voorstelde, smaad voor dank te zullen inoogsten, en eene menigte nieuwe vijanden te zullen maken; maar met Handelingen V:41 en Hebr. XI:26 diep in het hart, en indachtig der vermaning van den Goddelijken Verlosser aan zijne Jongeren: dat zij zich mogten verblijden, als de wereld hen haatte en belasterde, bekreunde ik mij daaraan weinig: doch, in allen gevalle, dus was mijne wijze van handelen niet die van een' mensch, bezeten van zulk eene eerzucht, als de Recensent mij heeft toegeschreven.
Voorts noemt de Recensent twee personen, welke ik, naar zijne meening, in het bijzonder op het oog zou hebben gehad, en geeft zich daarbij de moeite, om hen, tegen mijnen veronderstelden aanval, te verweren.
Belangende den eersten, verklaar ik, dezen niet, althans niet in het bijzonder, bedoeld te hebben.
Omtrent den anderen, gaat de Recensent nog verder; want hij geeft, tot zelfs bij name, het werk op, tegen hetwelk ik het voornamelijk moet hebben geladen gehad, waarbij hij tevens dezen mijnen vermeenden aanval onbewimpeld toeschrijft aan het gevoel, van zoodanig werk, als het door hem genoemde, niet te kunnen leveren. Ik word dierhalve openlijk door hem beschuldigd van nijd, zekerlijk de laagste en verachtelijkste van alle verkeerde hartstogten.

{==139==} {>>pagina-aanduiding<<}

Maar wierd ik inderdaad van dezen hartstogt beheerscht, ik zou niet zoo vele levende Dichters zoo hoog geprezen hebben, als men dat in mijne schriften vinden kan; veel min zou ik een groot deel mijner, met moeite uitgespaarde, oogenblikken van rust, met hartelijkheid, ten beste geven aan het voorlichten en teregtwijzen van alle zoodanige jeugdige of zich vormende Dichters, als mij met hun vertrouwen vereeren: en derzelver getal is niet klein.
Wat wijders betreft mijn onvermogen, om zoodanig werk, als het bedoelde, te leveren, hierin geef ik den Recensent volkomen gelijk. Gaarne erken ik, zulk een werk niet te kunnen samenstellen; en ik geloof, dat allen, die bij longinus, horatius, boileau en bilderdijk met eenige vrucht ter school zijn geweest, dit even zeer van zichzelve belijden zullen; gelijk de zoodanigen ook, niet minder dan ik, verwonderd zullen hebben gestaan over des Recensents uitspraak, omtrent het vermenigvuldigen van schoonheden in een gedicht, als loopende deze zijne leer regelregt in tegen die van de voormelde groote mannen en van alle andere bevoegde kunstregters, en niet minder tegen hetgeen onze uitmuntende van der palm in het derde Deel zijner Verhandelingen aanprijst, en wij nog onlangs hier op nieuw, door zijnen welsprekenden mond, hebben mogen hooren voordragen. Had (om van het bedoelde Dichtwerk nog een woord te zeggen) de Dichter zelf mij gevraagd, wat er mij van dacht, welligt zou de ik het andwoord van piron aan voltaire, op eene dergelijke vraag, den Orestes betreffende, tot het mijne gemaakt en tot hem gezegd hebben: que tu voudrois bien que moi je l'eusse fait! Ook is er geen twijfel aan, of eenmaal zal er algemeen dus over gedacht worden, zoodra gezond verstand zijne regten weder mag doen gelden, en den boventoon herkrijgt boven wansinaak, blinde vooringenomenheid en den geest van napraterij. Ondertusschen was het mij onbekend, dat reeds dezen en genen zich te dien opzichte hadden verklaard in mijnen geest: dit strekt derzelver verstand tot eere, als zijnde een bewijs, dat zij koel oordeelen, en zich door klanken verblinden, noch door geschreeuw verbijsteren laten: doch, zoo zij dit, gelijk Recensent zegt, gedaan hebben in strompelende Alexandrijnen en onder het gebruik van
inversiën en perturbatiën, met ons taaleigen strijdig, is het te bejammeren; want dan zouden zij zelve hinken aan gebreken, welke, in het bedoelde Dichtstuk en andere stukken van die zelfde hand, voor den kenner en liefhebber onzer Taal, zoo hinderlijk zijn, en niettemin in onze dagen (waarschijnlijk door het volgen van zulke ongelukkige voorbeelden) zoo algemeen kunnen opgemerkt worden, dat ik, bij mijne Welmeenende Toespraak, daarover in het bijzonder eene klagt ontboezemde, in de woorden:

Wie kende, in Nederland, een Nederlandsch voor dezen, 
Gelijk men 't nu gestaag in dichtmaat krijgt te lezen? 
Wie woordenvoeging, klank, en kortingen voorheen, 
Zoo als men nu, helaas! aan velen vindt gemeen? 


{==140==} {>>pagina-aanduiding<<}

Maar (moet ik eindelijk nog vragen) hoe is het mogelijk, dat de Recensent gezegde Welmeenende Toespraak hebbe kunnen houden voor eene doorgaande Satyre op den, door hem genoemden, Dichter? Is dit zoo, dan moet het door mij voorgedragene, meer of min van nabij, op dien Dichter toepasselijk zijn; en dat voorgedragene, ondertusschen, wordt door hem goedgekeurd. Hoe dit dan samen te rijmen met zijne lofspraken op diens Dichters werken? (*)
Voor het overige ben ik verheugd, en verheug mij dagelijks meer, dat ik mijn Voorbereidend Vertoog geschreven, en wel zoo geschreven heb. ‘Een enkel korreltje’ (dus hoorden wij, weinig tijds geleden, eenen onzer geachte Leeraren zeggen) ‘een enkel korreltje van het door u gestrooide zaad, dat opwast en vrucht voorbrengt, is oneindig meer van waarde, dan al het zaad, dat verloren is gegaan, en de arbeid van vele saizoenen:’ en dat het eerste aan vele der door mij gestrooide zaadkorrels heeft mogen gebeuren, hiervan heb ik de doorslaandste bewijzen, waarvoor ik hem, die alleen den wasdom kan geven, bij aanhoudendheid mijnen vurigsten dank hoop toe te brengen.
Ten slotte betuig ik, hoogelijk verpligt te zullen zijn aan de Redactie van dit Tijdschrift, bijaldien zij eene plaats in hetzelve aan het hier boven ter nedergestelde vergunnen, waardoor zij tevens eene loffelijke onpartijdigheid, op de ondubbelzinnigste wijze, zal aan den dag leggen.

s.i.z. wiselius.

Amsterdam, Febr. 1827.

No. III. Meng. bl. 120, reg. 13, staat kwetsen, lees steken. (Ps. CXXI:6.)





{==141==} {>>pagina-aanduiding<<}

Boekbeschouwing.

Vierde tiental Leerredenen, door J.H. van der Palm. Te Leyden, bij D. du Mortier en Zoon. 1826. In gr. 8vo. 336 Bl. f 2-50.

Dit nieuwe tiental scheidt zich in twee gelijke deelen, van vijf leerredenen over gemengde teksten en vijf over de geschiedenis van paulus. Staan wij bij beiden afzonderijk stil.
I. Eene aanwijzing van den weg tot waar en bestendig gelek, volgens spreuken III:6, Ken Hem in alle uwe wegen, en Hij zal uwe paden regt maken, opent de rij. Het is eene stille, heldere en stichtelijke preek. Als bijzonderheden merken wij twee dingen aan, 1o. de aardige opheldering van de spreekwijze, wegen of paden regt maken, uit de omstandigheden der Israëlieten, als 't ware in de woestijne opgevoed, en door ongebaande en kromme wegen dikwijls gekweld. Immers, stelt men zich hierbij het leven als eene reize voor, dan is niets eigenaardiger geschikt, om zegen en voorspoed aan te duiden; 2o. de dubbele zin, in den tekst aan Gods wegen te geven, die namelijk van voorschriften of wetten, en die van leidingen en besturingen, beide, naar 's Professors doel, ligt even zoo bedoeld, als dergelijke in de dubbelzinnigheid van den spreukstijl dikwijls plaats heeft, (wij zouden toch meer tot leidingen overhellen) en beide door hem tot verrijking van het tafereel aangewend.
II. De leer der opstanding een voorwerp des geloofs, volgens joan. XI:26b. Gelooft gij dat? is de tweede. Niemand twijfele er aan, dat deze leerrede over een gedeelte der geschiedenis van Lazarus' opwekking eene schoone, eene treffende, hartverheffende leerrede zij. Wij weten, hoe regtzinnig de Hoogleeraar in die voorname stukken is, welke door velen als onafscheidelijk van de Christelijke en Protestantsche leer beschouwd worden; en

{==142==} {>>pagina-aanduiding<<}
het grootsche licht, waarin jezus hier voorkomt, zichzelven noemende de opstanding en het leven, wordt niet verwaarloosd, om daarvan blijk te geven. Of echter niet elk Bijbeluitlegger steeds gevaar loopt, nu eens te veel, dan weêr te weinig op rekening van Oostersche spreekwijzen en dergelijke te stellen, is eene gedachte, die ons nog al eens voor den geest kwam. Ook teekenden wij deze woorden in ons geheugen aan, om volgende beweringen van den Hoogleeraar daarmede te vergelijken: ‘Maar indien deze grootste van alle weldaden (het eeuwig leven) een voorwerp des geloofs is, hoe veel te meer de weg, dien God verordend heeft, om dezelve deelachtig te worden; want dat zij onvoorwaardelijk voor allen zijn zou, en dat de zalige hemel ook met roekelooze verachters der Goddelijke genade bevolkt zou worden; neen! dat kon God ons niet openbaren, en zulk eene openbaring zouden wij niet kunnen gelooven.’ Voor het overige komt ons de opheldering der woorden: zijn er niet twaalf uren in den dag, enz. door de (verzwegene) bijvoeging: het is nu nog dag voor mij, al is het ook de twaalfde ure, gepast en aannemelijk voor; maar of het den Apostelen wel zoo heel kwalijk te nemen was, dat zij jezus' gedrag niet begrepen, en zijne woorden, hij slaapt, verkeerd opvatteden, komt ons, in weerwil van het geopperde, bedenkelijk voor.
III. Jezus' discipelen en vriendinnen, na zijne hemelvaart, te Jeruzalem vergaderd, is het opschrift der derde leerrede, volgens hand. I:14. Deze allen waren eendragtelijk volhardende in het bidden en smeeken, met de vrouwen, en Maria, de Moeder van Jezus, en met zijne broederen. Het doel van den Leeraar is hier, ons, zoo veel mogelijk, getuigen te maken van die bijeenkomst, en, hetgeen wij daar opmerken, tot bevestiging onzes geloofs en besturing onzes gemoeds aan te wenden. En dit doel is heerlijk getroffen. De schilderij roo wel, als hare leerzame aanwending, is boven onzen lof. Niet onbelangrijk kwam ons de volgende aanmerking voor: ‘De personen worden ons gedeeltelijk in het vo-
{==143==} {>>pagina-aanduiding<<}
rige, gedeeltelijk in ons tekstvers opgenoemd. Wij lezen wel in het volgende vers van eene schare van omtrent honderd twintig personen: maar daar schijnt van eene afzonderlijk bijeengeroepen vergadering, tot aanvulling van het twaalftal der Apostelen, gesproken te worden; die wij derhalve van de dagelijksche bijeenkomsten in de opperzale, voorzeker niet ruim genoeg, om zulk eene menigte te bevatten, onderscheiden moeten.’
IV. Het onbegrijpelijke van den geopenbaarden weg der zaligheid een kenmerk van deszelfs Goddelijkheid, volgens hand. IV:12a, De zaligheid is in geenen anderen, maakt den inhoud der vierde leerrede uit, uitgesproken in de weken der lijdensprediking. Zeer gepast vinden wij hier de aanmerking: ‘Wij moeten het woord zaligheid enz. opvatten in dien zin, waarin het destijds begrepen werd; en de woorden beteekenen dus: er is geen andere Messias, dan hij, te wachten.’ Maar wanneer dit: opdat uwe zonden mogen uitgewischt worden, vervolgens als het eigenlijke, eenige doel van jezus' komst wordt opgegeven, dat ook den Joden lang zou bekend zijn, dan vreezen wij, dat de Hoogleeraar niet genoegzaam op alles let. Wat toch beduidde deze uitdrukking, in eenen Joodschen mond, anders, dan: ‘dan zal uwe smaadheid, de straffe uwer overtredingen, weggenomen, en dus de oude grootheid, als van Gods volk, hersteld worden?’ Dit moet, dunkt ons, bij de uitlegkundige behandeling van het bedoelde leerstuk vooral niet uit het oog verloren worden. Over het geheel willen wij niet ontkennen, dat reeds het opschrift dezer leerrede ons aan bedenking onderhevig schijnt. Dat er in eene Goddelijke openbaring ligt het een en ander gevonden wordt, dat wij menschen zoo niet zouden hebben verwacht, dat ons bevreemdt, en wij met de eigenschappen, die wij aan het Opperwezen toekennen, moeijelijk kunnen rijmen, geven wij gaarne toe; en van der palm betoogt dit op eene voortreffelijke wijze. Maar, dat onbegrijpelijkheid een kenmerk zou zijn van Goddelijkheid,

{==144==} {>>pagina-aanduiding<<}
is toch misschien eene gevaarlijke stelling; zij grenst eenigermate aan die taal der dweeperij: ‘hoe onbegrijpelijker hoe Goddelijker!’ En waarom zegt dan de Hoogleeraar, in het vorige stuk, ter aangehaalde plaatse: ‘zulk eene openbaring zouden wij niet kunnen gelooven?’ Wij dachten er bij aan mozes mendelsohn, die, door zijne Christelijke vrienden aangezocht om hun geloof te omhelzen, en daartoe, als wijsgeer, vooral op de inwendige blijkbaarheid en voortreffelijkheid van de leer verwezen, antwoordde: ‘Juist dit mishaagt mij in het Christendom als openbaring, dat het niets leert, dan hetgeen wij buitendien weten; de instellingen der ceremonieele wet, daarentegen, moesten ons bekend gemaakt worden.’ Beiden vergissen zich daarin, onzes achtens, schoon van der palm slechts voor een oogenblik, dat ook de zoogenaamde natuurlijke Godsdienst een geschenk is van Gods hand, een uitvloeisel Zijner openbaring.
V. Liefde en heiligheid in den waren Godsdienst onafscheidelijk vereenigd, volgens jak. I:27, De zuivere en onbevlekte Godsdienst voor God en den Vader is deze: weezen en weduwen bezoeken in hare verdrukking, (en) zich zelve onbesmet bewaren van de wereld, is de inhoud der vijfde leerrede. Ook op deze schoone leerrede hebben wij eene bedenking. Las bilderdijk zulke vodden als onze Letteroefeningen, ligt zeide hij tot onzen van der palm bijna hetzelfde, als hij ergens, meenen wij, van Prins frederik hendrik, ten aanzien der Remonstranten, beweert: ‘Of ge met dat volk al heult en schikt en plooit, het is hun nooit naar den zin te maken.’ Want de Hoogleeraar schijnt ons wederom niet billijk omtrent wijsgeerte en wijsgeeren. Wat hij op bl. 151 en 152 ook zegge, de openbaring, eene volksleer zijnde, wijst ons geen eigenlijk laatste beginsel van zedelijkheid aan; en het is geene dwaasheid, daarnaar elders te zoeken, schoon het ook voor iedereen geenszins noodzakelijk zij. Elke schijn van vijandigheid tusschen twee wetenschappen, zoo eens-
{==145==} {>>pagina-aanduiding<<}
gezind in doel als Godgeleerdheid en Wijsgeerte, hindert ons; zelfs geslagen zijnde, moet de eerste niet weder slaan, maar haar Christelijk karakter blijven betoonen.
Tot ons gestelde rustpunt gekomen, durven wij naauwelijks omzien, ons herinnerende, met hoe vele aanmerkingen en bedenkingen wij een pad hebben bestroeid, waar bijna elkeen niet dan verzamelde bloemen en uitgestorte verrukkingen wacht. Doch, waartoe de betuiging telkens herhaald, dat van der palm, in ons oog, onbetwistbaar de eerste kanselredenaar van ons land en, zoo veel wij weten, van onzen tijd is, ja met de voortreffelijksten van alle tijden mag vergeleken worden? Waartoe het harnas aangetrókken, om b.v. zijne inleidingen tegen eenen anderen Recensent te verdedigen, die hem en allen anderen iemand, eerst sedert kort als prediker eenigzins beroemd, wij hopen tot schaamte van den geleerden en achtingwaardigen man, ver boven het hoofd stelt? Van der palm behoeft dat niet. Te zorgen, dat de waarheid geen nadeel lijde, bij het oogverblindend licht van den wegslependen redenaar - deze is voor het minst eene loffelijke poging.
VI. Paulus in gevaar gebragt door voorgewenden Godsdienstijver, den dekmantel der oproerigheid, hand. XIX:23-40. In plaats van aanmerkingen op dit schoon ontwikkeld en nuttig toegepast bijbelsch tafereel, volge hier eene eenigzins bekorte aanhaling, om eenigermate den geest te doen kennen: ‘Zoo er eenig kenmerk zeker en beslissend is, om waren en valschen Godsdienstijver van elkander te onderscheiden, het is de keus der middelen, die beiden gebruiken, om tot hun doel te geraken, en de zaak, die zij voorstaan, te bevorderen. De Godsdienst is een voorwerp van innerlijke overreding des verstands, krachtig werkende op de gezindheden des gemoeds. Alles, wat strekken kan, om zulk eene overreding te bevorderen, - ziet daar de middelen, door waren Godsdienstijver alleen wettig gekeurd. Daarom arbeidt hij ook in stilte voort, is

{==146==} {>>pagina-aanduiding<<}
slechts aan zijne weldadige uitwerkselen kenbaar, en laat de sporen van liefde en vrede op zijne voetstappen achter. Maar valsche Godsdienstijver wil meer, wil heerschappij voeren, aanhang maken, strijden, zegepralen; het is dan ook denzelven niet te doen om innerlijke overreding, maar openlijk uitbazuinen; niet om voor dwalenden het licht der waarheid te doen opgaan, maar om ze aan te vallen, te bestrijden en te bestraffen; niet om hartstogten te bedaren, maar om driften in beweging te brengen; en ziet daar de bron geopend van onrust en verdeeldheid, menigmaal, helaas! van vervolging, van geweld, van euveldaden, die de menschheid zich schamen zou, al ware ook de naam van den Godsdienst daarbij niet zoo jammerlijk misbruikt.’
Wij konden bij deze en verscheidene andere plaatsen niet nalaten, aan de zonderlinge strijders en bazuiners van onzen tijd voor het ware, regtzinnige geloof te denken. Och, waarom houden zich deze menschen niet liever bij pleiten en zingen, waartoe immers de gaven van eene scherpe tong en schelklinkenden toon veel beter te pas komen!
VII. Paulus' afscheid van de opzieners der Efezische gemeente, hand. XX:25 en 26: Ziet ik weet, dat gij allen, waar ik doorgegaan ben, predikende het koningrijk Gods, mijn aangezigt niet meer zien zult. Daarom betuige ik ulieden op dezen huidigen dag, dat ik rein ben van het bloed van u allen.
VIII. De edele zelfopoffering van paulus, hand. XXI:13b: Ik ben bereid, niet alleen gebonden te worden, maar ook te sterven te Jeruzalem, voor den naam des Heeren Jezus! Ook deze leerrede is in de weken der lijdensprediking uitgesproken; en zij begint met de opmerking, dat de uitvoerigheid van het verhaal der lijdensgeschiedenis tegen de beknoptheid der berigten van jezus openbaar leven sterk affteekt. De Hoogleeraar meent daaruit, namelijk, met regt te besluiten, dat jezus' uitgang uit het leven het gewigtigste deel was

{==147==} {>>pagina-aanduiding<<}
van zijne verschijning in het vleesch; dat al het vroegere slechts voorbereiding was, enz. Het zou ons echter nog al twijfelachtig voorkomen, of dit niet uit den aard der zake, uit de deelneming van jezus' vrienden, en hunne meerdere ontwikkeling en opmerkzaamheid, dan vooral bij den aanvang van jezus' verschijning, ware te verklaren. De schets der aanleidende omstandigheden tot de woorden in den tekst maakt voorts het eerste - de ontvouwing der betamelijkheid van de geuite gevoelens het tweede deel, en de voordragt van den pligt der zelfopoffering voor jezus den verderen inhoud der leerrede uit.
IX. Paulus als Nazireër in den tempel te Jeruzalem, hand. XXI. 26b. Toen nam Paulus de mannen met zich, en den dag daaraan met hen geheiligd zijnde, ging hij in den tempel, en verkondigde, dat de dagen der heiliging vervuld waren, (blijvende daar) tot dat voor een' iegelijk van hen de offerande opgeofferd was. Deze leerrede is een nieuw bewijs van des Leeraars bekwaamheid, om in eenen tekst te dringen, en er het ware en leerzame, hoe diep ook bedolven, uit te halen. De handelwijze des Apostels wordt hier eenigzins min gunstig voorgesteld, dan in de voorafgaande omstandigheden. Paulus was mensch. En welke edele drijfveren waren het grootendeels niet, welk een gezag was het niet, die hem hier van het spoor hielpen! Wij zien het gaarne, dat de Hoogleeraar, door de waarheid gedrongen, nooit schroomt, zijne geliefdste Bijbelhelden, een david, een paulus, in het ongelijk te stellen, vooral omdat hij, de zaak in een volkomen licht plaatsende, verkeerde gevolgtrekking gemakkelijk afweert.
X. Paulus' beroep op de zuiverheid van zijn geweten, hand. XXIII: 1. En Paulus, de oogen op den Raad houdende, zeide: Mannen broeders! ik heb me alle goede conscientie voor God gewandeld, tot op dezen dag. Na eene uitvoerige inleiding over de waarde en onwaarde van het gevoelen onzer medemenschen, en het gezegend beroep, dat ons van hetzelve openstaat bij

{==148==} {>>pagina-aanduiding<<}
God en eigen geweten, voorts een gebed, en ontvouwing van het gebeurde, van het laatst behandelde tot op den tekst, wordt eerst de inhoud in het licht gesteld, dan de grond aangewezen, op welken paulus dus spreken kon, en daarna alles toegepast.
Wij willen ook hier bij geene bijzonderheden stilstaan, maar in het algemeen verklaren, dat deze vervolgpreken, ook als preken, ons ditmaal niet minder dan de andere hebben voldaan; dat ze doorgaans rijk zijn aan gezonde uitlegkunde, menschkundige beoordeeling, krachtige en zalvende toepassing. Ééne gedachte is ons bij het overzigt ontsnapt. Wanneer, namelijk, paulus, in zijn afscheid, aan de Efezische gemeente zegt, dat zij zijn aangezigt niet meer zien zullen, schrijft van der palm: ‘Deze plaats wordt, niet zonder grond, aangevoerd ten bewijze, dat paulus niet meer dan eenmaal te Rome gevangen is geweest. Anderen echter beroepen zich op bijkans even sterke uitdrukkingen in zijne Brieven, waarin de Apostel zijn vertrouwen betuigt, dat hij, uit zijnen gevangen staat verlost, hen wederom zien zou. Het blijkt hieruit, dat bij dergelijke verklaringen paulus spreekt als mensch, die in zijne uitzigten zich bedriegen kon.’ Zouden toch deze en vele en andere plaatsen ons niet een wezenlijk onderscheid moeten doen maken in het gebruik van de leer der Aposlen en die van jezus? Doet men wèl, als men de verborgenheden van het koningrijk Gods eerst regt geopenbaard acht door eerstgenoemden? Is het niet veeleer van belang, hunne woorden, zoo onderling, als vooral aan die des Meesters te toetsen, alvorens er eenig stellig gevolg uit af te leiden? Of, is deze waarschuwende aanmerking geheel overtollig?
De Hoogleeraar heeft er hier en daar gebeden bijgevoegd. Wij vooronderstellen, dat bij de andere meer algemeene zijn gebezigd. Voormaals had men een gedrukt formulier, of een enkel eigen gesteld voorgebed; nu hoort men veelal bij iedere predikatie een ander. Beide zijn welligt verkeerde uitersten. Algemeene aanbidding, op een'

{==149==} {>>pagina-aanduiding<<}
regt waardigen toon, is waarlijk niet te verwerpen, en in ons oog verkieslijk boven iets, wat, uit de toekomstige preek ontleend, vaak niet eens regt verstaanbaar is, en, zonder de vereischte zorg en niet altijd aanwezige stemming neêrgeschreven of uitgesproken, althans minder indringende en zielverheffende moet genoemd worden.




Gedenkwaardigheden uit het openbare Leven van sommige Apostelen, volgens het verhaal van den H. Geschiedschrijver Lukas; met ophelderende en praktikale Aanmerkingen voorzien, door J. Clarisse. Dienende ten vervolge op H.C. Bergen's Gedenkwaardigheden uit het Leven van Jezus. II Deelen. Tweede, verbeterde Druk. Te Leyden, bij A. en J. Honkoop. 1825. In gr. 8vo. Te zamen 856 Bl. f 6-:

Verblijdend is het zeker, dat dit voortreffelijk Huisboek eene tweede uitgave behoefde: dit bewijst den godsdienstigen smaak onzer natie, en wel eenen zeer goeden godsdienstigen smaak; want wij weten in waarheid niet, wat men in de Christenhuisgezinnen, ter onderlinge opwekking en stichting, en ter bevordering tevens van echte Bijbelkennis en eenvoudige, gegronde Geloofs- en Zedeleer, zoo als die dagelijks door iederen Christen moet worden beoefend, beter lezen kan, dan het uitmuntend werk van bergen, door heringa, en dit vervolg op hetzelve, door den Hoogeerw. clarisse, met geene mindere zorg, bearbeid. Het boek leest daarenboven zoo onderhoudend en aangenaam, dat het te dezen niets te wenschen overlaat. Ten bewijze moge dienen, dat wij dit ons sinds lang bekende werk, na bij deszelfs herhaalde uitgave, wederom met nieuw genoegen en als in éénen adem doorlezen hebben. Het is alzoo tot huisoefening, dat wij dit werk bij herhaling moeten aanbevelen. Maar daartoe niet alleen; hetzelve is ook voor den Leeraar en Bijbeluitlegger van uitnemende

{==150==} {>>pagina-aanduiding<<}
waarde, geeft ophelderingen en wenken, welke van des Hooggeleerden Schrijvers grondige kennis en oordeelkunde bewijs geven, en, hoe kort dan ook, en hoe weinig ook ontwikkeld en gestaafd, (gelijk dit in den aard dezes werks ligt) toch den geletterden op den weg helpen. Vooral ook zijn de doorgaande praktikale aanwijzingen en leeringen van belang, en kunnen den jeugdigen Prediker uitnemende diensten doen. Maar, wat behoeven wij breeder een reeds door de eerste uitgave zoo bekend werk van dezen Hoogleeraar aan te prijzen? Het eenige, dat wij nog zeggen moeten, is, dat het werk nu door hem met alle naauwkeurigheid is herzien, en dat, om zijne eigene woorden te gebruiken, bezwaarlijk, vooral in het eerste gedeelte, eene bladzijde zonder meer of min gewigtige verandering gebleven is. Dat er ook hier en daar het een en ander is doorgehaald, uitgebreid of verkort, en hetgeen een geleerd aanzien had nu zoo veel mogelijk vermeden wordt, is mede eene goede aanbeveling. Verre intusschen is het er van daan, dat hierdoor de eerste uitgave onbruikbaar wordt; van dat aanbelang zijn de veranderingen niet. Waar dus de eerste uitgave, door veelvuldig huisselijk gebruik, nog niet nagenoeg versleten is, moge men zich vrijelijk aan dezelve houden; men vindt er op den duur hetgeen genoegzaam is tot leering en stichting. Maar, waar het gezegde het geval reeds is of wordt, daar zal men de nieuwere uitgave verkiezen; en den Leeraar moeten wij voor 't minst het zoeken van gelegenheid ter vergelijking van beide de uitgaven aanraden.
De Eerw. clarisse stichte door mond en pen, en vooral ook door dezen en scortgelijken populairen Bijbelarbeid, nog lang overvloedig nut, en zij der Hoogeschole tot eer, en zeer velen Christenen tot opwekking en zegen!





{==151==} {>>pagina-aanduiding<<}

Verkort Lees- en Gebedenboek voor Katholijke Christenen. Naar het Hoogduitsch van J.M. Sailer, door J.M. Schrant. Tweedeverbeterde Druk. Met Platen. Te Zaltbommel, bij J. Noman. 1825. In kl. 8vo. 465 Bl. f 2-40.

Hoe zeer toch stemt de echt Katholijke Christen met iederen Hervormden, ten aanzien van het wezenlijke en het éénige noodige, overeen! Hoe gemakkelijk ware het twistvuur voor altijd gedempt en de Christelijke Kerk vereenigd, indien ieder Geestelijke een sailer en een schrant ware, en indien maar het onfeilbaar gezag van Paus of Concilie, en uitwendige heerschappij, en dwang van het geweten, niet den eeuwigen scheidsmuur aanhoudend in stand hield! Maar, mogen wij dan ook te dezen niet eenmaal nog op verandering hopen. - Deze denkbeelden konden wij bij de lezing van geheel dit uitmuntend boek niet van ons verwijderen.
Wij hebben hier een volstrekt Roomsch-Katholijk Lees- en Gebedenboek voor ons, maar waarvan de lezing het hart ook van iederen Hervormde verwarmen en bij uitnemendheid stichten zal. Het is waar, hij zal ook hier van het Misoffer, de vereering van Engelen en Heiligen, enz. enz. vinden, waarmede hij alzoo niet instemmen kan; maar hij zal het gaarne beschouwen als verschillende wijze van zien van waardige broederen, die hem weinig kan hinderen, waarin hij gaarne vrijheid laat, gelijk hij die voor zichzelv' begeert, en die geenszins hinderlijk is aan wederzijdsche achting en liefde.
Sailer is door zijne godsdienstige schriften ook onder ons genoegzaam bekend, vooral ook door zijn vollständiges Lese- und Gebetbuch für Katholiken, waarvan eene Hollandsche uitgave, met weglating echter van al datgene, wat het Katholijke leerstelfel meer bijzonder kenmerkt, voorhanden is. Van dit werk gaf sailer een uittreksel. waarvan schrant in 1811 reeds eene

{==152==} {>>pagina-aanduiding<<}
vertaling gaf, hetzelve, door overneming van eenige stukken uit het groote werk, tot een Leesboek inrigtende, van welken arbeid, waaronder dan ook het een en ander, alleen voor Katholijken geschikt, hij nu de tweede uitgave verzorgt. Hij deed er het een en ander van hemzelv' bij, waarvan wij in zijn voorberigt eene aanwijzing vinden.
Wat den geest van het boekje betreft, (wij mogen het wel een boek noemen, want het is zeer compres gedrukt) dezen moge het volgende uit des Schrijvers voorrede kenmerken: ‘Als gij bijna op iedere bladzijde, tot vier- of vijfmaal toe, den naam van jezus christus ontmoet, zoo denkt: hetgene zoo dikwijls en onder duizenderlei gedaante herhaald wordt, moet toch wel de hoofdzaak zijn; en gij zult u nimmer verwonderen, waarom er juist zoo dikwijls van Hem gesproken wordt, en alles alleen op Hem nederkomt. - Het komt mij gedurig te binnen, en ik kan deze gedachte niet van mij weren: Er is toch maar één, van wien des Heeren Leerlingen niet genoeg konden spreken; maar één, wiens liefde, geduld, heerlijkheid en magt zij ons niet genoeg kunnen roemen: alle hunne gesprekken, brieven, verhalen handelen over dien éénen; en deze ééne is jezus christus. Van wien nu des Heeren Leerlingen het liefste spraken, van dien moeten ook wij gaarne spreken en hooren spreken,’ enz. ‘Als iemand eenen hartevriend heeft, aan wien hij alles toevertrouwt, en daarenboven nog andere vrienden, die hij hoogacht en bemint, en dan in een gezelschap komt, waar hij alle die geachte en beminde personen bij elkander vindt, zijnen hartevriend alleen niet, dan voelt hij gedurig, dat hem het beste, het geliefdste ontbreekt. Juist zoo is het met mij gesteld, als ik een godsdienstig boek in handen neem, en niet overal daarin mijnen Heer, Broeder en Vriend jezus christus vinde,’ enz. Geheel de inhoud komt met dit gevoel overeen. Uitmuntend is de Inleiding: over den waren aard van het Gebed. Hier-
{==153==} {>>pagina-aanduiding<<}
op volgen eenige Gebeden, vol gezond verstand en Christelijke warmte. Dan Zondagsoefeningen, waaronder vooral ook onze aandacht trok: de Mis volgens het Misboek; alzoo zou dan ook deze, vooral na de voorafgaande, bijgevoegde en
volgende onderrigtingen, ophouden, eene verstand- en hartelooze godsdienstoefening te zijn. Voorts Biecht- en Kommunie-oefeningen; Oefeningen op de hooge Feest- en Gedenkdagen; alsmede op de Feestdagen der Heiligen. En eindelijk Overdenkingen en Gebeden voor verschillende standen en van onderscheidenen aard.
Opregt danken wij den vromen sailer en den Eerw. schrant voor de ons verzorgde stichting. God bekroone hunnen welgemeenden arbeid, en geve, dat dit werk onder hunne geloofsgenooten druk gebruikt en beoefend worde! Het imprimatur en de approbatiën kunnen derzelver geweten van allen schroom bij het gebruik vrijwaren. Mogt ieder Priester het aanprijzen! In ieder Protestantsch huisgezin is dit voortreffelijk Gebedenboek mede grootendeels en bij uitnemendheid bruikbaar, en kan niet nalaten aldaar veel goeds te stichten.





J.P.L. Schröder, Oratio de nostra cognitione animi comparata cum cognitione rerum corporearum, dicta publice die XXVI Martii A. MDCCCXXIV, quum Academiae regundae munus solenni ritu deponeret. Traj. ad Rh. apud O.J. van Paddenburg et J. van Schoonhoven. 8vo. 72 pag.

Het is een algemeen gevoelen, dat de wezenlijke aard der stof ons beter bekend is dan die der ziel, en dat de natuurkennis derhalve op hechter grondslagen rust dan de zielkunde. Wanneer men intusschen de bepalingen nagaat, die er van de stof gegeven zijn, en dezelve aan een bedaard en naauwkeurig onderzoek onderwerpt, ziet men spoedig, dat wij ook hier slechts ten deele kennen. Een

{==154==} {>>pagina-aanduiding<<}
der beroemdste natuurkundigen van onzen tijd (j.b. biot) waagt het, aan de hand der ondervinding, niet, eene andere bepaling van de stoffelijke ligchamen te geven, dan dat zij op onze zintuigen een zeker zamenstel van bepaalde indrukken te weeg brengen, en het vermogen, om in ons deze verschillende gewaarwordingen op te wekken, maakt zoo vele eigenschappen uit, waardoor wij van het aanzijn der ligchamen verzekering erlangen. Het wezen van de stof is ons dus niet beter bekend dan dat van den geest; beide, de stoffelijke zoo wel als de geestelijke natuur, kent men slechts door de eigenschappen, welke binnen het bereik onzer waarneming vallen; en, even gelijk descartes, door het bekende cogito, ergo sum, het inwendig gevoel als waarborg voor het bestaan onzer ziel inriep, kan men, de uitwendige zinnen als getuigen inroepende, van een ligchamelijk voor werp zeggen: extensum est, ergo est. De erkenning hiervan moet ons niet tot twijfeling leiden, maar dienen om aan de zielkunde denzelfden rang als aan de natuurkunde toe te schrijven.
Zoodanig is ook de strekking van de belangrijke en oorspronkelijke Redevoering, waarvan wij hier een kort verslag gaan geven. Reeds vroeger spraken wij er met een enkel woord van, bij de Verhandeling van hartmann over des menschen geest in betrekking tot zijn ligchaam (Letteroeff. 1826. No. VIII, bl. 338). Thans zullen wij er nader op terugkomen.
Bij de vergelijking onzer kennis der ziel met die aangaande de ligchamelijke dingen, spreekt de Redenaar eerst van de bron, waaruit beide voortvloeijen. De bron onzer natuurkundige kennis is het uitwendig gevoel door behulp der vijf zintuigen; de bron der zielkundige kennis is het inwendig gevoel. Wanneer men beiden tegen elkander over stelt, blijkt het ligtelijk, dat men aan het inwendig gevoel een grooter, of althans geen geringer gezag behoort toe te schrijven, dan aan het uitwendige. Hoe vele wijsgeeren ook aan de waarheid der uitwendige zinsgewaarwordingen twijfelden, er is er niet een, die

{==155==} {>>pagina-aanduiding<<}
de inspraken van het inwendig gevoel heeft in twijfel getrokken. Maar, zal men zeggen, de stoffelijke dingen ziet men, tast men enz.; de ziel ziet en tast men niet! Zoo deze tegenwerping eenigen grond had, zij zou dien moeten ontleenen van de gevolgtrekking: 't geen men door het uitwendig gevoel niet waarneemt, bestaat niet, of is ons althans, zoo het al bestond, ten eenemale onbekend. Maar deze gevolgtrekking zou niet slechts de zielkunde, zij zou ook de natuurkunde hoogst duister en onzeker maken. Wat zijn toch de krachten der natuurkundigen, die men noch ziet, noch hoort, noch tast? En, zoo de zielkundige de ziel eene kracht wilde noemen, die datgene te weeg bragt, 't geen door ons inwendig gevoel wordt waargenomen, staat het te vreezen, dat de natuurkundige uit zijn wapenhuis geene kracht zou kunnen voor den dag brengen, die minder duister was, of meer blijken van haar aanzijn en hare tegenwoordigheid gaf!
Vergelijkt men, in de tweede plaats, de onderwerpen beider wetenschappen, de ziel en hare verrigtingen aan den eenen met de stof en hare werkingen aan den anderen kant, dan kan de zielkundige, op zijne beurt, den natuurkundige de vraag doen, wat stof zij? Hij zal een antwoord krijgen, dat, hoe het ook uitvalle, niets anders leert, dan dat de stof op het uitwendig gevoel en op andere stof werkt. Van werkingen nu der ziel kan ook de zielkundige genoeg bijbrengen. De natuurkundige zal niet eens in staat zijn om te bepalen, of de stof oneindig deelbaar zij, dan niet. In elk gevoelen zijn ontegenzeggelijke zwarigheden; en, wanneer de natuurkundige, met kant, tot de constructie der stof zijne toevlugt neemt tot eene aantrekkende en terugstootende kracht, moet hij eerst aantoonen, hoe er krachten kunnen bestaan, zonder iets, waarop zij werken. Het is dus blijkbaar, dat ons de stof of min of zeker althans niet meer bekend is dan onze ziel. Wat nu het bestaan betreft van stof en ziel, en onze zekerheid van dit bestaan, wij worden van beiden verzekerd door eene inwendige overtuiging, dat hetgeen aan den eenen kant ons de uitwendige zinnen, en

{==156==} {>>pagina-aanduiding<<}
aan den anderen kant het inwendig gevoel of de zelfbe wustheid leert kennen, ook waarlijk bestaat.
Om de werkingen van de ziel te leeren kennen, behoort de zielkunde denzelfden weg te betreden, dien de natuurkunde met goed gevolg bewandelt. Waarneming en vergelijking, ziet daar beider grondslagen; en, even gelijk de natuurkunde zich verheft op hare medehelpster, de wiskunde, en op het voordeel, 't geen haar de natuurlijke geschiedenis en aardrijkskunde aanbrengt, kan de zielkunde zich op de redeneerkunst, op de wiskunde zelve, en op de geschiedenis der volken en der menschheid beroemen.
Het nut beider wetenschappen geeft het laatste punt van vergelijking. De Redenaar spreekt hier alleen van dat der zielkunde, als minder gekend, althans erkend. Hij toont, hoe zelfkennis het punt is, waarvan alle wijsbegeerte uitgaat, waartoe zij ook wederkeert. Door de zielkennis leeren wij de krachten, vermogens en werkingen der ziel kennen, en het hoog geschenk der rede op den regten prijs schatten, waardoor wij tot deugd, tot Godsvereering, tot echte levenswijsheid worden opgeleid; de zielkunde is de grondslag van de wijsbegeerte van het ware, schoone en goede. Wij moeten dus aan de wijsbegeerte niet wanhopen: de sekten der wijsgeeren volgen elkander op, vergaan en worden vergeten; de wijsbegeerte blijft; zij is in onze menschelijkheid zelve gegrond; de menschelijke natuur is haar waarachtig wetboek.
De overige inhoud dezer Redevoering heeft betrekking op de plegtigheden van den akademischen feestdag. Wij zullen hiervan geene verdere melding maken, en alleen zeggen, dat schröder daarbij tevens aan de nagedachtenis van den verdienstelijken buitengewonen Hoogleeraar vosmaer regt heeft laten wedervaren, op eene beiden even zeer vereerende wijze. De geheele Redevoering is eene proeve, hoe men wijsgeerige onderwerpen grondig en toch echt populair behandelen kan. Dit ééne nog ten slotte. Schröder spreekt in zijne inleiding van de tegenwoordige afscheiding der natuurlijke en be-
{==157==} {>>pagina-aanduiding<<}
spiegelende wijsbegeerte op onze Hoogescholen, en schijnt die scheiding niet goed te keuren. Het is niet te ontkennen, dat, bij de meerdere uitbreiding van onderscheidene vakken van studie, afscheidingen noodzakelijk worden, waarvan de Ouden niet wisten. Vóór hen was de wijsbegeerte scientia rerum divinarum et humanarum, caussarumque quibus hae res continentur. Maar, al kan men thans niet meer alles op die wijze omvatten, gelooven wij echter, dat de bespiegelende wijsgeer de natuurkennis behoort te beoefenen, eveneens als de natuurkundige geen vreemdeling in de bespiegelende wijsbegeerte vermag te zijn. Beide wetenschappen zouden er gelijkelijk bij winnen. Men ziet er de vruchten van, wanneer zich de studie van beiden, gelijk in den verdienstelijken schröder, gelukkiglijk paart. Mogt hij niet slechts door akademisch onderwijs, maar ook door geschriften, nog lang en steeds meer nut stichten! Bij het gebrek aan wijsgeerige schriften in ons vaderland vragen en verwachten wij dat van hem.





Verhandeling over de Dampkringslucht en derzelver invloed op de dierlijke huishouding; door den Ridder J.R.L. von Kirckhoff. Vertaald en met Aanteekeningen vermeerderd door J.S. Swaan en T.A. Jorritsma. Te Hoorn, bij J. Vermande. 1826. In gr. 8vo. VI on 82 bl. f :-80.

Hoe men ook over de wetenschappelijke waarde van deze Dissertatie van den Heer von kirckhoff denke, niemand zal ontkennen, dat dezelve eene aangename lectuur verschaft, en blijken draagt van het talent des Schrijvers, om zijn onderwerp wel te rangschikken. Voor het overige is zij zeker in vele opzigten oppervlakkig. Dezelve is te bekend, dan dat het noodig zijn zou, er hier een verslag van te geven. De Vertalers hebben het van belang geoordeeld, 38 aantee-
{==158==} {>>pagina-aanduiding<<}
keningen bij het stukje te voegen, die echter allen niet even belangrijk zijn. Bij hunne aanteekening (6) bl. 69 maken wij hen opmerkzaam op de theorie van wels over den dauw, en kunnen hen geruststellen omtrent de plaat van uilkens (zie bl. 72), daar gay-lussac zich werkelijk met zijnen luchtbol boven den top van den Chimborasso verheven heeft, en wel meer dan 1300 Parijsche voeten daarboven, (7016 meters boven het waterpas der zee.) Ook op de vertaling zoude wel wat aan te merken zijn. Doch wij willen slechts ééne opmerking maken. Wanneer wij lezen, dat het woord dampkring van ατμὰς en σϕαιρά komt (bl. 8), stikstof van α en ζωη, en waterstofgaz van ὑδωρ en γενναω, dan verwonderen wij ons, dat de Vertalers hier niet atmospheer, azotum en hydrogenium geschreven hebben, om dezen onzin voor te komen; want elk begrijpt, dat het woord dampkring van damp en kring, stikstof van stikken en stof, en waterstof van water en stof
genomen zijn. Hiermede nemen wij van deze vertaling afscheid.

Initia Florae Groninganae, of Proeve van eene Naamlijst der Planten, welke in de Provincie Groningen gevonden worden. Uitgegeven door het Genootschap ter bevordering der Natuurlijke Historie te Groningen. Aldaar, bij J. Oomkens. 1825. In gr. 8vo. VI, 66 (60) bl. f :-60.

Dit boekje bevat eene eenvoudige naamlijst van Phoenerogamische planten (de Gramina uitgezonderd), met opgave der groeiplaatsen. De Flora Belgii septentrionalis van van hall is daarbij tot grondslag aangenomen.






{==159==} {>>pagina-aanduiding<<}

Vrijmoedige Gedachten over Neêrlands Indië en over de Regering van den Gouverneur-Generaal van der Capellen. Door J.E. Doornik, Med. Doct. Te Amsterdam, bij C.G. Sulpke. 1826. In gr. 8vo. XVI en 314 bl. f 2-80.

Redevoering over het Ontwerp van Wet der Geldleening ten behoeve van de overzeesche Bezittingen, uitgesproken in de zitting der Staten Generaal van den 27 Febr. 1826, door D.F. van Alphen. Vermeerderd met eene Inleiding en eenige Adnteekeningen. Te Leyden, bij C.C. van der Hoek. 1826. In gr. 8vo. 292 Bl. f 2-50.

Het is nu tweeëndertig jaren, dat de Nederlandsche Oostindische Maatschappij in naam, maar (daar haar Bestuur, onder andere namen, nog dertien jaren duurde) eerst negentien jaren, dat zij en hare inrigtingen in Indië met de daad vernietigd zijn. De Generaal daendels, dezelf le, welke in 1795 de bijl der Revolutie naar Nederland zoo krachtdadig hielp overbrengen, heeft daarmede ook in 1808 den boom afgehouwen, die zoo vele Volken overschaduwde. Overschaduwde? - zeggen de tegenstanders der Maatschappij; - ja, maar ook, gelijk de giftige Upas-boom, alles deed kwijnen, verstikken en versterven, wat onder die schaduw vertoefde. Het was dus wel wettig en heilzaam, dat hij omver werd gehouwen. - Laat ons zien.
De Nederlandsche Oostindische Maatschappij heeft meer dan twee eeuwen bestaan, en aan het Vaderland, vooral in de eerste jaren van haar aanwezen, de grootste diensten bewezen en de rijkste winsten verschaft, (jaarlijks wel 10 millioenen; zie van alphen, bl 76.) Zij is ontbonden wegens eene schuld van 82 millioenen guldens, waarvoor aanzienlijke hypotheken bestonden, (bl. 77.) Sedert dien tijd is de gesteldheid van Neêrlands Indië, vooral van het kostbare Java, reeds viermaal veranderd. Schijnbaar is onze magt, althans op

{==160==} {>>pagina-aanduiding<<}
Java, vooruitgegaan; en wij hebben onder daendels het Rijk van Bantam vernietigd en aan ons getrokken. Onder het daarop gevolgde Engelsche bestuur (waarvan wij erfgenamen geweest zijn) heeft men de beide Rijken van Sourakarta en Djodjokarta volkon en tot onderwerping gebragt. Ook op Borneo is ons gebied uitgebreid; en, zoo wij Malacca en het overscho der vaste kust van Indië verloren hebben, zijn wij daarentegen meester geworden van Banca, Billitou, Palembang, Bencoelen en allen invloed op Sumatra. Natuurlijk vooronderstelt dit dan ook, dat onze wezenlijke magt, ons vermogen, onze financiéle gesteldheid in Indië verbeterd zal wezen? Helaas! wij zijn in acht jaren twintig millioenen verachterd; misnoegen, oproer heerscht of smeult alom; Java zelve wordt door den oorlog afgeloopen; retourladingen gaven geene winst. Neêrlands Indië is een lastpost geworden; hetwelk thans een Commissaris uit België door geheele verandering van systema en door gestrenge bezuiniging moet trachten te herstellen.
Vanwaar dit bijna ongeloofelijke verschijnsel? De voor ons liggende werken erkennen beide het diepe verval; maar beide, van vlak tegenoverstaande rigtingen uitgaande, schrijven hetzelve aan geheel verschillende oorzaken toe. De Heer doornik, een voorstander van het nieuwe, ja allernieuwste, meent, dat het juist daarin te zoeken is, dat vrije handel, vrije cultuur en colonisatie niet sterk en consequent genoeg doorgezet worden. De Heer van alphen, een onzer waardigste Volksvertegenwoordigers en bekwaamste Redenaars in de Staten-Generaal, beweert integendeel, dat juist het driftig verlaten van ons oude en de blinde navolging van het Engelsche stelsel aan den teruggang schuld is. - Geen geringer verschil heerscht er in den toon der beide geschriften. Die van den Heer van alphen geeft altijd bewijzen van de beschaafdheid, de goede opvoeding en de bedoeling des Schrijvers, om slechts zaken toe te lichten, te verdedigen of te berispen; die van den Heer doornik, daarentegen, rigt zich tegen éénen persoon,

{==161==} {>>pagina-aanduiding<<}
dien hij, met hartstogtelijke, blijkbaar kwaadaardige verbittering, aan de kaak tracht te stellen, den gewezen' Gouverneur-Generaal, tegen wien men bijna moet denken, dat hij persoonlijk is vooringenomen. Ergens zegt hij zelfs, (bl. 135) dat de algemeene ondergang der landeigenaren de hartelijke wensch is van den Gouverneur-Generaal; iets, dat te ongerijmd en bespottelijk is, om er over te spreken. Deze toon doet aan het werk het grootste nadeel: want, schoon ons door welonderrigte personen, die zelve nog onlangs Indië hebben bezocht, verzekerd is, dat er zich veel waarheid in het werk van doornik bevindt, zoo boezemt toch die toon zoo veel wantrouwen in, dat men geneigd is, alles in twijfel te trekken. Wij zullen echter in beide geschriften slechts de zaken beschouwen; ofschoon de Schrijver der vrijmoedige Gedachten wel verdiend had, dat men ook zijne persoonlijkheid, en den geest zijner vroeger in het Vaderland uitgegevene geschriften, eens naging, die inderdaad der humaniteit, welke hij thans zoo zeer aanprijst, niet zeer tot eere strekken. Dan, nog eens, vergeten wij thans de personen, en bepalen wij ons alleen tot de zaken. Dit nogtans kunnen wij niet onvermeld laten, dat de Heer van alphen, waardige Zoon eens voor Nederland onvergetelijken Vaders, vijftien jaren lang op Java heeft doorgebragt, aldaar in een post van bestuur is geweest, en dus ruim zoo veel gelegenheid heeft gehad, als de Heer Med. Doctor doornik, die slechts particulier is, om de Indische belangen naauwkeurig te leeren kennen en op hunne echte waarde te schatten.
De Heer doornik begint zijn vertoog met eene beschuldiging tegen onze oude O.I. Maatschappij. Dit is de toon der Mode; de toon, ingesteld door de Engelschen, die ons reeds in 1619 van Java wilden verdringen, die sedert op de lijken van millioenen Indianen (door honger vermoord) een onmetelijk Rijk in Hindostan hebben gesticht, en wier woordvoerders, raffles en crawfurd, in den jongsten tijd, door opeenstapelingen van hatelijkheden tegen onze Oostindische Maatschappij

{==162==} {>>pagina-aanduiding<<}
en hare bestuurders, thans als 't ware hunne alleenheerschappij in Indië en ook in den Indischen Archipel zoeken voor te bereiden, of zich te wreken, dat zij door onze koens, van den broeken en anderen uit Java verdreven zijn. Dit laat zich begrijpen, en eenigermate misschien verontschuldigen: maar dat Hollandsche Schrijvers in dit geroep mede instemmen; dat de Heer doornik (en hij is het alleen niet) smaalt op het rijk van slavernij, op den bekrompen', hebzuchtigen koopmansgeest, ijverzuchtig op een uitsluitend bezit langs den engen weg van eene Indische Compagnie; dat hij daarbij zoo diep onkundig is, van niet eens den naam des stichters der Kaap-kolonie, van riebeek, te kennen, dien hij in van gijsbeek herdoopt, - dit is waarlijk een treurig bewijs, dat het imitatorum servum pecus bij ons nog ver van uitgestorven is, maar zich in allerlei gedaanten vertoont. - Daarop volgt alsdan eene vergelijking tusschen de Koloniën der Ouden en die der lateren, Door de Ouden kan hij nogtans alleen de Grieken verstaan; want van de Romeinen is het, ook uit cicero's laatst gevonden werk, bekend, dat zij, even als de Spanjaarden in Zuidamerika, aan hunne Koloniën in Gallië de olijf- en wijnteelt verboden, om die in hun Moederland Italië te begunstigen. Verre van ons zij het, deze dwingelandij te verschoonen! Maar dat eene zoo oude, weleer zoo algemeene wijze van zien ook bij ons de misbruiken in den specerijbouw en handel op de Molukken veroorzaakte, is toch geene reden, om de geheele Oostindische Maatschappij te
belasteren, of om mannen te miskennen, die, veeltijds van onderen op gediend hebbende, zich door moed, beleid, standvastigheid en andere deugden tot den hoogsten rang verhieven. De Heer van alphen noemt rijkloff van goens; doch hoe vele anderen zou men hierbij kunnen voegen! Matelief, reael, van den broeke, van diemen, hulft, van der laan, speelman, van imhoff, mossel! En crawfurd zegt, dat

{==163==} {>>pagina-aanduiding<<}
wij niet één groot man in Indië hebben gehad? - En, volgens den geest van doornik's boek, zou men dit ook zeggen. Deze doet althans al het mogelijke, om den geest der oude O.I. Compagnie als een verwoestend Monopolie-stelsel te doen beschouwen, (zie onder anderen bl. 121-123) als echo van crawfurd. - De Heer doornik wil niets meer noch minder, dan de geheele onafhankelijkheid van de Kolonie; geen Gouverneur mag meer door het Moederland worden gezonden, neen! geen geboren Europeaan mag zelfs, volgens zijn nieuw ontwerp van Constitutie, tot lid der Hooge Regering in Indië worden gekozen; dit Collegie der acht leden, uitmakende de Hooge Regering, voert het uitsluitende bewind over Indië, en kiest uit deszelfs midden eenen President voor drie jaren; het moet niet belemmerd worden door eenige Magt in het Moederland, maar, als zij het noodig oordeelt, correspondere deze Magt met de Staten-Generaal; alle vonnissen worden in haren naam geslagen. Zij heeft regt van gratie, enz. daar zij de Natie vertegenwoordigt, en is dus, in één woord, souverein (bl 57.) De Koning zal, volgens eene elders gegevene toelating van den Heer doornik, de eer en het voorregt mogen hebben, van mannen ter beoordeeling dezer Constitutie, die hem van alle aanspraak op Indië's bestuur ontzet, te benoemen; de Staten-Generaal, echter, zullen het Traktaat met het onafhankelijk Neêrlands Indië bekrachtigen, (bl. 80.) Dus meent de Heer doornik zijn Vaderland door éénen pennetrek van alle beheer over Java, van allen invloed op deszelfs bestuur, te ontzetten! - Brengt men hiertegen in, dat Engeland de Kaap
bezit, en dus Java zijn voormuur en middelen tot onafhankelijkheid kwijt is, zoo laat ons de Schrijver ook hier niet verlegen. De Kaap de goede Hoop moet aan de Engelschen ontnomen worden. En hoe? Door opstand der Kapenaars, of door een nieuw continentaal stelsel waarvan Frankrijk (NB. Frankrijk onder karel X en de Jezuiten!) het middelpunt van vereeniging zijn

{==164==} {>>pagina-aanduiding<<}
zal, en hetwelk, successivelijk of gelijktijdig, de sleutels zal aantasten, waarmede Engeland het Europesche Vasteland van den Oceaan heeft uitgesloten, van de Oostzee tot de golf van Bengale, van de Middellandsche tot de Roode Zee en Nieuwholland! (bl. 86.) Kan iemand, die in 1826 zulk een' onzin schrijft, wel in iets als geldig getuige worden ingeroepen? Bederft hij daardoor zelf niet anders goede voorslagen, zoo als die der onzijdigheid van Neêrlands Indië bij de oorlogen van het Moederland? Om verder het geluk van de onafhankelijkheid der Koloniën te betoogen, neemt de Heer doornik eene schets van den kolonialen en handelstoeftand der wereld, tijdens de heerschappij van het Perzische Rijk, uit heeren over, (zonder hem echter te noemen.) Hierop volgt een artikel over uitsluitende Handelmaatschappijen, allergeweldigst niet alleen tegen onze oude O.I. Compagnie, maar ook tegen de nieuwe Handelmaatschappij, die toch, wat men ook tegen dezelve moge kunnen inbrengen, volstrekt niet uitsluitend is. Doornik is zóó onbepaald met het nieuwe, met de volle, onbeperkte handelsvrijheid van élk zonder onderscheid, Nederlandér of vreemdeling, ingenomen, dat hij zich niet ontziet, de drie vorige Eeuwen een tijdperk van waanzinnigheid te noemen, geaurende welke de Volken van Europa zich onteerd hebben, en, tot hunne schade, eene verderselijke hersenschim zijn gevotgd (bl. 125.) De zeventiende Eeuw een tijdperk van waanzinnigheid, en de negentiende, de Eeuw van daendeds, die der hooge staatkundige wijsheid! Schoone staatkundige wijsheid, die in acht jaren twintig
millioenen doet achteruitgaan; en zonderlinge waanzinnigheid, die, een paar Eeuwen lang, het Moederland heeft verlijkt, en de Kolonie doorgaans in rust en welvaart gehouden!
Maar, zegt de Heer doornik, dit laatste erken ik gaarne; maar dit is juist mijne beschuldiging tegen de Hooge Regering, of liever tegen den Gouverneur-Generaal van der capellen; want dezen bedoelt hij,

{==165==} {>>pagina-aanduiding<<}
blijkens zijne verklaring, (bl. 65) altijd alleen. - Het is, omdat de Gouverneur den geest des tijds niet gevat, maar tegengewerkt, de gedwongene cultuur heeft laten bestaan, den Heer de wilde uit zijn bezit verdrongen, hetwelk reeds zulke schoone vruchten beloofde, en vooral door zijn besluit van 6 Mei 1823 alle Colonisatie in de Vorstenlanden verboden heeft, welke wet zelfs achteruit heeft gewerkt; het is, eindelijk, omdat hij de geldmiddelen onder zijn bestuur, door onachtzaamheid, door te zware traktementen der ambtenaren, door eene te kostbare Administratie, tot eene diepe laagte heeft doen vervallen, en dus zoo wel handel en landbouw, als financiën, niet tot aanmoediging, maar veeleer ten verderve gestrekt.
Hier wordt de zaak van een' gewigtigen aard. Wij hebben boven reeds gezegd, dat de toon van Dr. doornik beneden alle kritiek is, doch dat dit, helaas! met vele der hier aangevoerde zaken het geval niet is. Dat er verkeerdheden, grove gebreken in het Indische bestuur, gedurende de zeven jaren van het bewind des Heeren van der capellen, hebben plaats gehad, is wel onbetwistbaar uit de rampspoedige uitkomst. Geene natuurrampen, noch zelfs de oorlogen tegen Palembang en op andere punten, konden zulk een geweldig te kort voortbrengen; om nu niet te zeggen, dat die oorlogen zelve aan eene verkeerde rigting der Indische staatkunde worden toegeschreven. De weleer zoo vreedzame strekking dier staatkunde, die het meeste door de inlandsche Hoofden liet verrigten, en dezen paaide met uiterlijke eerbewijzingen, maar de klem des gezags aan sterke, ofschoon min zigtbare draden vasthield, werd geheel veranderd. Men wilde zelf regeren, en gebruikte daartoe een' drom van rijkbezoldigde Nederlandsche ambtenaars, die den lande verbazende sommen kostten; de boekhouding was omslagtig en kostbaar, doch bleef evenwel steeds ten achtere. Men bleef zichzelven geenszins gelijk. Eerst vierde men aan de beginselen der vrijheid in cultuur en handel den schoot; doch daar men begreep, dat zulks te verre ging, keerde men op zijne schreden terug, en bedreef liever openbare en dubbele onregtvaardigheden; zoo als de berooving der koopers van landen in het gebied der inlandsche Vorsten, waarover men toch eigenlijk geen zeggen had. De kwelling, den Heere de wilde aangedaan, waardoor men zelfs weigerde aan 's Konings stellig bevel te gehoorzamen, en hem eindelijk noodzaakte, zijne landgoede

{==166==} {>>pagina-aanduiding<<}
ren, met 20,000 menschen bevolkt, die heerlijk begonnen te bloeijen, met schade te verkoopen; de weifeling tusschen het stelsel van vrijen en gedwongen' aanbouw en handel (de eerste is in geheel Java, behalve in de Vorstenlanden en Preanger Regentschappen, de laatste aldaar nog in zwang); de toelating des uitvoers van contanten, die in Java het papierengeld zeer vermenigvuldigde: dit alles zettede de geldmiddelen, den handel, den bloei en de rust der Kolonie verbazend terug. Het is niet alleen Dr. doornik, op wiens getuigenis wij dit alles aannemen, maar ook op dat van van alphen, hoewel deze van hem in de meeste zijner beginselen lijnregt verschilt. Deze Heer, namelijk, stelt in zijn, uit het Fransch vertaald, advies (voorafgegaan door eene inleiding, gevolgd door een besluit en hoogstbelangrijke aanteekeningen en bijlagen) eenige stellingen vast, hoofdzakelijk ten doel hebbende, de overdrevene en met kunst opgejaagde koffijprijzen, die voor het Vaderland zelve nadeelig waren, en naderhand door een' spoedigen val weder veel schade deden, (zie ook doornik, bl. 239) op eene matige hoogte te voeren, - de koffijteelt niet ten nadeele van den overigen landbouw op Java te begunstigen, - den grooten invoer van buitenlandsche fabrikaten eenigzins door verpligten invoer van contanten op Java te beperken of te wijzigen, - den handel op Java en China met een groot vereenigd kapitaal te voeren, (zie bl. 61.) - de Colonisatie niet te begunstigen, daar zij inbreuk doet op de regten der Javaansche bevolking, - ons, zoo veel mogelijk, tot Java te bepalen, en vooral ons gebied niet uit te breiden, (bl. 155 enz.) en de landrente op dat eiland tot eene vaste som te bepalen, die voor
weifeling noch vermeerdering vatbaar is, waardoor men aanleiding geven zou tot knevelarijen, - lage prijzen te bekomen der noodige voortbrengselen, - eindelijk zoo min als mogelijk beambten tusschen de Regering en de belastingschuldigen toe te laten, (bl. 157.) Wel nu! deze zoo bevoegde Schrijver heeft niet alleen zelf de verdediging van den Heer de wilde, tijdens deszelfs verblijf hier te lande, bij Z.M. op zich genomen, maar erkent ook deszelfs behandeling voor onverdiend, en zijne onderneming als zeer geschikt om de Javanen tot arbeidzaamheid op te leiden, (bl. 245.) De kundige Vertaler der Beschrijving van den Indischen Archipel door crawfurd laat zich nog vrij sterker op dat punt uit, (IIde D. Voorrede, bl. XXXI-XXXV) en komt in scherpte van

{==167==} {>>pagina-aanduiding<<}
taal nabij doornik. De overeenstemming van drie zoo geheel in gevoelens uiteenloopende personen, en de beslissing des Konings, die men niet denken kan, dat op losse gronden en zonder een naauwkeurig onderzoek zal genomen zijn; dit een en ander geeft bijna zekerheid, dat in dit geval onregt, laakbaar onregt gepleegd is. Eveneens is het door den Gouverneur-Generaal genomen en door doornik zoo zeer berispte Besluit van 6 Mei 1823 wel niet voor verdediging vatbaar. Door deze geheel willekeurige handelwijze werden de pachters van landerijen voor koffij, in eene streek, die de Gouverneur-Generaal nog kort te voren bezocht, en daarover zijne tevredenheid had betuigd, eensklaps van hunne bezittingen beroofd, die na 31 Januarij niet meer in bezit of genot van Europeërs mogten zijn, op straffe van ballingschap. De Heer van alphen, hoe zeer ingenomen tegen Colonisatie, noemt deze terugwerkende wet al te streng, en beweert, dat zelfs de oude O.I. Compagnie zoodanig niet op Java te werk ging. Het vernietigen dier contracten, waarop het zegel van den Vorst was gezet, heeft een' allerongunstigsten indruk gemaakt. Men heeft misschien voor de invoering der landrente ook daar gevreesd, en dit heeft de jongste onlusten, opstand en verwoesting ten gevolge gehad. En de drijfveer tot dezen onstaatkundigen maatregel was? Vrees, dat de inlandsche Vorsten (die men NB. geheel onder den duim had) te magtig en te rijk zouden worden; en de meening, dat ons belang vordert, alle inkomsten naar ons toe te trekken, (bl. 205, 233.) Hoe klein gedacht, in de tegenwoordige toedragt der zaken! - Wij hopen van harte, dat de gewezen Gouverneur-Generaal zich op deze en alle andere tegen hem ingebragte beschuldigingen zegevierend zal kunnen verantwoorden, daar wij, in spijt van Dr.
doornik's scheldwoorden, den man, die door allen, die hem in Indië gekend hebben, wegens heuschheid, menschlievendheid en minzaamheid, zeer wordt geroemd, altijd zullen hoogachten. Maar even zeer wenschen wij, dat alle misslagen der Regering gedurende zijn bestuur aan het licht zullen komen, ten einde zich opvolgende Gouvernementen in indië voor zulke kostbare proefnemingen en mislukkingen leeren wachten. Van het onverklaarbare gedrag omtrent den Engelschman cotes, bij doornik met echte stukken gestaafd, wenschten wij mede wel eenige opheldering.
Wat nu het punt in geschil tusschen de twee Schrijvers betreft, die het onderwerp van dit Artikel zijn, zoo vermeten

{==168==} {>>pagina-aanduiding<<}
wij ons niet, daarover te oordeelen. De beginselen van van alphen komen ons nogtans gematigder en bezadigder voor, en minder op hooge theorie dan op de ondervinding gegrond. Wat echter de Colonisatie betreft, daaromtrent vervalt zijn beweeggrond, dat men den Javaan niet moet verdringen, indien het waar is, hetgeen doornie zegt, dat slechts ⅛ der gronden van Java bebouwd is. Als dit zoo mogt bevonden worden, waarom zou men dan ⅞ ongebouwd laten liggen? Den Javaan doet men daarmede geen voordeel, en hem kan men, uit hoofde zijner natuurlijke gemakkelijkheid, ook door hoop op voordeel niet wel tot zwaarderen arbeid, dan waaraan hij gewoon is, bewegen. Daarentegen zouden wij in het punt der Handelmaatschappij het meer eens zijn met den Heer van alphen. Wij hebben toch gezien, dat de handel op Java uit Nederland kwijnde; dat, hetgeen van daar werd overgebragt, meest op Amerikaansche of andere vreemde schepen kwam, en dat weinig van onze fabrikaten, dan nu en dan eens bij vlagen, daarheen ging. Niemand zal ontkennen, dat de Handelmaatschappij het vertier onzer fabrikaten, ook naar de Oostindiën, zeer in de hand gewerkt, en den bijna verstorvenen scheepsbouw ongemeen heeft verlevendigd; twee punten, gewis van het hoogste belang. Het aangevoerde tegen de Handelmaatschappij in Dr. doornik's werk bestaat meest uit declamatiën. Wij hopen echter, dat een ander punt, waarvan wij wel eens gehoord hebben, valsch mag bevonden worden; dat, namelijk, de levensmiddelen, door haar uit Europa naar Indië ten verkoop overgevoerd, meermalen zouden bedorven zijn. Dit ware eene zeer slechte aanbeveling; en wij nemen de
vrijheid, de aandacht der verlichte bestuurders van die Maatschappij op dat punt te vestigen.
Geve de Hemel, dat onze tegenwoordige toestand in de Indiën, ongetwijfeld het gevolg van vele misvattingen, halve of verkeerde maatregelen, weifelingen, en misschien van eenige onregtvaardigheden, spoedig door eene vaste bevrediging en de aanneming van een onwankelbaar liberaal, maar tevens voor het Vaderland en de Kolonie heilzaam stelsel worde opgevolgd! Indien dit spoedig geschiede, zal misschien de vreemdeling niet meer met bevreemding vragen, gelijk de onlangs overledene groote Aardrijkskenner malte-brun nog kort vóór zijnen dood deed: ‘Waarom trachten de Hollanders ten minste niet eenige stukken en brokken van

{==169==} {>>pagina-aanduiding<<}
(het door hen ontdekte en zoo nabij hunne Koloniën gelegene) Nieuwholland te bezetten?’ - De Britten zijn ons daarin onlangs, op een punt tusschen Arnhems- en Noordvan Diemensland, voorgegaan.
Men zal in het stuk van den Heer van alphen nog vele belangrijke ophelderingen en echte opgaven nopens koloniale staatkunde in 't gemeen, en in 't bijzonder over die der Britten in de Indiën, aantreffen. In bijzonderheden kunnen wij niet treden. Maar vooral hoogst behartigenswaardig is hetgeen gezegd wordt over de stoomkracht, en de nieuwe rigting, welke dezelve aan den handel der wereld dreigt te geven, dewijl zij meer voortbrengt, dan men geregeld verbruiken kan, en dus allerwegen spuitgaten zoekt, en die volstopt, waardoor de grootste verwarringen, botsingen, schokken en teleurstellingen in de handel- en financie-wereld ontstaan. (Zie bl. 44-48, 180-183.) Deze enkele wenken geven stof tot nadenken, meer dan menig boekdeel.

Handboek voor Notarissen, volgens de Nederlandsche Wetgeving. Bevattende: eene behandeling van de Overeenkomsten en Verbindtenissen in het algemeen en van alle Actens (Akten) in het bijzonder, opgehelderd door Voorbeelden en Voorschriften, met eene opgave tevens van die bepalingen, waarin de nieuwe Wetgeving van de Fransche verschilt. Iste Deel. Te Haarlem, bij de Wed. A. Loosjes, Pz. 1827. In gr. 8vo. XII, 333 bl. f 2-90.

Wij kunnen niet zeggen, dat wij, in het algemeen, met handboeken voor de notariéle praktijk zeer hoog loopen; het gaat hiermede als bij elke wetenschap: hoe meer handleidingen, hoe minder grondige kennis. Hier vooral werken zij dikwerf, tweeledig, op eene schadelijke wijze. De aankomeling in de praktijk, van zulk een gemakkelijk handboek voorzien, meent nu zich te kunnen ontslaan van de moeijelijke bestudering der wetten zelve, zonder daarbij in het oog te houden, dat zijn handboek hem de wetsbepalingen slechts stukswijze, ieder op haarzelve, zonder zamenhang en wederkeerige betrekking, leert kennen. De tweede nadeelige werking vloeit voort uit de formulieren. Eenmaal aan die voorschriften gewoon, valt het zoo moeijelijk, in eene te behandelen zaak, onafhankelijk te denken, en die, in

{==170==} {>>pagina-aanduiding<<}
derzelver vereischten, op het papier te brengen; men heeft alle vertrouwen op zichzelven verloren; angstig neemt men de toevlugt tot het formulier, dat toch nimmer alle bijzonheden en fijne onderscheidingen, aan elke zaak eigen, kan uitdrukken.
Door deze bedenkingen omtrent de handboeken voor de notariéle praktijk in het algemeen willen wij echter niet verstaan hebben, dat het voor ons liggende werk, vooral in de tegenwoordige omstandigheden, niet deszelfs nuttige strekking zou kunnen hebben. Het tegendeel blijkt dadelijk uit het doel, dat de ongenoemde Schrijver, bij het vervaardigen van dit handboek, zich heeft voorgesteld. ‘In overweging nemende,’ dus drukt de Schrijver in zijn voorberigt zich uit, ‘dat de invoering van de nieuwe Wetgeving voor de Notarissen eene groote moeijelijkheid kan te weeg brengen, daar zij onmiddellijk hunne beroepspligten zullen moeten vervullen, ofschoon de kortheid des tijds en hunne dagelijksche bezigheden het hun onmogelijk zullen gemaakt hebben, om zich genoegzaam in de wet, welke zij volgen moeten, te oefenen, heb ik er mij op toegelegd, om naauwkeurig te onderzoeken, in welke bepalingen de nieuwe Wetgeving van de Fransche verschilt, en die bepalingen heb ik telkens aangewezen. - Voorts heb ik het oogmerk gehad, om voor zoodanige jongelingen, die zich voor (tot) het Notarisambt voorbereiden, een kort en duidelijk leerboek dáár te stellen, waarin zij het voornaamste kunnen leeren, dat hun tot waarneming van dien post en tot voorbereiding van het af te leggen examen noodig is.’
Men ziet dus, dat dit handboek, op eene voorzigtige en oordeelkundige wijze gebruikt, van groot nut, zoo wel voor sommige Notarissen, als voor aankomelingen in de praktijk, kan zijn; te meer, daar de Schrijver de zich voorgestelde taak zeer loffelijk heeft vervuld. Bij de beoordeeling van het onderhavige werk, in het eerste nommer der Bijdragen tot Regtsgeleerdheid en Wetgeving voor dit jaar, wordt onder anderen aangemerkt, dat de onderwerpen, die in de drie eerste hoofdstukken worden behandeld, elkander niet in eene geregelde orde opvolgen; en het valt niet te ontkennen, dat No. 4, 5 en 6 van het 3de hoofdstuk, hadelende over erfdienstbaarheden, regt van opstal en erfpachtsregt, gevoegelijk in het 2de hoofdstuk, dat den eigendom tot onderwerp heeft, hadden kunnen geplaatst worden; maar wij gelooven niet, dat deze

{==171==} {>>pagina-aanduiding<<}
eenigzins onregelmatige schikking dit handboek, wat het gebruik aangaat, minder doelmatig zal maken. Hoezeer de erfdienstbaarheden, regt van opstal en erfpachtsregt wijzigingen van eigendom zijn, hebben zij echter dit met de hypotheek (onder welke rubriek zij hier behandeld worden) gemeen, dat zij, even als deze, in de openbare registers der hypotheken moeten worden ingeschreven, waarom dit vereischte nu hier, in deszelfs geheel, heeft kunnen behandeld worden. Bevoorregte schulden en pand hadden wij liever onder de afdeeling der hypotheken en den aankleve daarvan gezien.
De Schrijver geeft zijn onderrigt in vragen en antwoorden; eene behandeling, die, hoezeer mogelijk iets tot de duidelijkheid toebrengende, het werk van eenen meer omslagtigen aard heeft gemaakt, dan indien het bij wijze van doorloopend betoog ware geschreven. Voor het overige moeten wij den Schrijver de eer geven, dat hij alles met klaarheid uit elkander heeft gezet, het overtollige vermijdende, om zich tot het noodzakelijke beter te kunnen bepalen. Ook dit geldt van de formulieren, die een belangrijk gedeelte van dit werk uitmaken. Te vergeefs zoekt men hier die overtollige herhalingen van hetzelfde woord, die zoogenaamde stadhuiswoorden, welke meestal de notariéle akten zoo vervelend en belagchelijk maken, en dikwerf de sprekendste bewijzen zijn, dat de hedendaagsche Notaris zich nog van formulieren uit het begin der vorige eeuw, met eenige wijzigingen, bedient. Ééne aanmerking, echter, omtrent de voorschriften, houde de kundige Schrijver ons ten goede; dat, namelijk, dezelve meerendeels slechts de gewone dagelijksche akten, en dan nog in derzelver geheele eenvoudigheid, ten onderwerp hebben. Zoo vinden wij onder de voorschriften voor het hypotheek slechts één, houdende speciale verbinding van een stuk onroerend goed; terwijl van het verband op schepen en vaartuigen, dat toch deszelfs eigenaardige bepalingen medebrengt, noch van dat op een onverdeeld aandeel in gemeemchappelijke goederen, een enkel voorbeeld gevonden wordt. Bij de algemeene lastgeving van eenen man aan zijne echtgenoote, voorkomende op bl. 171, had de voorzigtigheid gewild, dewijl de lastgever op zijn vertrek naar Oost-Indië staat, dat er nog een of twee gemagtigden waren aangesteld geworden, om, in geval van overlijden der lasthebster, hare plaats te vervullen en de belangen van den lastgever te behartigen, tevens met bijzonderen last, om alsdan in de nalatenschap der vrouw op te treden, en,

{==172==} {>>pagina-aanduiding<<}
bijaldien er minderjarige kinderen mogten zijn, den afwezi gen lastgever, in diens kwaliteit van voogd, te vertegenwoordigen. Gaarne ook hadden wij een voorbeeld van lastgeving gezien, betreffende verkoop en administratie van plantaadjen, het vestigen van hypotheek op dezelve, en het openen eener Negotiatie op soortgelijke bezittingen; iets, dat niet dagelijks, echter nu en dan, in steden van buitenlandschen handel, te pas komt. Ook de akten van koop en verkoop zijn van de eenvoudigste soort, met bepaling van dadelijke betaling; terwijl het toch dikwerf gebeurt, dat een gedeelte der kooppenningen onbetaald blijft, of een derde optreedt en den koopprijs voldoet. - Één van beide staat vast: geene formulieren, of de zoodanige, die, gelijk bij massé en loret, niets te wenschen overlaten.
Niet uit eenigen vitlust, maar om den Schrijver eenige wenken te geven, die hem, bij de voortzetting zijner waarlijk belangrijke taak, mogelijk van nut kunnen zijn, hebben wij onze aanmerkingen met rondheid, doch tevens, zoo wij vertrouwen, met bescheidenheid gegeven. Met verlangen zien wij het vervolg van dit handboek te gemoet, dat, naar hetgeen wij uit de voorrede lezen, uit nog twee deelen zal bestaan; niet twijfelende, of het geheele werk zal dat nut stichten, hetwelk de Schrijver er zich billijkerwijze van heeft voorgesteld. In het tweede deel zal, onder anderen, van erfopvolging bij versterf gehandeld worden; te welken opzigte wij den Schrijver in bedenking geven, of het niet nuttig zou zijn, van de onderscheidene bepalingen te gewagen, welke, omtrent dit belangrijk punt, bij de verschillende Wetgevingen, die ons Vaderland heeft gekend, zijn vastgesteld geweest, dewijl het kan gebeuren, dat, in een' en denzelfden boedel, die onderscheidene bepalingen van toepassing zijn.
Over enkele spel- en taalfouten, mitsgaders over het gebrekkige der punctuatie hier en daar, zullen wij, als minder tot de hoofdzaak afdoende, niet vallen. Wij hebben reeds den Schrijver ons kompliment over de weglating der zoo zeer in zwang zijnde, maar daarom niet minder onwelluidende bastaardwoorden gemaakt; weshalve wij, op bl. 164, in een formulier van lastgeving, met eenige verwondering lazen: ‘als hij volgens usance zal hebben gemeriteerd.’ Maar het valt ook moeijelijk, in eens, den ouden mensch geheel te verzaken!

{==173==} {>>pagina-aanduiding<<}

Voor het overige prijzen wij, met volle gerustheid, dit handboek allen, die het noodig hebben, aan, en wenschen den kundigen Schrijver tijd en lust toe, om hetzelve spoedig te voltooijen.

Wie zijn de Grieken? Wat zal van hen worden? Wat moet men voor hen wenschen? Naar het Fransch van J.C.L. Simonde de Sismondi. (Ten voordeele der Grieken.) Te Arnhem, bij C.A. Thieme. 1826. In gr. 8vo. 40 Bl. f :-50.

Er is zekerlijk geen onderwerp, Spanje en Portugal niet uitgezonderd, waarover in de laatste jaren zoo veel gesproken, geschreven en misschien gedacht is, als de zaak der Grieken, en hunne worsteling tegen hunne wreedE verdrukkers. De bekende Geschiedschrijver der Italiaansche Republieken, der Zuidelijke Letterkunde en der Fransche Natie, sim onde de sismondi, behandelde dit onderwerp in een paar Nommers van het geachte Tijdschrift Revue Encyclopédique, en men begreep, met de vertaling daarvan onzer Natie geen' ondienst te zullen bewijzen. Wij zullen dit op zijne plaats laten, daar er ongetwijfeld te veel wordt overgezet, en zulk eene brochure ons de Grieken niet zoo volledig zal leeren ken nen, als de vraag op den titel schijnt te beloven; maar dit moet men erkennen, dat dit stukje gelukkig niet in handen der gewone werklieden uit het Vertalersgilde gevallen is. De Overzetter geeft blijken van kunde in zijne welgeschrevene voorrede, waarin hij de Grieksche omwenteling en vrijheidsoorlog bij de onzen in de zestiende Eeuw vergelijkt.
De grootste verdienste van het vertaalde stukje is, dat het ons reden geeft van de gedurige teleurstellingen der hoop aller weldenkenden; waarom de Grieken, in weerwil hunnen brandende vrijheidszucht en haat tegen de Turken, ofschoon zij in het eigenlijke Griekenland en Morea genoegzaam de geheele bevolking uitmaken, tot nu toe nog zoo weinig vorderingen gemaakt, en de vestingen Patras, Coron, Modon, Arta en Lepante niet aan de Turken hebben kunnen ontwringen. Deze reden is niet enkel hunne verdeeldheid, schoon deze op zichzelve ook veel daartoe bijdraagt, maar het gebrek aan eene algemeene Regering. Elk ondernemend Opperhoofd van gewapende benden, doorgaans Kapitan genoemd, slaat op zichzelve, en regeert onbepaald over zijne Palichar,

{==174==} {>>pagina-aanduiding<<}
of troepen; onbepaald namelijk van de zijde des bestuurs: want op zichzelve zijn deze manschappen alleen aan hun Opperhoofd gehecht, zoo lang hij hunne begeerten involgt, niet wanneer hij hen tot orde en krijgstucht zon willen bewegen. Even zoo bestaat de Grieksche zeemagt uit schepen van rijke reeders uit Hydra en Spezzia, die dezelve niet aan het Land overlaten of verhuren, maar zelve bemannen, en dus, bij het aanvoeren dier bodems, vreezen dezelve te zullen verliezen, waarom zij, zoo ver mogelijk, buiten schoot der Turken blijven, die zij liever met branders bestoken. Eindelijk is de burgerlijke magt meest in handen der Primaten, doch zeer afhankelijk van de krijgsbenden. Het is dus te verwonderen, niet dat de Grieken niet meer, maar dat zij nog zoo veel gedaan hebben; dat eene lang verdrukte Natie, zonder wapenen van belang, zonder geschut, zonder vestingen, ja zonder nationaal leger en vloot, een Rijk, dat te voren Azië en Europa beide deed beven, en nog regeert van de Adriatische Zee tot den Euphraat, en van den Donau tot aan den Nijl, nu reeds zes jaren de spits heeft geboden, en uit elke nederlaag met vernieuwde krachten herrijst. Immers wij hebben hen den Barbaar chourschid - Pacha in 1822 uit den Peloponnesus zien verdrijven; zij heeft den nog ergeren Barbaar ibrahim nu reeds twee jaren lang vruchteloos datzelfde heilige grondgebied laten verwoesten, denkende gelijk onze voorvaderen: Liever bedorven dan verloren land! Zij heeft te Missolonghi de wedergade van Haarlem vertoond, en in Athene Leyden vernieuwd. (Bekoorlijke en
glorierijke overeenkomst!) Maar weinig zullen haar alle die zogepalmen baten, zonder eenheid an Regering. Wat zegt het toch, dat een oogenblikkelijk gevaar de gemoederen hereenigt, wanneer, zoodra dat gevaar is geweken, die gemoederen weder uiteenspatten, en die verwijdering bijkans in burgeroorlog ontaardt? Het zij dan, zoo als onze gemeenebestgezinde Schrijver wil, dat Griekenland slechts eene krachtige, centrale Republikeinsche Regering moet hebben, het zij het zich eenen Oppervorst kieze, of dien uit de handen der Europesche Monarchen ontvange, eenheid, eenheid is de dringendste behoefte voor Griekenland; en het grootste verschil tusschen hare Omwenteling en de onze (gelijk de Vertaler te regt opmerkt) is, dat het hun tot nu toe aan eenen Vader willem ontbreekt. En wat had toch die groote man onbegrijpelijk veel moeite met alle partijschappen te sussen, alle partijhoofden

{==175==} {>>pagina-aanduiding<<}
voor de algemeene zaak te doen werken! Verloor hij toch niet de helft der gewesten, ook bij zijn groot, onvergelijkelijk genie? Wij mogen dus wel zeggen, dat, wanneer Griekenland, zonder zulk eenen man, nu zes jaren lang de Turksche magt, de inwendige verdeeldheid, den geheimen oorlog van metternich, en den door Frankrijk ondersteunden Pacha van Egypte heeft weêrstand geboden, men hier den vinger Gods niet mag miskennen. Hij ondersteune en schrage verder het zwaar geteisterde land!




Verhandelingen over onderwerpen uit het gebied der Oudheidkunde en Godenleer. Door Dr. Nicolaas Westendorp, Predikant en Schoolopziener te Losdorp. Deift, bij de Wed. J. Allart. 1826. In gr. 8vo. f 2-20.

Onder de Geleerden, welke de verschillende oudheden op hun studeervertrek, en, waar het geschieden kan, op de plaatsen zelve, onvermoeid nasporen, verdient de Heer westendorp eenen niet onaanzienlijken rang. Hij maakt daar billijke aanspraak op, zoo wel door vroegere onuitgegevene geschriften, als door deze Verhandelingen. Zij zijn drie in getal. De eerste, over het beduidende van den vorm, rigting en inrigting der Heidensche Tempelen; de tweede, over de grensscheïdingen van Zeeland, ten tijde der Middeleeuwen; de derde, over den oorsprong der benamingen, onder welke het booze Wezen in den Bijbel voorkomt.
Er bestaat, naar het oordeel des Schrijvers, een zeker verband tusschen de tempels en de Godenleer, zoodat de uiterlijke vorm, rond, vierkant enz., niet willekeurig is, zoo min als de strekking ten aanzien van de hemelstreek en andere regelen in den bouw, maar alles op vaste en bepaalde voorschriften rust, welke gelegen zijn in godsdienstige denkbeelden; waarom de verscheidenheid eenen verschillenden Godsdienst of godsdienstige gezindheid aanduidt. De denkwijze der eerste Christenen over de oostelijke strekking hunner kerken toont reeds in 't algemeen, hoe het uiterlijke met den Godsdienst gerekend wierd zaam te hangen. In China zijn de tempels van Confucius naar één model gemaakt. Zoo is het bij de Hindoes en elders. Bij de Hebreërs was ook niets willekeurigs. Brandde in Italië een tempel af, men bouwde een' nieuwen op dezelfde grondvesten. De Perzen verwoest-
{==176==} {>>pagina-aanduiding<<}
ten, bij hunnen inval in Griekenland, alle tempels, uitgezonderd die van Apollo of Diana. Zij hebben dus die tempels van andere kunnen onderscheiden. Sommige Godheden, bij de Grieken en Romeinen, hadden kenmerkende standplaatsen voor hunnen tempels. Deze en andere zaken worden in de Verhandeling zelve door den Heer westendord uiteengezet, en toegelicht uit de geschiedkundige berigten, welke wij van oude en nieuwe volken ontvangen hebben. De manier en trant van oudheidkundige onderwerpen te behandelen, den Schrijver eigen, zijn van elders genoeg bekend. Wij behoeven daarom niet meer van het onderhavige werkje te zeggen, en de maker kan onze aanprijzing wel missen. Aanmerkingen heeft men altijd, bijzonder op stukken van dien aard. Zoo twijfelen wij aan de juistheid der gevolgtrekking ten aanzien der Perzische verwoestingen van de Grieksche tempels. Waar hebben de Perzen de onderscheidene vormen van tempels kunnen leeren, die er zelve geene hadden, en allen voor dwaas hielden, die ze maakten? De Geschiedschrijvers
spreken wel van tempels, door Artaxerxes, zoon van Darius, gebouwd; maar dat behoort tot latere tijden. Ook zouden wij het wel bewezer willen zien, dat alle tempels in Gricke nland, aan Apollo en Diana gewijd, gespaard wierden. Zoo wij ons niet bedriegen, is dit alleen toepasselijk op Delos en Ephesus. Het zij ons vergund, hierbij nog eene algemeene aanmerking te voegen, welke evenwel den Schrijver minder betreft, dan zijne standplaats. Namelijk, het gezag, door hem hier en daar voor zijne gezegden aangehaald, ziet er somtijds wonderlijk uit. De woorden van eenen Lakemacher, Saubertus, en anderen, hebben vostrekt, op zichzelve, geen gezag. Het ontbreekt den Eerwaarden en geleerden westendorp aan de noodige boeken; en het vak zijner studie kan bijna niet met vrucht behandeld worden, dan in eene Akademiestad. Munt de Schrijver nu reeds zoo zeer uit, wat zoude het zijn, indien men hem een' geschikteren werkkring gaf! Daar zijn bekwame Predikanten genoeg, en Schoolopzieners zoude men wel een half millioen in ons land kunnen vinden. Maar Beoefenaars der Oudheden, gelijk de Heer westendorp, zijn te schaars, om ze niet op hun prijs en plaats te zetten.





{==177==} {>>pagina-aanduiding<<}

Redevoering ter viering van het vijftigjarig bestaan van het Provinciaal Utrechtsche Genootschap van Kunsten en Wetenschappen, gehouden door Mr. A. van Goudoever, op den 26 Junij 1824. Te Utrecht, bij J. Altheer. 1825. In gr. 8vo. 45 Bl. f :-40.

In eene ontwikkeling van het naauw verband tusschen Wetenschappen en Letteren, en het betoog, dat het, op den titel genoemde, Genootschap in dien geest heeft zoeken werkzaam te zijn, bestaat deze Redevoering. Zoo geeft het de Redenaar zelf op, bl. 6. Naar ons oordeel, is die opgave niet zeer juist. Is niet de Letterkunde zelve eene Wetenschap? Beter, dunkt ons, ware genoemd het verband der Letterkunde, vooral betrekkelijk de schriften der Ouden, met de beoefening van andere wetenschappen. Ook is, in het tweede lid der opgave van den inhoud, de uitdrukking: ‘in dien geest,’ onnaauwkeurig, hetwelk blijkt, als men, ziende wat onmiddellijk voorgaat, vraagt: ‘in welken geest?’ Beter dus: ‘dat het Genootschap dat verband steeds in het oog heeft gehouden,’ of iets dergelijks.
Het is ons voorgekomen, dat het eerste gedeelte een stevig betoog is, doch - misschien kwam het van de poging om het stevig te zetten - wat te stijf, voor eene feestviering althans. Het zachtvloeijende en welluidende in den stijl ontbrak er ons aan. Aan de waarheid en belangrijkheid van het stuk zelve, dat men niet, zonder de kracht der overtuiging te gevoelen, lezen zal, doet dit geen nadeel. Voor hen, die het Provinciaal Utrechtsche Genootschap niet kennen, is het tweede deel der Redevoering vooral lezenswaardig, en uit hartelijke belangstelling in den bloei diens Genootschaps danken wij deszelfs waardigen Voorzitter voor hetgeen hij ons hier lezen laat. Het onderwerp konde al geen beter lofredenaar hebben, dan hem, wiens werkzaamheid er eene lofrede zelve op is, van een ϕιλόκαλος.




Grieksch Leesboek voor Eerstbeginnenden en Meergevorderden, door F. Jacobs, bewerkt door G. Leen. IIIde Deel. Vierde Afdeeling. Te Zutphen, bij H.C.A. Thieme. In gr. 8vo. f 2-90.

Zoo heeft dan de Hollandsche jeugd eene volledige uitgav

{==178==} {>>pagina-aanduiding<<}
van de doelmatige en voortreffelijke Grieksche leesboeken, welke, door den geleerden jacobs bearbeid, in Duitschland met regt zoo veel opgang maken. Ook in ons vaderland weten bekwame onderwijzers die stukken naar waarde te schatten, en geven den Zwolschen Rector gaarne de eer, dat hij eene zeer verdienstelijke zaak verrigt heeft, door ze voor onze scholen te bewerken. Het oogmerk van jacobs was, de leerlingen der Grieksche taal, van het gemakkelijkste af tot het moeijelijkste toe, met alle soorten van het klassiek proza bekend te maken. Na dus in de overige behoeften voorzien te hebben, wijdt hij deze Chrestomathie aan de Wijsbegeerte toe. De zedekunde komt voornamelijk in aanmerking. Belangrijke bijdragen zijn gekozen uit Xenophon, Plato, Teles. Juncus, Musonius en Plutarchus. De ophelderende aanteekeningen zijn meestal duidelijk en juist; die over Teles, Juncus en Musonius hier en daar meer kritisch, en de tekst wordt door menige goede gissing verbeterd. Wij keuren dit in een leesboek voor de hoogere klassen zeer goed. De onderwijzer kan daaruit aanleiding nemen, om de leerlingen met de beginselen der Kritiek bekend te maken. - Eene toevallige omstandigheid veroorzaakte deze spade vermelding.




Allereerste Gronden der Stelkunst, ten gebruike der Latijnsche Scholen en andere Kollegiën, door Jacob de Gelder, Hoogleeraar te Leyden. 's Hage en Amsterdam, bij de Gebr. van Cleef. 1826. In kl. 8vo. f 1-80.

Professor jacob de gelder is een man, die zijne wetenschap door geschriften van verschillenden aard zoekt uit te breiden en verstaanbaar te maken. 's Mans werken en werkjes beslaan in de boekverzamelingen der liefhebbers geene kleine plaats. En niemand zal hem een echt Mathematisch hoofd, onvermoeide vlijt, en bijzondere geschiktheid ontzeggen, om zijne wetenschap aan jonge lieden mede te deelen; welk laatste voorzeker van het uiterste belang is voor eene zoo sterk gezochte Akademie, gelijk die van Leyden. De Schrijver had in het Voorberigt zijner Verhandeling, over het verband en den zamenhang der natuurlijke en zedelijke Wetenschappen, eenige Leerboeken beloofd, moetende dienen ter bevordering van de Wet, op het hoogere Onderwijs vastgesteld. Dit Leerboek zal dus door andere gevolgd worden,

{==179==} {>>pagina-aanduiding<<}
waardoor der vaderlandsche jeugd zeker groote dienst geschiedt, bijzonder dewijl het nu alles: Mathesis! Mathesis! is, wat de klok slaat, en de eene wet over dat onderwijs de andere spoedig opvolgt. Wij gelooven wel, dat er te voren in ons land te weinig aan dat vak gedaan wierd. Misschien doet en vergt men nu weêr te veel, ook ten koste van andere wetenschappen, met name der Letteren. Men vergete het niet, wat ons de Geschiedenis leert. Eene Natie kan bij den bloei der afgetrokkene wetenschappen barbaarsch zijn, bij den bloei der Letteren nimmer. Beide kunnen en moeten gepaard gaan. Maar het eene is voor weinigen het andere voor allen geschikt.

De magt des Gezangs, Cantate, gecomponeerd door A. Romberg. De oorspronkelijke Hoogduitsche tekst van F. von Schiller in het Nederduitsch gevolgd door J.W.Ij. Te Amsterdam, bij G. Portielje. 1826. In gr. 8vo. f :-10.

Wij ontvangen hier het bekende heerlijke Dichtstukje van schiller in eene sierlijke en getrouwe navolging, en tevens geördend voor eene Cantate. Hoe hetzelve als muzijkstuk bevallen hebbe, weten wij niet, en dit ligt ook geheel buiten den kring des tegenwoordigen Recensents; doch dit weten wij, dat het Nederlandsch de meeste schoonheden van het oorspronkelijke wedergeeft. Alleen heeft de heerlijke schildering:

Wie mit dem Stab des Götterboten 
Beherrscht er das bewegte Herz, u.s.w. 

veel verloren, dewijl de navolging hier, om des rijms wille, het meervoud gaf, in plaats van het enkelvoud:

Hoe heerscht hij, als de Hemelboden, 
Op 't kloppend hart met zijnen staf! 

want daardoor is de treffende toespeling op Merourius, of Hermes, onduidelijk geworden, of liever geheel vernietigd. Eene dergelijke aanmerking hebben wij nog op den eersten regel van het laatste couplet:

Und wie nach hoffnungslosen sehnen, 


{==180==} {>>pagina-aanduiding<<}

in 't Nederduitsch kwalijk vertaald:

Gelijk na 't hopeloos vermanen, 

hetwelk bij het hier gebezigde beeld niet te pas komt. - Deze weinige aanmerkingen op de verdienstelijken arbeid des navolgers mogen strekken tot blijk onzer onpartijdigheid.

Tros Tyriusque mihi nullo discrimine agetur. 





Dichtkransje, gevlochten door P.A. Borger, van de Joures Heerenveen, bij F. Hessel. 1826. In kl. 8vo. 63 Bl. f :-75.

Het spijt ons, dat een zoo achtingwaardige naam, als die van den onvergetelijken borger, aan het hoofd staat van deze ellendige rijmelarij; want waarlijk, dit is eene ontheiliging zonder wederga! Die naam was geijkt voor den roem en de onsterfelijkheid; de Hollander sprak denzelven nimmer dan met eerbied uit; en thans treedt een broeder van den voortreffelijken man op, om denzelven gelijkbeduidend te maken met dien van Prulpoëet. Gelukkig, dat deze kreupele rijmpjes spoedig vergeten zullen zijn; want anders ware het zonde en jammer van den heerlijken naam. Wij willen daartoe het onze bijdragen, door geene staaltjes uit dit distelkransje bij te brengen; want zoo mogten ze naderhand, bij het doorbladeren onzer jaarboeken der Nederlandsche poëzij, eens eenen toekomstigen de clercq in de oogen vallen; en, daarenboven, wij willen niet, dat onze landgenooten, waartoe anders hier overvloedige gelegenheid zijn zou, lagchen met den naam van borger.

Belgische Muzen-Almanak. 1827. Tweede Jaargang. Met Platen. Gent, bij A.B. Stéven. 249 Bl. f 2-50.

De Belgische Muzen-Almanak heeft in dit tweede jaar van haar bestaan reeds aanmerkelijke schreden voorwaarts gedaan, zoo wel in uiterlijke bevalligheid als innerlijk gehalte, en streeft hare oudere Nederlandsche zuster meer en meer op zijde. Wel is waar blijven velen onzer meest bekende Dichters zich aan de medewerking onttrekken; bilderdijk alleen heeft zich over haar ontfermd, want het Albumversje

{==181==} {>>pagina-aanduiding<<}
van tollens kan toch waarlijk geene bijdrage heeten; men mist de namen van loots, spandaw, nierstrasz, de klijnen enz.; doch daarentegen rekenden het anderen, als lulofs, boxman enz. niet beneden zich, om hunne zangen ook eens voor onze Zuidelijke broeders uit te storten, en gingen met een goed voorbeeld hunne jongere kunstbroeders voor, welke, schoon minder bekend, echter dikwijls stukjes leverden, die elke goede dichtverzameling ten sieraad zouden verstrekken. Aan deze welwillende Noord-Nederlanders sluiten zich eindelijk de Zuidelijke Dichters aan, misschien nog wel niet genoegzaam in getal, om dezen Almanak bij uitzondering den naam van Belgischen te doen dragen, maar echter voldoende, om ons de blijdste hoop te doen opvatten voor het tieren en groeijen en bloeijen onzer Nationale poëzij in dezen, in vele opzigten nog maagdelijken, Zuidelijken akker. Want, om hier niet van d'hulster en willems te spreken, wier roem reeds gevestigd is, en die dan ook dit bundeltie elk met een uitgebreider gedicht hebben op gesierd; de eerste met een vernaal in Alexandrijnen, Filippine van Vlaanderen, krachtig van poëzij en zuiver van taal, schoon met eenige prozaïsche regeten besmet; en de andere met eene navolging uit het Latijn, de Torenbrand van Mechelen, op hetwelk wij niets hebben aan te merken, dan dat het wat al te deftig is voor het onderwerp, en door eenige meerdere luchtigheid en losheid beter zoude bevallen; zoo vonden wij ook anderen, wier namen wij hier voor het eerst ontmoeteden, en die reeds eene vlugt nemen, welke weinig onderdoet voor die der meesters in de kunst. Wij bedoelen hier voornamelijk den voortreffelijken Lierzang van j.f. wouters aan de Zuid-Nederlandsche Dichters, uit welken wij, ter proeve, een paar coupletten,
schoon zij dan ook wat lang zijn mogen, overschrijven:

Zingt luid, brengt ook uw krans op 't outer, 
Ontduikt het glansend licht niet schuw; 
Al klinkt de zang van 't Noorden stouter, 
Ook Neêrlands voorregt is het uw! 
De Zuidelijke Muze, in rouwgewaad gedoken, 
Zweegeenzaam, overschreeuwd door's vreemdlings krijgsklaroen; 
Toen werd der dichtren taal in 't harte slechts gesproken, 
Nu klinkt ze Neêrland rond, haar vorig leed ten zoen. 

{==182==} {>>pagina-aanduiding<<}

Zingt, dichters, dat uw kunstvuur prale, 
Dat Neêrlands verste duin en strand 
Den weêrgalm van uw lied herhale, 
Het lied ter eer van 't Vaderland! 
 
'k Herhaal 't nog eens, ik volg uw treden, 
En houd uw vuurbaak in het oog, 
Hoe kruipend ik uw vlugge schreden, 
Op 't glibbrig pad, ook volgen moog'. 
De tijd genaakt, dat men geen Noord- of Zuiderdichter 
Met afgescheiden naam zal onderkennen, neen! 
De zonstroom wordt den Belg ook alle dagen lichter, 
En Neêrlands zangberg hecht ze beiden straks aaneen. 
Waar 't vuur ook 't harte moge ontspringen, 
Het galm van Zuid- of Noorderkant, 
Eens juicht de naneef tusschen 't zingen: 
‘Dit is de toon van 't Vaderland!’ 

Ja waarlijk! dit is reeds de toon van Nederland, de toon der echte poëzij, verheven zonder hoogdravend of brommend te zijn, in welke laatste nooit genoeg af te keuren gebreken duncan vervallen is, wiens Geboorte van Jan van Eyck golfjes en zwanen, bloemen en bijen, nachtegalen en zelfs Vrouw Natuur in beweging brengt, den Rijn zijne wateren doet intoomen, Tiber, Arno en Po doet terugstroomen, de Etna in gloeijende letters den naam zijns helds doet spellen, en de Alpen hem begroeten. Waarlijk, zoo veel eer is te groot voor een' sterveling, al heeft hij dan ook de verfstof het eerst met olie gemengd! Doch dergelijke waterloten worden gemakkelijk weggesnoeid, en alsdan kan de boom geurige vruchten dragen. Onder de overige Zuidelijke broeders bevielen ons meest van hasselt, wiens Matrozenzang, schoon geenszins in den trant en toon des volkslieds, echter dichterlijken aanleg en magt over de taal bewijst; serrure, wiens navolging van la martine in vele opzigten treffend mag heeten; a.j. van der aa, die, schoon in gemeenzamer trant de Hoop op beter bezingende, den lof verdient van goede schikking zijner stof en van voorbeeldige behandeling der taal; en van rijsingen, wiens toespraak aan de Studenten van het Collegium Philosophicum kort is, maar krachtig en goed. Ook het Nederlandsch en de Basterdtaal door eenen Gentschen onge-
{==183==} {>>pagina-aanduiding<<}
noemden is aardig en geestig in zijne soort, schoon op die soort nog al iets aan te merken zoude zijn. De stukjes van vervier, stips, van vastrik en ruys hebben mindere waarde, maar bevielen ons toch nog om het zuivere der taal en het gezonde der denkbeelden.
Wij hebben ons te lang bij de Zuidelijke poëzij, als meerdere aanmoediging en teregtwijzing behoevende, opgehouden, om naar evenredigheid bij de Noordelijke te kunnen verwijlen. Met weinige woorden willen wij datgene aanstippen, wat ons, om onderwerp, behandeling of andere redenen, bijzondere onderscheiding scheen te verdienen. Bilderdijk's Veldklagt Mikon toont, op verscheidene plaatsen, den meester in de kunst; boxman en de greuve bezongen beiden, schoon op verschillenden trant, den val van Missolunghi, en beiden, maar vooral de eerste, met kracht en vuur; alleen hinderde het ons, dat de laatste de maagden ter slagtbank liet sjorren. Withuys dingt in zijne bevallige vertelling, de Watervrees, waarlijk met bellamy naar den lauwer, en lulofs geeft ons in zijn rijmeloos Verbeeldingsspel, de Slapende, een stukje, waarin bijna alles zoo liefelijk en tooverachtig is als het aanminnige voorwerp, dat zijne verbeelding zoo bezig hield; alleen is ons de vergelijking van het verschieten van den blos op de wangen der slapende maagd bij het verdwijnen van het rood des laatsten zonnestraals op eenen sneeuwbedekten akker wat koud bij de overige warmte van dit tafereel. En wat zullen wij van het bijgevoegde plaatje zeggen? Waarlijk, zij ligt daar wat al te verleidelijk, en de Teekenaar schijnt nog sterker verbeelding gehad te hebben dan de Dichter! De stukjes van wap, een' Noord-Nederlander van geboorte en vorming, toonen echt dichterlijken aanleg; die van gravé niet minder; zijn Konar is echt romantisch en treffend. Ten hoet's Lied van Gelderland is lief en bevallig, en de Hond en de Papegaai van gisius nanning is eene eenvoudig en
goed verhaalde sabel. Mejufvrouw moens bezingt de Onsterfelijkheid in haren bekenden, echt gemoedelijken, doch eenigzins gerekten trant; maronier de Vaderlandsliefde in eenen ontleenden vorm, en de Wijsbegeerte van het Ongeloof in lyrische coupletten, die echter dikwijls klaarder en helderder konden zijn; ten hagen geeft een lief stukje, de Herder getiteld, en calisch verraadt in zijn uitgebreider gedicht, het Zielsgevoel, eenen goeden aanleg, ofschoon

{==184==} {>>pagina-aanduiding<<}
hij nog meerdere magt over taal en rijm moet trachten te verkrijgen, ten einde Fidias, den Griekschen beeldhouwer, geene wonderen te doen etsen. Ook weits, lelijvelt, greb, de vletter, den beer poortugael, van reyn en van wergensdam verdienen dubbel hunne plaats, en zingen zeer goed, elk op zijnen bijzonderen trant, ofschoon wij nog weinig of niets van deze pas opgetredene Dichters vroeger onder de oogen gehad hebben. Een nameloos stukje eindelijk, ons nog ontsnapt: Na de bevalling mijner Echtgenoote, in stede van den verwachten Zoon, van eene Dochter, paart, in eene niet zeer gemakkelijke versmaat, gevoel en levendigheid aan ongedwongenheid en vernuft.
Wij hebben thans zoo tamelijk alles opgesomd, en meenen in overvloed gezegd te hebben, om ook dit uiterlijk zoo bevaslige jaarboekje aan ons publiek aan te bevelen. Alleen moet ons de wensch nog van het hart, dat een volgende jaargang meerdere bloemen uit onzen Zuidelijken dichttuin tot eenen geurigen ruiker moge zamenbinden.




Een wederwoord van den Redacteur aan P.G. Witsen Geysbeek.

Een- en andermaal beliep den zachtmoedigen p.g. witsen geysbeek, nu als Vertaler, dan als Aanteekeningmaker, eene correctie, welke, in stede van hem te verbeteren, hem tegen den Redacteur van dit Tijdschrift, die echter zijn Recensent niet was, geweldig schijnt te hebben verbitterd. Eens werden hem eenige lompe Germanismen enz. onder het oog gebragt; op een' anderen tijd werd hem, van wege zijne profane Noten bij het werk van pölitz, eene welverdiende bestraffing toegedeeld. Eene aankondiging van eene brochure over de Stenographie, in ons vorig Nommer, heeft zijne gal, naar het schijnt, wederom zoodanig geprikkeld, dat derzelver overloop zich, ter gelegenheid van eenen, zoo het heet, tweeden druk van gezegde pamfletje, in volslagene razernij als uitput tegen het ‘adderennest der Letteroefeningenfabriek,’ gelijk de beleefde en beschaafde man ons Tijdschrift gelieft te titelen, en wel omdat wij den titel van dit boekdeel van 12 bladzijden een waterhoofd, en deszelfs theorie gemakkelijker dan de praktijk genoemd hebben! En daarop volgt dan nu een vloed van ophitsingen, laffe personaliteiten en dreigementen, op welke de Redacteur het ver beneden zich acht, ook maar met een enkel woord, te antwoorden; verklarende, dat, gelijk hem de blaam van eenen p.g. witsen geysbeek toeschijnt iets vereerends met zich te brengen, hij voor de oneere hoopt bewaard te blijven van immer diens lofspraak te verdienen.


{==185==} {>>pagina-aanduiding<<}

Boekbeschouwing.

De Christelijke Zedeleer, door F.V. Reinhard. Uit het Hoogduitsch. IXde Deel. Bevattende de Bladwijzers over het geheele werk. Te Deventer en Franeker, bij A.J. van den Sigtenhorst en G. IJpma. 1826. In gr. 8vo. 480 Bl. f 4-30.

Het is niet noodig te herinneren, dat dit schatbaar werk eene eerste plaats behoort te beslaan in de boekverzamelingen van iederen Godgeleerde en Christenprediker, gelijk het tevens iederen vriend van Godsdienst en zeden allezins welkom en nuttig is. Deze Registers nu zijn bij hetzelve onmisbaar. Het eerste doet aanwijzing van den korten inhoud; het tweede geeft de in het werk voorkomende Bijbelplaatsen aan; waarachter eene lijst, ter noodige verbetering van in het werk verkeerd uitgedrukte teksten, gevoegd is. Hierop volgt een Letterkundig Register, bij hetwelk men verbaasd zal staan over de menigte der door den uitmuntenden Schrijver geraadpleegde boekwerken. En eindelijk ontvangen wij hier den Bladwijzer der voornaamste zaken, waarvan het doorloopen alleen genoegzaam is, om den rijken en aangelegenen inhoud van het kostbaar werk te doen kennen. Mogt het werk in vele handen zijn, en zeer druk gebruikt worden! En mogt vooral, wegens de kostbaarheid van het werk, door eenen bevoegden Geletterde, een voldoend uittreksel, voor den minvermogenden Geestelijke, nog eenmaal, en wel spoedig, verzorgd worden! Zoo zou de zegen door dit kostelijk boekgeschenk van den nu zaligen reinhard zeker nog meer algemeen en overvloedig bevorderd worden.





{==186==} {>>pagina-aanduiding<<}

Leerredenen over Genesis I-III, benevens eene over Romeinen V:12-21. Door J. Wijs, J.C. zoon, Predikant te 's Gravenhage. In 's Gravenhage, bij S. de Visser. 1826. In gr. 8vo. 215 Bl. f 2-20.

Wij namen deze Leerredenen met groote blijdschap ter hand, daar men niets, dat slechts middelmatig is, van dezen Kerkleeraar verwachten kan; en grootendeels voldeden dezelve ook aan onze verwachting. Wij vonden den onbekrompenen, edelmoedigen Uitlegger, den liberalen Godgeleerde, en den gemoedelijken, ernstigen, Christelijken Prediker ook hier wederom. Maar er hapert echter nog veel aan, eer wij van 's mans opvatting der moeijelijke onderwerpen uit den vroegsten tijd, die welligt altijd donker blijven, volkomen zouden overtuigd zijn; en wij vreezen zeer, of dit ook niet het geval zal zijn bij velen der zoodanigen, die zich aan deze verhalen in den Bijbel plegen te ergeren. Maar de Leeraar beloofde ook geene nieuwe verklaringen, en wilde alleen deze verhalen in zoodanig licht zetten, dat de zwarigheden tegen dezelve de achting en eerbied voor den Bijbel niet verzwakten. Onze aanmerking geldt vooral de eerste zonde der menschen en de oude slang. De eigenlijke slang gaat hier weg; de verleider is de booze geest, in de gedaante (dit schijnt des Leeraars meening) van eenen Engel des lichts, eenen wijzen en heiligen Engel, die als afgezant van God spreekt, en een kwalijk begrepen gebod komt uitleggen. Dit wil er nu bij ons maar niet in, en alzoo wordt ons het op den buik gaan en het eten van stof van de slang, die in het geheel, noch bij het voorval, noch bij deze bedreiging, dan niet tegenwoordig was, vooral niet verduidelijkt; en wat de Schrijver van beeldschrift en beeldspraak zegt, is ons mede niet overtuigend. En is het zaad der vrouw hier haar nakomeling, dan vordert de tegenstelling, dunkt ons, dat wij ook aan nakomeling van de slang, (die er, volgens wijs,

{==187==} {>>pagina-aanduiding<<}
niet was) dat is dan nu van den Duivel, moeten denken. Maar het is gemakkelijker, zoodanige aanmerkingen te maken, dan eene betere opheldering te geven van een zoo oud en altijd donker berigt. - Uitnemend behaagden ons des Leeraars wenken en aanwijzingen omtrent deze verhalen, als allezins tegen afgoderij gerigt. En over het geheel bevreemdt het ons niet, dat deze Leerredenen door de Haagsche Gemeente met buitengewone deelneming werden aangehoord, en zij zullen buiten twijfel ook hare toegenegene Lezers vinden. Genes. I:1-25, -26-31, II:1-25, III:1-8, - en 9-24, geven tot de vier eersten den tekst. Dien voor de vijfde geeft de titel reeds op; zij bevat alzoo de vergelijking des Apostels van Adam met Christus, hangt met de vroegeren zamen, en zal althans niet minder dan de voorafgaanden voldoen.






Lijkrede over Martinus Stuart, gehouden in de Remonstrantsch-Gereformeerde Kerk te Amsterdam, op den 31sten van Wintermaand 1826, door Cornelis Willem Westerbaen, Leeraar bij die Gemeente. Te Amsterdam, bij ten Brink en de Vries. 1827. In gr. 8vo. 55 Bl. f :-75.

Met verlangen zagen wij naar deze Lijkrede uit. Zij moest, dachten wij, den laatsten troost aan onze, door het onverwacht verlies nog immer zeer getroffene, harten opleveren. Want westerbaen, de waardige vriend en ambtgenoot des overledenen, kon niet anders dan treffend, dan aandoenlijk en naar waarheid over den man spreken. Met het beeld, door hem opgeluisterd en voltooid, voor den geest, zouden wij immers alles van hem bezitten, wat van den stervenden te behouden is. Ons uitzigt is bevredigd en onze verwachting voldaan. Over den algemeenen vorm der Lijkrede zelve hebben wij niets te zeggen; er bestaan naauwelijks eenige bepaalde voorschriften ten aanzien dezer soort van kerkelijke re-
{==188==} {>>pagina-aanduiding<<}
devoeringen, en zij kunnen er ook niet wel bestaan, gelet zijnde op het groot verschil in rijkdom en hoedanigheid van stof, door de gehuldigde afgescheidenen opgeleverd. Men vindt trouwens in dit stukje voorafspraak, toepassing, gebeden en alles bijeen, wat tot eene kerkelijke viering behoort. Maar, wat meer zegt: de zaken, de gevoelens, de bewoordingen, de orde maken het boekje tot eene aangename lectuur, tot eene zachte, zielverheffende herdenking aan den overledenen, tot eene waardige eerzuil voor den waardigen Mensch en Leeraar. Is eenvoudigheid het kenmerk der waarheid, dan voorzeker twijfelt niemand, of westerbaen naar overtuiging en met kennis van zaken sprak, en of hij, die door hem betreurd wordt, den naam van een groot en uitmuntend man verdiende. Deze eenvoudigheid, echter, is van alle platheid en koud verhaal het verst verwijderd. Als van de lippen eens grijzen Nestors vloeit zijne bevallige taal, den overleden vriend, zijne daden en deugden, zijne vroegere levensdagen en de naauwe vereeniging schetsende, die al vroeg tusschen hen bestond. Dank hebbe hij! dank voor alles! schoon het misschien aan 's mans nederige toegevendheid alleen moet worden toegeschreven, dat hij sommige dichtbloemen van anderen aan zijn gedenkstuk
liet hechten, die de keurige eenvoudigheid van hetzelve, in sommiger oog, zouden kunnen hinderen. Geniete hij nog lang de gezondheid en vermogens, die hem tot zulken arbeid in staat stellen!

Der Priesteren pligt, om den Volke den Bijbel te geven en te verklaren, voorgeschreven door de Roomsch-Katholijke Kerk. Door Leander van Es, Theol. Doct. Uit het Hoogduitsch. Te Zutphen, bij H.C.A. Thieme. 1826. In gr. 8vo. 175 Bl. f 1-25.

Deus noluit taceri, quod voluit scribi; deze woorden van den Kerkvader augustinus, waaraan de

{==189==} {>>pagina-aanduiding<<}
titel herinnert, behelzen zoo duidelijk eene waarheid, dat het onbegrijpelijk is, hoe iemand, die bij de Kerkvaders anders zweert, ten opzigte van het stuk hier in geschil een oogenblik twijfelen kan. En echter zijn de woelingen tegen Bijbelgenootschap en Bijbelverspreiding, vooral onder de Roomschgezinden, met den Paus aan het hoofd, bekend. Doch, verraadt het niet eene verlorene zaak, wanneer men het woord van God onder de verbodene boeken stelt? - ‘Maar, het zijn niet de woorden der H. Schrift, maar de verdraaide vertalingen door ketters, waarvan men de lezing verbiedt.’ - Laat het u niet wijsmaken, eerlijk Roomsch-Katholijk! Uw eigen Geloofsgenoot en Priester hier zal u beter onderrigten. ‘Gods bevel luidt: verklaart den Bijbel aan het volk! Het menschelijk bevel luidt: ontneemt den Bijbel aan het volk. En eene ingeslopene slechte gewoonte beveelt: verklaart den Bijbel voor het volk niet.’ De Bijbelgenootschappen zijn bij Paus pius den VII eene listige uitvinding, eene pest, de omverwerping des geloofs, het grootste gevaar der zielen, eene goddelooze kunstgreep, de boosheid van een vervloekt Genootschap. Van es zegt, dat de H. Vader door gewetenlooze berigtgevers misleid is; en, met cajetanus, houdt hij het daarvoor, dat, ‘mogt iemand gelooven, dat de Paus van Rome niet kan dwalen in enkele handelingen, die moet gelooven, dat de Paus geen mensch is.’ Het is ook overbekend, en de Paus (of hij moet niets onderzoeken of weten) weet het voorzeker ook wel, dat geen Bijbelgenootschap, of iemand van wege hetzelve, iemand eenen anderen Bijbel aanbieden zal, dan naar de overzetting, bij het Kerkgenootschap, waartoe hij behoort,
goedgekeurd; en zulks zonder eenige aanmerkingen of opheldering. Wel nu, men laat den onfeilbaren Uitlegger zijne uitleggingen bij monde en geschrifte vrij; en waarom mag dan zijn volk niet zien, wat hij uitlegt, indien anders deze Uitlegger niet vervalschen en verdraaijen wil? Wij kennen de Bijbelvertaling van l. van es, en weten, hoe vele dui-
{==190==} {>>pagina-aanduiding<<}
zenden afdrukken van zijnen, maar ook van andere, bij de Roomsche Kerk goedgekeurde Bijbels, hij verspreid heeft en nog verspreidt; en wij kennen het overvloedige nut, daardoor gesticht. Mogt ook dit zijn boekje nut stichten! Hij leert hier den Priesteren hunnen pligt, niet alleen van wege den heilzamen invloed des Bijbels en het Goddelijk bevel, maar, hetgeen bij vele Roomschgezinden meer afdoet, ook van wege de besluiten en decreten van Paussen en Kerkvergaderingen, met hunne eigene woorden hier opgegeven; gelijk ook geene andere Bijbelvertaling, dan die van de Vulgata der Roomschgezinden, door hem hier gebruikt is. Het zou ons verwonderen, indien ons in Paussen en Roomsche Geestelijken iets verwonderen kon, zoo zij zonder blozen dit boekje konden inzien. ‘Priesteren Gods!’ zegt hij, ‘verbodswetten tegen het Bijbellezen zijn slechts pleisters op uwe eigene wonden; verzachtingsmiddelen voor de kwaal der leerende Kerk. Zulke zigtbare pogingen en maatregelen der onderwijzende Kerk zijn slechts valsche weeën, die hetgeen men wenscht niet doen geboren worden.’
Nog eene tegenwerping tegen de Bijbelgenootschappen willen wij afschrijven: ‘Men zegt, er zijn reeds zoo vele millioenen Bijbels verspreid; en nogtans wordt de wereld bestendig slechter. Wat hebben derhalve de Bijbels te weeg gebragt? En waartoe dienen de Bijbelgenootschappen en de door dezelve bewerkte verspreiding van tallooze Bijbels? - Het antwoord, dat hier op past, is: in onze Katholijke Kerk zijn er gewis meer preken gehouden, dan Bijbels verspreid: maar waarom dan nog gepredikt, als de wereld toch niet beter is geworden, of gebleven is, zoo als zij was? Of wilt gij nu ook het prediken daarom verbieden?’ Ook de missen, het biechten, het vagevuur, Heer Paus! en wat niet al?
Wij keuren de vertaling van het boekje voor den Roomschgezinde goed; maar hij mag het wel wegsluiten voor zijnen Priester. Ook de Protestant moge het le-
{==191==} {>>pagina-aanduiding<<}
zen, en zich over den ijver en het nut, dat de edele van es sticht, en het aanvankelijke licht alzoo in de duisternis, verblijden!




Schei- en Artsenijmengkundige Bibliotheek. Iste Deel. Te Deventer, bij J. de Lange. 1824 en 1825. In gr. 8vo. 320 Bl. f 1-80.


Schei-, Artsenijmeng- en Natuurkundige Bibliotheek. Bijeenverzameld door B. Meylink, Apotheker en Chemist te Deventer. IIden Deels 1ste Stuk. Te Amsterdam, bij L. van Es. 1825. In gr. 8vo. f :-60.

Eerder hadden wij dit Tijdschrift willen aankondigen; maar, eerst verzuim van onzen kant, en daarna de vrees, dat hetzelve toch niet zoude vervolgd worden, daar het eerste No. van het IIde deel reeds vroeger het licht had moeten zien, waren oorzaak van deze vertraging. Hartelijk echter verheugen wij ons, dat onze vrees niet is bevestigd, en dat het blijkt, dat de Heer meylink, gedurende den loop van een jaar, genoegzame aanmoediging ondervonden heeft, om dezen zijnen waarlijk nuttigen arbeid voort te zetten. Nuttig noemen wij denzelven, en met betrekking tot het doel, en met betrekking tot den inhoud van het werk zelve. Het doel, om namelijk, gelijk uit de voorrede blijkt, onze beoefenaren der Schei- en Artsenijmengkunde met de voortgaande vorderingen dezer wetenschap, in Frankrijk en Duitschland, bekend te maken, als ook, om aan onze vaderlandsche Geleerden, in dit vak, gelegenheid te geven, hunne waarnemingen, in een juist hiervoor ingerigt Tijdschrift, mede te deelen, vinden wij nuttig, ja zelfs behoefte voor onze dagen, en de inhoud van het werk zelve heeft ons, voor zoo verre wij zulks van eene dusdanige onderneming in de beginselen mogen vorderen, bijzonder voldaan. Wel is waar, het eene stuk is belangrijker dan het andere; maar wij vertrouwen, dat de Heer meylink ook gee-
{==192==} {>>pagina-aanduiding<<}
ne moeite noch onderzoek zal sparen, om steeds zoo belangrijk mogelijk te zijn, en vooral raden wij hem aan, om uitvoerige stukken, welke over het geheel minder belangrijk zijn, zoo als b.v. dat over het Kamferzuur, zooveel doenlijk te bekorten; gelijk wij, uit het thans voor ons liggende 1ste No. van het IIde Deel, met genoegen zagen, (want ook dit is reeds eene wezenlijke verbetering) dat de Schrijver begonnen is, om bij ieder stuk de bron op te geven, waaruit hij hetzelve geput heeft. Ook zagen wij met blijdschap in dit No. eene bijdrage geplaatst van den zoo ijverig werkzamen Hoogleeraar stratingh; en wij meenen
genoegzame vrijheid te hebben, uit den aard van dit werk zelve ontleend, om zoo wel dezen, als ook tevens alle onze vaderlandsche Geleerden aan te moedigen, om bij voortduring dit Tijdschrift met hunne medewerking te verrijken, en alzoo te toonen, gelijk de Heer meylink zegt, Iste Deel, bl. 203, dat er ook in Nederland warme beoefenaars dezer edele wetenschap gevonden worden. Ook beoefenaars der Natuurkundige wetenschap noodigt de Heer meylink, in het 1ste No. van het IIde deel, uit, om hunne waarnemingen in dit Tijdschrift te plaatsen; en vanhier, dat hij den titel vermeerderd, en, in plaats van Schei- en Artsenijmengkundige Bibliotheek, hetzelve dien van Schei-, Artsenijmeng- en Natuurkundige Bibliotheek gegeven heeft: hij zegt, hiertoe bijzondere aanvrage te hebben ontvangen; doch of de opneming van Natuurkundige stukken wel eigenlijk noodig ware, hieraan twijfelen wij zeer, daar toch de omvang der Schei- en Artsenijmengkundige wetenschap groot genoeg is, om geschikte bouwstoffen op te leveren; maar wij hopen dan ook nu, dat, naar mate dit Tijdschrift rijker wordt in behandelde onderwerpen, de in hetzelve gegevene stukken ook steeds rijker in zaken mogen zijn.
Om nu nog, hetgeen wij anders gaarne deden, een uittreksel te leveren, daartoe is een werk van dezen aard minder geschikt. Wij verwijzen derhalve elken beoefenaar en beminnaar dezer wetenschap liever regtstreeks tot het-
{==193==} {>>pagina-aanduiding<<}
zelve, hun verzekerende, dat zij het zich niet nutteloos zullen aanschaffen, en eindigen deze onze aankondiging met den hartelijken wensch, dat de Heer meylink, zoo wel door eene gewenschte medewerking van vaderlandsche Geleerden, als door de ondervinding van nut te stichten, bij voortduring aangemoedigd worde ter voortzetting van dit Tijdschrift, en de tegenwoordige Uitgever, door een ruim vertier, voor zijne goede uitvoering rijkelijk moge worden beloond.

Bibliothèque médicale, nationale et étrangère. Se publie par cahier mensuel chez Tarlier, à Bruxelles. 8vo.

Het is vreemd, dat België zoo lang een Geneeskundig Tijdschrift heeft moeten ontberen, terwijl dusdanige Journalen, in naburige gewesten, zich op eene buitengewone wijze vermenigvuldigen. De periodieke verzameling, welke wij hier aankondigen, vervult alzoo eene behoefte, door onze Zuidelijke Genees- en Heelkundigen algemeen gevoeld. Naar een uitgebreid ontwerp ingerigt, strekt het belang der wetenschap alleen ten rigtsnoer. Uit de in het licht verschenen afleveringen zien wij met genoegen, dat de verschillende geneeskundige meeningen hier bijeenverzameld, en met bescheidenheid en gepaste vrijmoedigheid behandeld worden. Men vindt er verslag van nieuwuitkomende werken; gevallen in de Praktijk, door Belgische Geneesheeren medegedeeld; alsmede de belangrijkste waarnemingen, in de voornaamste Duitsche, Engelsche, Italiaansche, Fransche en Hollandsche Geneeskundige Tijdschriften vervat. Ook van de Annales de la Médecine physiologique van broussais heeft de Uitgever partij getrokken.
Het eerste deel dezer verzameling wordt geopend met eene welgeschrevene Voorrede, door Dr. marcq van Charleroy. In dezelve monstert de Schrijver de verschillende stelsels, die elkander in de Geneeskunst zijn

{==194==} {>>pagina-aanduiding<<}
opgevolgd. Hij bestrijdt, met de wapenen der overtuiging, onderscheidene zeer schadelijke geneeswijzen, nu eens opgevijzeld door bedriegelijke ondervinding, dan door gebrek aan oordeel, dan weder door schaamtelooze kwakzalverij of kwade trouwe. Inzonderheid wederlegt de Heer marcq de kwikbehandeling, door den Heer van den zande, in zijn zoo dikwijls wederlegd en zoo algemeen veroordeeld werkje, ontvouwd, in de peritonitis puerperalis; betoogende, met de volkomenste blijkbaarheid, de grove dwalingen, bijkans onvergeeflijk in eenen Geneesheer, door denzelven verkondigd; terwijl hij ten klaarste het gevaar doet kennen van de sterk prikkelende geneeswijs van van den zande. Inderdaad, wekt het geene verbazing, wanneer men hem hoort voorwenden, de peritonitis te hebben genezen door geweldig groote giften calomel, zonder voorafgaande bloedontlastingen; en vooral, wanneer hij zegt, op bl. 76 van genoemde boekje, aan eene vrouw, binnen weinige dagen, 162 greinen calomel inwendig, en anderhalf once kwikzalf bij inwrijving te hebben toegediend?!!! Bijaldien de zaak waar is, hetgeen wij, voor de eer van den Heer van den zande, willen betwijfelen, zoo komt het ons voor, dat zulk eene handelwijs eene vermetelheid kenmerkt, welke alle palen te buiten gaat, en van welke (gelukkig voor de menschheid) weinig voorbeelden te vinden zijn onder de Geneesheeren. Wij gelooven zelfs, dat het hem zeer bezwaarlijk zoude vallen, de levenscertificaten van al degenen te vertoonen, door hem op dusdanige manier behandeld en als genezen opgegeven.
Een weinig verder in dit eerste deel dezer Bibliotheek, bl. 460, treffen wij eene waarneming aan van denzelfden, in welke hij beweert, dat zijne methode in de peritonitis puerperalis in onze Noordelijke provinciën is aangenomen geworden, en verwijst naar Hippocrates Magazijn van Aug. 1822, met bijvoeging zelfs, dat dit Journaal een gunstig oordeel over zijn boekje heeft geveld. Naauwelijks kunnen wij onze oogen gelooven! Want in al de deelen van genoemde Magazijn hebben wij

{==195==} {>>pagina-aanduiding<<}
noch den naam van van den zande, noch eenige hoegenaamde vermelding óf van het boekje óf van de methode gevonden, welke de Hollandsche Geneesheeren, om hunne wijsheid en voorzigtigheid bekend, wel verre zijn van aan te nemen. Hoe toch heeft de Heer van den zande dusdanig eene onwaarheid durven uitspreken? Of dacht hij misschien, dat er geen Hollandsch in België gelezen, en dat de Bibliothèque médicale in Holland niet verkocht wordt?
In het tweede deel onderscheidden wij inzonderheid een Mêmoire sur l'origine et les progrès de la nouvelle doctrine médicale Italienne, door Dr. van der linden; Réflexions sur l'art de guerir, door fromont; Réflexions sur les émissions sanguines, door Dr. marcq; Récherches physiologiques sur la nature de l'adynamie typhoïde, door Dr. de la haye, enz. enz.
Dit Journaal beijvert zich alzoo, om de verpligtingen te vervullen, welke het jegens het Publiek heeft op zich genomen. De Uitgever, zoo wel als de Redacteur, Dr. tallois, noodigen de Geneesheeren onzer Noordelijke Provinciën uit, om hun het resultaat hunner nasporingen en overdenking te doen toekomen, alsmede alle belangrijke praktische waarnemingen, door hen gedaan, met toezegging van het minzaamst onthaal en de onverwijlde plaatsing der ingezondene bijdragen.




Hollands Roem in Kunsten en Wetenschappen, met Aanteekeningen en Bijdragen, door Hendrik Baron Collot d'Escury, Heer van Heinenoord. IIIde Deel. 's Gravenhage en Amsterdam, bij de Gebroeders van Cleef. 1826. In gr. 8vo. XII, 98 en 422 Bl. f 4-80.

De Heer Baron d'escury gaat voort, ons op de beschouwing van onzen letterroem te vergasten. Hij heeft echter zijn oorspronkelijk plan eenigermate veranderd. Niet de dichtkunst en welsprekendheid wordt ons in dit

{==196==} {>>pagina-aanduiding<<}
deel aangeboden, maar eene beschouwing onzer taal en van haren invloed op de letterkunde, vergeleken met hetgeen daaromtrent ook bij andere Volken van Europa geschied is, eene waardering van den invloed der vreemde talen op de onze, en eene overweging, in hoeverre derzelver beoefening en begunstiging wenschelijk is. Alsdan gaat hij over tot een bijzonder overzigt van het door onze Geleerden bebouwde veld der Oostersche letterkunde, om ons in het volgende deel op de klassieke, en alsdan op de eigene letterkunde te toeven.
De Redevoeringen zelve maken in dit deel, meer nog dan in de beide vorigen, slechts (om met de Franschen te spreken) het cadre uit, waarin de geachte Schrijver eene menigte gewigtige en veelal minbekende bijzonderheden, meer of min tot de behandelde onderwerpen betrekkelijk, invlecht. Inderdaad legt de Heer d'escury hier eene ongemeene belezenheid en kennis in verscheidene vakken, zoo der letterkunde als der kunst, vooral der schilderkunst, aan den dag; en wij zouden den lezer een aantal merkwaardigheden uit de Geschiedenis, ook van doorgaans weinig bekende Volken, kunnen aanwijzen, die hem hier verrassen zullen. Verrassen, zeggen wij met opzet; want de draad, die deze bijzonderheden aan het hoofdonderwerp hecht, is wel eens zeer dun en bijkans onzigtbaar. Somtijds is deze verrassing zeer aangenaam; zoo vinden wij b.v. hier een kort, maar zaakrijk verslag der, onder ons zoo weinig bekende, Deensche, Zweedsche, Russische en zelfs Poolsche letterkunde, (waarbij hij zich echter wat veel bepaalt tot hetgeen gekroonde hoofden voor dezelve gedaan hebben, en bij de Russen zelfs kriloff, den door geheel Europa bekenden en meermalen in 't Fransch vertaalden Fabeldichter, onvermeld laat. Ook had bowring Russian Anthology hier wel eene vermelding verdiend, vooral ook om de betrekking van bowring tot onze letterkunde, wier invloed op de straks genoemde Volken de Schrijver altijd zoo veel doenlijk in het licht stelt.) Veel merkwaardigs vinden wij omtrent de letter-
{==197==} {>>pagina-aanduiding<<}
kundige verdiensten van Keizerin katharina de II, van Rusland, omtrent de vroegere Fransche, Engelsche, en
ook eenigermate omtrent de Hoogduitsche letterkunde; schoon dit Artikel, al breidt het zich ook eenigzins omtrent de latere tijden uit, wel het zwakste is van alle de opgenoemden. Aardig is de Anecdote omtrent den teleurgestelden trots van den Apostel des ongeloofs, voltaire, wien joseph II onbezocht voorbijtrok, om den grooten en goeden haller een bezoek te geven (bl. 119); iets, hetwelk weder voor de zedelijke en godsdienstige waarde van den uitmuntenden Keizer pleit, wien vele duisterlingen nog onder de ongeloovige Filozofen der achttiende Eeuw gelieven te rangschikken. Dat de Schrijver, zelf een niet onberoemd Latijnsch Dichter, gaarne de moderne Dichters in de taal der Romeinen vermeldt, roemt, en over 't geheel de studie van het Latijn aanprijst, laat zich gereedelijk begrijpen; hoewel er tegen het onderwijzen van vele wetenschappen in 't Latijn, hetwelk daarvoor niet overal termen heeft, en 't welk de Schrijver toch in 't algemeen goedkeurt, nog al gewigtige gronden zouden zijn in te brengen. Wij vernemen bij gelegenheid, dat er nog al meer overzettingen uit het Nederduitsch in andere talen bestaan, dan men oppervlakkig wel zou vermoeden, en vinden daarvan een aantal bewijzen (bl. 239-241); waarbij men nog de vertaling van de Sara Burgerhart in 't Fransch (te Lausanne gedrukt) en van de Sara Burgerhart en den Willem Leevend, beide door muller, Schrijver van den Siegfried van Lindenberg, en bellamy's Gedichten, te Weenen in 't Hoogduitsch uitgekomen, wij meenen omstreeks 1790, zou kunnen voegen. Ook omtrent de vroegere werken van den beroemden
linnaeus vinden wij hier voldoende berigten. De Noten tot de tweede Redevoering verhalen wel veel bekends nopens de oude Arabieren en het Oosten in 't algemeen, maar ook vele minbekende trekken, b.v. de verbazende menigte boeken, door sommige Oostersche Vorsten en zelfs Geleerden verzameld; waarbij wij echter de vrij-
{==198==} {>>pagina-aanduiding<<}
heid nemen, van aan de Bibliotheek van een' Particulier, uit vierhonderd kameelslasten bestaande, zelfs op het gezag van gibbon, te twijfelen (bl. 329). De Schrijver doet ons zien, dat de tegenwoordige zoogenaamde Arabische cijfers eigenlijk in Indie thuis zijn, en beweert, op het gezag van ruhnkenius, dat ook de Algebra geene teelt van Arabischen, maat van Griekschen bodem is. Op min betwistbare gronden rust de ontdekking van het ware of Copernicaansche Zonnestelsel reeds door den Pythagoreër philolaus. De kenschetsing van eenige beroemde geletterde Vrouwen uit de zeventiende Eeuw, en van onze vermaarde Oosterlingen in datzelfde tijdvak, (bl. 362-398) verdient alle opmerking. Vooral zal men zich over het Hebreeuwsche Vrouwencollegie van Do. van der hooght, te Nieuwendam, verwonderen. Niet ongepast is, in de Redevoering zelve, (bl. 92, 93) de vermelding ook van levende kenners der Oostersche talen; want deze behooren wel degelijk tot onzen Nationalen letterroem. - Met veel genoegen zal men de bekwaamheid onzer taal tot de uitdrukking van alle voorwerpen der Natuur (Redev. bl. 53-62) op eene wijze betoogd zien, die zelve de uitgebreide kennis van den Schrijver aan haren geheelen omvang bewijst; terwijl hij zijne stelling ook uit de Hollandsche benamingen van den Catalogus des
Museums van Groningen, door Prof. van swinderen opgemaakt, staaft. (Aanteek. en Bijdr. bl. 274, 275.)
Maar, aan den anderen kant, vereischt toch de eerbied, dien wij der waarheid, en zelfs de opregtheid, die wij den Schrijver verschuldigd zijn, te erkennen, des de zucht, om alles bijeen te brenge, wat slechts bij mogelijkheid onder de hier bedoelde Rubrieken, ook door de duizendste gevolgtrekking, kon worden gebragt, wel eens te ver gaat. Wij willen hiertoe niet betrekken hetgeen hij nog (bl. 200-212) over de schilder- en graveerkunst, over troost, en den aankoop van het prentkabinet van den Heer roijer voor de Leydsche Hoogeschool zegt, omdat ons in de Voorrede wordt bekendgemaakt, dat

{==199==} {>>pagina-aanduiding<<}
men hier ook nalezingen op de onderwerpen der vorige deelen te wachten heeft; maar wat doet toch eene beschrijving van den tabak, en eene uitvoerige vermelding van het snuiven en rooken, door eene buis van in het vuur geharde aarde, of het voor- en nadeelige van die gewoonte, of een Fransch versje, waarin het leven bij den tabaksrook vergeleken wordt, - wat doet dit alles tot de Hollandsche taal? Zoo is het toch ook wel eene vergezochte zamenvoeging, wanneer men, als eene Noot op de stelling: Gehechtheid aan taal en letterkunde is een kenmerk van nationaliteit, zich aan Polen herinnert, hetwelk zijn volksbestaan verloren heeft, en, bij die gelegenheid, eerst eenige vroegere Poolsche geleerden (waarop althans die stelling niet toepasselijk was) opnoemt, en dan, bij eenen derzelven, over de vrees voor kometen handelt, en daardoor op nieuwland komt, die in zijnen Orion dat bijgeloof bestrijdt, en van Keizer maximiliaan eene Anecdote verhaalt (bl. 296, 297). Hoe de plaats over het schaatsenrijden van tollens achter de vermelding van den zeilwagen van stevin, gelijk deze achter die der platen over de Amsterdamsche Herdoopers komt (bl. 214), betuigen wij niet te begrijpen. Deze regels van onzen puikdichter verdienden gewis vermelding; maar zij konden beter bij gelegenheid des rijkdoms en der buigzaamheid onzer taal, om alle voorwerpen uit te drukken, zijn te pas gebragt. Zoo komt, bij gelegenheid der vermelding van den ondergang van Granada en de verdrijving der Mooren, in de tweede Verhandeling, eene lange uitweiding over de Jezuiten voor, (Aanteek. en Bijdr. bl. 337-344.) Vandaar dan ook, dat de Aanteekeningen en Bijdragen op de
Redevoering over de Taal 298 bladzijden uitmaken; terwijl deze Redevoering zelve er niet meer dan 64 bedraagt.
Dit zij echter in geenen deele tot vermindering der waarde van dit werk gezegd. Het is de overvloed des rijkdoms, die hier ten toon gespreid wordt. Menigmaal dienen deze uitweidingen tot verlevendiging van het onderwerp; en wij weten immers, dat Vader herodo-
{==200==} {>>pagina-aanduiding<<}
tus die reeds druk heeft gebezigd. Maar nogtans gelooven wij den hoogst achtingwaardigen Schrijver te moeten aanraden, zijne kwistigheid in het mededeelen zijner letterschatten in volgende deelen een weinig te besnoeijen, waar het minder pas geest die uit te storten, opdat men niet, bij alle hoogachting voor de hier blootgelegde belezenheid, zegge: Sed non erat hic locus. Alleen de zucht, om deze Gedenkzuil voor onzen Nationalen Roem, die de ledige uren van eenen Volksvertegenwoordiger zoo waardiglijk bezig houdt, zoo volmaakt mogelijk te zien verrijzen, heeft ons deze bedenkingen in de pen gegeven, die de verdienstelijke Schrijver ons gewis ten goede zal houden.





Hulde, aan Gysbert Japiks bewezen, in de St. Martini-Kerk te Bolsward, op den 7 Junij 1823. Met de daarbij behoorende stukken. Iste Stuk. Te Bolsward, bij A. Hessing. 1824. In gr. 8vo. XXVIII, 68 bl. f 1-50.

Prieuwke fen Friesche Rymmelerye, trog R. Posthumus, Predicant to Waaxins in Brantgum. Druwckt to Grins, by J. Oomkens. 1824. In gr. 8vo. XXXI, 102 bl.

Beide deze boekskens hebben een en hetzelfde jaartal van uitgave, en verdienen om hunnen inhoud, dien de titel aanwijst, dat wij, schoon later, dan wel behoorde, onze Lezers daarbij toeven. Elke waardering immers van den voorvaderlijken grond, tongval, verdiensten en zeden gevalt ons, en heeft regt op aanmoediging; daar wij, als Nederlanders, het Nationale, waarvan toch het Vriesche, Hollandsche, Zeeuwsche en al het gewestelijke onderdeelen zijn, op hoogen prijs stellen, ja deszelfs voortduring inzonderheid noodig achten ter wering van uitheemschen invloed op het Volkskarakter. Gedeeltelijk is de schuld van onze late aankondiging ont-
{==201==} {>>pagina-aanduiding<<}
staan uit eenen zamenloop van toevallige oorzaken, gedeeltelijk uit ons tot hiertoe verijdeld wachten naar het tweede stuk der Hulde. Moge deszelfs trage gang ter perse eens vergoed worden door keur van stoffe en gewigt van zaken! Wij zijn een langer uitstel moede, en zullen niet ongaarne eenige meerdere ruimte geven aan het verslag wegens deze Feestviering en dit Dichtwerk in de Vriesche Landtaal, helaas! bij velen te zeer verwaarloosd op eigen' bodem. Beginnen wij met de Hulde, die, schoon op den titel eerste stuk gelezen wordt, alles nogtans bevat, wat op den vierdag, zoo in het openbaar, als bij den plegtigen maaltijd ten Raadhuize der stad, werd voorgedragen, en bovendien de geschiedenis behelst, zoo van de aanleiding tot de oprigting van het Gedenkstuk ter eere van den beroemden gysbert japiks, als van den dag, waarop de Feestviering plaats had.
I. Zoo eigenaardig het was, dat het bestemde Eereteeken van laurens koster bij het onvergetelijke Jubel te Haarlem in den Hout gesticht werd, even gepast verkoos men in de Kerk te Bolsward, tegenover 's mans graf, de nagedachtenis te vereeuwigen van den godvruchtigen Inboorling en Vrieschen Dichter, den nederigen gysbert japiks. Want, in den onaanzienlijken stand van Schoolonderwijzer en Voorzanger, werd hij, door eene pestziekte, in 1666 weggerukt, en, nevens andere slagtoffers van hare woede, wel door zijne stadgenooten daar nedergelaten in den kuil der vergetelnis; maar de roem zijner dichterlijke verdiensten vermogt al de vernieling des tijds te overwinnen, en eene dankbare Nakomelingschap, verrukt over den smaak, het vernuft en velerlei gaven van den Vrieschen Bard, plaatst op de marmeren Gedenkzuil zijn Borstbeeld, keurig uitgehouwen door den ervaren gabriel. Ja, gelijk de beitel van dezen, zoo verwierf zich de graveerstift van velijn regtmatigen lof, door ons de Afbeelding van den vermaarden gysbert te schenken, die geen gering sieraad bijzet aan deze Hulde. Want voor de tref-
{==202==} {>>pagina-aanduiding<<}
fende gelijkenis van het werk des eenen en des anderen Meesters heeft men den besten waarborg, doordien de heuschheid van wijlen den waardigen Hoogleeraar r. koopmans de oorspronkelijke schilderij, zijn eigendom, aan hen voor dezen hunnen arbeid had vergund. Trouwens, hoeveel dank men vooral aan het Departement Bolsward der Maatschappij tot Nut van 't Algemeen, en voor de milde bijdragen van kunstminnende Ingezetenen dier stad, tot vereering van hunnen Bard, verschuldigd zij, de ijver en de bemoeijingen van den Eerw. j. halbertsma ter bezorging van het
Gedenkstuk gaven hem alreeds regtmatigen titel, om op den feestdag het spreekgestoelte te beklimmen voor de talrijke schare van Landgenooten, tot de plegtigheid der hulde zamengevloeid.
Zeer is het te bejammeren, dat de Redenaar, ondanks alle zijne nasporingen, wegens het leven van gysbert japiks weinig, ja bijkans geen licht heeft mogen opdoen; maar hij toch verdient lof, die, met eene Vriesche rondheid en opregtheid, den schralen voorraad met bevalligheid voordient, en, nederig, gelijk gysbert was, en in kleenen stand, ons dien waarlijk grooten Bolswarder leert kennen. Want nu, bij al die eenvoudigheid en kunstelooze vroomheid des verstandigen Christens, schittert te meer zijne ongemeene taalkennis, bijzonder van het oude Vriesch, der aandacht nogtans van eenen f. junius niet ontglipt, die te dezen deszelss onderwijs ontving; nu vertoonen zich 's mans deugd en vroomheid, laat het zijn in weinige bekende trekken, dan toch in een zuiver en beminnelijk licht; nu vooral komt de lofspraak en uitweiding over de groote en onderscheidene verdiensten van dezen oorspronkelijken Dichter op het heerlijkst en voordeeligst uit, bij al de schaduw, welke hem en zijn onaanzienlijk leven omringt. Ja, gelijk het den echten Standvries betaamt, die walgt van vleijerij, zoo verzwijgt ook halrertsma de weinige bekende gebreken of zwakheden niet van het voorwerp zijner en der nationale hulde (*). Immers, dat

{==203==} {>>pagina-aanduiding<<}
een Schoolonderwijzer, hoog opziende bij deszelfs geleerden Vriend, uit eerbied voor dezen zich liet verleiden, om kunst en pracht van woorden boven het eigenaardig naïve der taal na te jagen en in te vlechten in zijne gedichten van lateren dag, dit mag men bejammeren, maar heeft men toch aan den wansmaak van gabbema veel meer toe te schrijven, dan aan den Dichter der Natuur, die de waarde van zijn eigen vernuft miskende, en zichzelven, uit zedigheid, het oordeel niet genoeg vertrouwde.
Na het eindigen van halbertsma met eenige dichtregelen, waarin het odi profanum vulgus et arceo ons voor den vrolijken feesttoon wat te scherp tegenklinkt, althans te lang wordt aangehouden, zag de vergadering zich aangenaam verrast door het optreden van den Hooggeleerden wassenbergh. Nu de Lievelingsdichter, beide van zijne jeugd en hooggeklommene jaren, dien hij naast vondel rangschikte, vereerd werd en gehuldigd, verjongde, als 't ware, de grijze Nestor, ontgloeide zijne Vriesche borst, en bezong hij den feestdag en gysbert, in zijne taal, met de bevalligheid en losheid van eenen poot, of, wil men liever, van zijnen Landgenoot en hooggeschatten Voorganger. Waar zóó het harte spreekt, en de tong opregten eerbied uit voor de nagedachtenis van eenen ouden verdienstelijken Vriend, gelijk in dit Gedicht des Grijsaards, wordt alle lofspraak overbodig.
Onder geleide van het Orgel, liep verder de plegtigheid af met een kort en met algemeene geestdrift aangeheven Volksgezang in de oud-Vriesche taal, niet ongepast daartoe door den Redenaar vervaardigd.
Omtrent de weinige Feestzangen, opgenomen in deze Hulde, vinden wij geene reden, om met gestrengheid

{==204==} {>>pagina-aanduiding<<}
te oordeelen, daar plegtige vreugde toegevendheid vordert voor min ervarene, maar welmeenende zangdrift. Met onderscheiding intusschen verdienen, onder de stukjes in het oud-Vriesch, een tweetal door ons gedacht te worden: Blomke ynne Eere-Krânze fen G. Japiks, door r. posthumus, en Uwz Gysbertomme, door e.h. (*). Ademt dit laatste naive eenvoudigheid en vernuft, het andere legt groote bedrevenheid in den Gysbert aan den dag, en streeft hem niet ongelukkig na in het verhevene en groote.
II. Zoo noemden wij reeds den Dichter, dien het ons vermaak doet, nader te mogen inleiden bij onze Lezers, als den Schrijver van het Proefje, dat ons ons regt goed gesmaakt heeft. Het is, met alle reden, opgedragen aan den Heer Gouverneur van Vriesland, Jr. ebinga fen humalda, verder aanbevolen aan alle ruwne, rieuchtuwtte, golle Friezen; en dezen worden vervolgens, in een Voorberigt, eenige belangrijke taalkundige opmerkingen en zoodanige inlichtingen wegens dezen zijnen arbeid door den Eerw. posthumus medegedeeld, als voor min ervarenen vooral nuttig zijn.
Voor het overige bestaat dit Proefje uit eene driederlei opdissching van in het geheel negentien Rymkes, die naar meer doen uitzien. Van het Mengelwerk, waarin te regt het vers op het Gysbertfeest zijnen rang heeft, mogen wij de overdragt van borger's Gedicht aan den Rhijn in de oude Landtaal der Vriezen tot een bewijs aanhalen van 's mans goeden aanleg; terwijl hij daardoor tevens aanspraak heeft op den dank zijner Landgenooten, die immer het verlies beweenen van dat zoo jeugdige Licht. - Bij den Godsdienstigen arbeid weet posthumus zich te hoeden voor het aangeduid ge-
{==205==} {>>pagina-aanduiding<<}
brek eener gezochte kunst, die nu en dan in de latere Psalmen van zijnen grooten Voorganger uitschijnt. Wij vergeleken den 19den Psalm, hier voorkomende, met dien in den bundel van althuisen, en gemakkelijk viel het onderscheid te proeven tusschen den echten wijn en den verlengden, door laatstgenoemden Dichter der vorige Eeuwe aangeboden. Zelfs herkenden wij den smaak en trant van wijlen den onsterfelijken feith in het vers over Gods Grootheid, blijkbaar bearbeid met lust en warm gevoel. - Eindelijk onthaalt ons posthumus op eenen kleinen voorraad van Geschiedkundige Zangen; betredende te dezen een geheel nieuw en ongebaandspoor: wij althans herinneren ons niemand, die, in de Vriesche Landtaal, de edele daden van beroemde Voorvaderen bezongen heeft. Dit opent intusschen een ruim veld, om, zonder eenigen aanstoot, den nationalen, en laat het zijn tot stugheid toe standvastigen, koenen geest van vaderlandsche Mannen te schetsen voor eene Nakomelingschap en Edelen, hunne taal bijkans evenzeer vergeten, als velen verbasterd zijn van hunne onwrikbare deugd. Één staal zij
genoeg; dat van gemma van burmania, een Edelman, weigerachtig om te knielen bij de plegtige hulde aan filips II:

Ja, steege stânt-Fries! as y binne: 
De friez kniel't for syn god allinne. 
Het tygg't 't by Friezen to jon lôf, 
Dat y doz sprecke' yn 't kenings-hoaf! 
Ho wars wierne' y fin 't forst'ne-flaeyen, 
Om ginste' in aempten yn to haeyen. 
Ho steane' y az yen peal! Jon aerd 
Hâdt 't rjeuchte in ruwne lycke' yen klaerd. 
Blieuw', Friezen! de ed'le gemma lyckjen: 
Blieuw' fy fen 't buwgjen, aeyen, stryckjen. 

De eernaam van Stântfries, dit merkt de Eerw. posthumus in zijn Voorberigt aan, is ontleend geworden van dit fier en edelaardig bedrijf en zeggen.
Wij leggen de penneder, in hope van eerlang yen oarde

{==206==} {>>pagina-aanduiding<<}

Prieuwke fen Friesche Rymmelerye te zullen ontvangen (*).




De Genade. Naar het Fransch van racine. Door Mr. J. van Lennep. Te Amsterdam, bij P. Meijer Warnars. 1827. In gr. 8vo. XXIV, 64, en 52 bl. Aanteek. f 2-: (*)

De schrijver dezer recensie heeft zich sinds verscheidene jaren niet met de aankondiging van eenig werk willen bemoeijen, omdat, zijns bedunkens, even gelijk in het algemeen in vele schriften van dezen tijd, zoo ook in vele tijdschriften, zekere hardheid en eenzijdigheid was doorgedrongen, die geheel niet in zijnen geest viel, en waarvan hij zelfs den schijn wilde vermijden. De reden, waarom hij ten opzigte van dit werk anders handelt, is ook in eenig opzigt hiermede overeenstemmende. De aard van het hier aangekondigde werk, alsmede de aanleg, leeftijd en geest des schrijvers, eischen omzigtigheid, rondborstigheid en onpartijdigheid. Het kost zoo weinig moeite, een ontwikkelend vernuft van uitnemenden aanleg te bederven, of, laat ik liever zeggen, af te schrikken, en naar eenen kant te jagen, waar zijne zachtheid en edelaardigheid geene rust vinden kunnen. Er is veel menschenkennis toe noodig, om voor jonge lieden, zoo wel ten aanzien van welverdienden lof, als ten opzigte hunner gebreken, de waarheid te zeggen, zoo het behoort.
Gelijk de Vader van den Heer van lennep uitstekend, en de Grootvader gelukkig de Letteren beoefenden,

{==207==} {>>pagina-aanduiding<<}
zoo handhaaft de Zoon nu reeds den roem van zijnen doorluchtigen naam. Ziet daar iets, waarover het algemeen zich moet verblijden; en wanneer iemand, als Rec. nu, tot het publiek spreekt, (velen zouden misschien hier zeggen: uit naam van het publiek; maar wij hechten zoo veel niet aan ons bijzonder werk) moet de toon der erkentelijkheid reeds hiervoor, om zoo te spreken, den boventoon uitmaken. Dit moet te meer het geval zijn, omdat het, helaas! in onze dagen eene zeldzaamheid geworden is, ten nadeele van het algemeen belang van onzen Staat, dat lieden met aanzienlijke namen, waarvan velen deel aan het bewind hebben, tevens bijzonder deel aan eigenlijke en gezette studie nemen.
Vol van dat warm en edel bloed der zijnen, doordrongen van dat fijn en teeder gevoel, begaafd met dien regt dichterlijken aanleg van Vader en Grootvader, voorspelt de jonge van lennep reeds vroeg, wat men van hem te hopen heeft, indien hij zijn' aanleg en genie door oordeel, zijne vurige verbeelding en stoutmoedigheid door maat en rede laat leiden en wil temperen, zoo het behoort. Tot nog toe is dit laatste niet zoo zeer zigtbaar; wel het tegendeel, gebrek aan gematigdheid: maar ondankbaar doet men, als men daarom miskennen zou die andere edele gaven, dat spelen en slingeren met lossen en bevalligen zwier, dat zich onttrekken aan den gewonen en eenzelvigen gang, door mengeling van toon, vorm, geluid en maat, dat buigen en kneden der taal tot allerlei liefelijkheid en stoutheid, naar den wil des Dichters. Dat deze en dergelijke gaven, en meer, den Heer van lennep als Dichter kenmerken, zal geen onpartijdige kunnen ontkennen.
Van vier uitgegevene werkjes (wij spreken niet van eenige losse stukjes) kwam, in 1825, het eerst de Fiesko in het licht. Voor eene eerste proef vonden wij het inderdaad welgeslaagd; en dat het bij de vertooning niet meer voldeed, zat misschien in de moeijelijke voeging van het nieuw-burgerlijke, hoe aanzienlijk verheven voor een oogenblik, in de oude hooge laarzen van het ware Treurspel. Het was verkeerd, hoewel, zoo wij meenen, buiten kwade meening, noch op den titel, noch in eenig voorberigt, iets van schiller's stuk, waarvan dit werk eene navolging was, te reppen; maar het deed niets aan het stuk zelve, als navolging, omwerking, of hoe men het heeten mogt, van het misschien door den Heer van lennep al te bekend geoordeelde werk van schiller.

{==208==} {>>pagina-aanduiding<<}

In 1826 volgden de Academische Idyllen, een gulden boeksken, waarin de oorspronkelijke geest, al de magt en kracht van een zich ontwikkelend genie, en de uitstekende aanleg, met één woord het onschatbaar dichtvermogen van den Heer van lennep op het heerlijkst uitblinken; maar desniettemin moeten wij het als eene jeugdige uitstorting beschouwen, en deelen wij in twee aanmerkingen, op dit werkje gemaakt.
De eerste en mingewigtige betreft den titel. Wat Vader of Zoon ook beweren, naar ons oordeel is hetzelve niet volkomen te verdedigen. Wij stellen ons de zaak dus voor. Van zlle dichtsoorten hebben de Idyllen, als bij uitsluiting in den nu bekenden zin van herders-, veld-, land- of dergelijke zangen, dat eigenaardige, dat herders, landbouwers, enz. bepaald in hunne boersche, maar natuurlijke taal, eenvoudig, eigenaardig, maar toch dichterlijk zich uitdrukken. Zoo is er ook bij studenten in hunne taal, en dus ook in hunne zangen, of gedichtjes hen betreffende, iets eigenaardigs, (gelijk het geheele studentenleven iets bijzonders heeft) dat misschien met niets beter dan Idyllen kan vergeleken worden. Een studentenlied staat dus te dezen aanzien als met een herderslied gelijk. Tot dusverre juist en waar; maar daaruit volgt dan nog niet, dat men zulke studentengedichten nu Academische Idyllen noemen mag. Aan het woord Idyllen is eenmaal nu, het zij dan juist of onjuist, een vast en bepaald denkbeeld van veld- of herderszang verbonden. Wie het daarvan berooven wil, breekt af, verarmt, berooft, verwart een gedeelte van aangenomen begrip en taaleigen, en beleedigt als 't ware het oor en gevoel van den tegenwoordigen hoorder of lezer. Tegen het bijgebragte voorbeeld van Ode is, onzes oordeels, niet veel te zegger. Men meene echter niet, dat wij aan dit opschrift, dit uithangbord, of titelwoord, als zoodanig, iets bijzonders hechten: niets dwazer, niets kinderachtiger, dan zulk een geestig werk naar een al te geleerd (*) en toch ingenieus woord, dat veel uit-
{==209==} {>>pagina-aanduiding<<}
drukt, op een' titel, te veroordeelen; en wij zouden er niet van gesproken hebben, zoo de Heer j. van lennep het niet op eene, onzes oordeels, niet gelukkige en, wat meer is, onbescheidene wijze had verdedigd.
Meer gewigt hechten wij aan eene andere aanmerking: of hier en daar, zelfs bij de allerkunstigste schildering naar waarheid en leven, de toon van een enkel gezang niet wat te los zij. Niet, dat wij der tegenwoordige stijfheid of preutschheid onzer dagen een offer zouden willen schijnen toe te brengen; niet, dat wij niet zouden toegeven, dat, zoo ergens, hier de zaak iets dergelijks, misschien, maar al te zeer medebragt en toeliet. Maar dezelve behoefde niet in dien geest aan het licht gebragt. Geen ouder toch kan behagen scheppen of gesticht worden door dergelijke schildering, waarvan het meer bedaarde en gevormde gemoed huivert, wegens het gevaar der verleiding, bij gebrek aan zedelijke vastheid. Doch ook hieraan, wij erkennen het, hechten wij geene overwigtige waarde. In zekere opzigten beschouwd en goed toegepast, kan zulk iets ook tot waarschuwing dienen; terwijl het eigenaardige en ware in zichzelve, en het voortreffelijke als dichterlijk kunstwerk, door niemand kan ontkend worden. Wij herhalen dus, dat de Academische Idyllen een proefstuk zijn van het kunstvermogen van van lennep, of liever van deszelfs eerste, wel losse en spelende, maar toch zeer verdienstelijke en regt dichterlijke ontwikkeling.
Hierop volgde de Abydeensche Verloofde, uit het Engelsch van Lord byron. Veel is den schrijver, op eene bescheidene, hoewel onderhandsche wijze, veel op eene min bescheidene en openlijke wijze aangemerkt. Dit laatste betreft niet zoo zeer het werk, (en inderdaad onderscheidt de overbrenging zich zoo zeer door lossen zwier, bevallige kunst en geestige wending, dat het velen gevorderden in jaren en roem tot voorbeeld strekken kan, hoe men de fijne en levendige bestanddeelen behouden, het ligchaam in een nieuw en welgemaakt kleed steken kan) maar betrof het laatste deel van het voorberigt, dat zeker te stout, te vermetel, te onbescheiden gezet was. Wij vonden het eene onbedachte, eenigzins onbeschaamde periode, misschien alleen te vergeven door den niet bescheidenen aanval van anderen. In allen gevalle had dit niets gemeen met het werk zelve, waarvan de voortreffelijkheid niet te ontkennen was, en dat ruime lofspraak verdiende. En zoo zijn wij tot het tegenwoordig werk, of de Genade, gekomen.

{==210==} {>>pagina-aanduiding<<}

Wij gevoelen, dat wij onze inleiding vrij breed gemaakt hebben, ja dat het hoofd tot het ligchaam in geene verhouding staan zal; maar dit hadden wij noodig, om het oogpunt vast te zetten, waaruit wij werk en Dichter wilden ten tooneele voeren. Zoo men van eenig werkje kan zeggen, dat het sensatie, of wil men verwondering, gebaard heeft, is het dit. Ook op ons deed het bijzondere werking, en gaarne deelen wij de reden daarvan mede. De Academische Idyllen zijn nog zoo versch in geheugen; de sprong daarvan tot de Genade is zoo schielijk, zoo onverwacht, dat die ieder, ook ons, treffen moest.
Het werk van louis racine, la Grace, kwam in 1720, een tijd, waarop weinig te roemen viel van den kant der strenge en ware Godvreezendheid, aan het licht. Hij vervaardigde het tijdens zijn verblijf bij de Pères de l' Oratoire de Notre-Dame des Vertus, in den ouderdom van 28 jaren. Louis racine was een braaf burger, goed gemaal en trouw vriend. Hij was zeer nederig, hebbende steeds in den mond het vers uit de Phèdre van zijnen Vader:

Et moi, fils inconnu d'un si glorieux père! 

Hij was zeer devoot, en had een zeer koud voorkomen. Van zijne werken, in zes deelen in klein formaat voorhanden, is dit wel een der beroemdste. Voorheen was het zeer geacht, en thans, gelijk het gaat, was het dusverre weder misschien te zeer als onderdrukt, om nu weder te hoog te worden opgeheven. Het is een voortbrengsel van verdienstelijke en stichtelijke Poëzij; maar heeft zoo veel leerstelligs, dat, zonder bepaalde studie daarin en in de geschiedenis der twisten over de Genade, het op vele plaatsen naauwelijks of verkeerd gevat wordt. Op zichzelve dus zouden wij het minder den Heere van lennep aangeraden hebben, zulk werk nu uit te geven. Hoewel wij niemand gaarne onze gedachte willen opdringen, zouden wij hem hebben voorgehouden, dat het wel zeker en uitgemaakt was, dat wij allen genade behoeven en uit vrije genade zalig moeten worden; maar dat het niet even zeker was, dat het ons aardwormen geoorloofd is, over Gods eeuwig raadsbesluit, naar ons zwak menschelijk inzigt, iets systematisch voor te dragen en vast te stellen, of zelfs daarover, als hadden wij in Gods raad gezeten, stoutweg te redeneren. Gods wil is zeker wijs en goed, Gods wetenschap is oneindig; maar wie is de vermetele, die ze beschrijven, toepassen, of in vergelijking met iets menschelijks

{==211==} {>>pagina-aanduiding<<}
brengen zal? Zwijgen, eerbiedigen, gelooven, handelen en aanbidden wij; meer wornt er niet gevergd. Laat en geef Gode, wat Godes is. De groote fout, die zoo veel broederbloed gekost, zoo veel haat en nijd verwekt, en de Christenkerk schandelijk gescheurd heeft, is, dat de verwaande mensch tot het Goddelijke, ook in zijne menschelijke redenering, ongedachtig aan zijnen menschelijken aanleg en natuur, wil doordringen. Wel ingezien en doorgedacht, is het uitvloeisel der menschelijke trotschheid, al is het verborgen in een nederig kleed en zonder erg voorgedragen. Men moest alle uitpluizing door pelagius of augustinus en duizend anderen over de Genade, zoo als die in dergelijke schriften vermetel is voorgedragen, bestreden of verdedigd, tot de Kerkelijke Geschiedenis verwijzen; men moest de bron niet weder openen, waaruit moord en vervolging gevloeid zijn; men moest schijnvernuft, vermetele mijstieke stellingen, al te groote gehechtheid aan het zinnebeeidige en duistere daarlaten, zich aan het Bijbelwoord, in zijn geheel van licht en liefde, houden; anders zal men den zuiversten mond der Waarheid als tegen zich doen getuigen, paulus, joannes en jacobus tegen elkander in het harnas brengen, een' drom van Kerkvaders en Leeraars van wederzijden te velde jagen, zichzelven en anderen verwarren, het geloof liefdeloos en de liefde zonder geloof denkbaar achten; met één woord, men zal ophouden in alle eenvoudigheid van een waarachtig Christen te gelooven, te spreken, te handelen en te leven, om voor de Genade vatbaar te worden. Inzonderheid moeten jongere lieden zichzelven nog niet geleerd, nog niet genoeg geoefend, vooral niet geroepen achten tot dergelijke schriften, veel min tot aanmerkingen daarop, en beslissingen over zaken, teeder van aard en hun niet grondig genoeg bekend. Veel geleerdheid, veel dogmatische, veel Kerkvaderlijke kennis wordt er
vereischt, om van dergelijke fijne geschilpunten mede te praten; en hij, die vooral in vroegeren leeftijd, wanneer men dergelijke zaken meer stukswijze inziet, nog zwijgt, doet voorzigtig, en zorgt voor zich en zijnen waren roem op den duur.
Echter kunnen wij het zeer wel begrijpen, dat de jonge van lennep deze vertaling, en wel met een goéd oogmerk, ondernomen heeft. Zijn waarlijk goed, edel en innerlijk godsdienstig gestemd gemoed bragt hem daartoe op eene voor ons zeer begrijpelijke wijze, en de bron was zuiver. Hij zelf had welligt gevoeld, dat de Academische Idyllen schijn van overhelling tot behandeling van iets, welligt hier

{==212==} {>>pagina-aanduiding<<}
of daar wat al te los, gegeven hadden. Hij had lust, gevoel, moed en hartelijkheid voor iets ernstigs, en wilde dat wel weten en openbaar maken. Bij hem geachte lieden en betrekkingen waren met het werk, en als dicht- en als godgeleerd stuk, ingenomen. Louis racine betuigde, dat zijn naam als tegen hem wapens gaf; dat de roem der ouderen een wigtig pak voor kinderen was; dat men van kinderen van beroemde vaders te veel verwachting had; dat men van hen niet zelden bekwaamheden afvroeg, die zij niet konden bezitten; dat over bekwaamheden niet bij uiterste willen aan kinderen kon beschikt worden. Dit las van lennep met deelneming; deze betuiging in de voorrede van dit werk trof zijne gevoelige en diep aan zijnen Vader verpligte ziel. Was het zoo bij racine, niet anders was het bij hem. Deze gelijkheid gaf lust tot uiting van dergelijke gevoelens. Het moest hem eens van het hart, dat hij zich ongeschikt gevoelde, de verwachting, naar aanleiding van den vaderlijken roem, te vervullen; hem ontbrak moed en bekwaamheid, zoo hij zelf getuigt, om den berg aan de hand zijns Vaders te beklimmen; hij moest in de laagte blijven. Waarlijk, van deze zijde, en dezelve is zoo menschkundig, moet men den Heer j. van lennep, ook wegens zijn voornemen, om dit werk met een klein voorberigtje en eenige ter zake dienende aanteekeningen over te brengen, veeleer prijzen dan berispen. Maar hieruit ontstond welligt een ongelukkig gevolg. Hij mogt zijnen Vader het overgebragte dichtstuk al voorlezen, en mogelijk zal deze ook behagen geschept hebben in dit blijk van godsdienstige belangstelling (en waarom zoude hij niet?) van zijnen Zoon; maar hij onthield hem zeker deze en gene aanmerking, in eenen geest gewijzigd, die verre is van onze goekeuring weg te dragen; en hieraan deed de jonge van lennep verkeerd. Stellig toch durven wij verzekeren, dat de Hoogleeraar geene poging anders zou
gespaard hebben, om uitvallen te weren, die niemand, onzes oordeels, in dezen tijd, en vooral geenen jonge lieden passen, welke noch de vereischte jaren, noch de vereischte onpartijdigheid, noch de vereischte geleerdheid bezitten, om zóó te spreken, als de Heer j. van lennep hier op sommige plaatsen in aanteekeningen zich veroorlooft; hierin blijk gevende van eene vermetelheid, die hem, ook bij den besten wil en zonder verkeerde bedoeling, zeer kwalijk staat. Wij willen ze niet op- of aanhalen, omdat zij ons uit de eens gekozene stemming zouden kunnen brengen. Hij zelf,

{==213==} {>>pagina-aanduiding<<}
ja ieder zal best gevoelen, welke wij meenen, of anderen zijner waarachtige vrienden zullen het hem bedaard en gezet wel hebben aangewezen.
Behalve deze overeenkomst der verklaring van l. racine met zijn gevoel, leverde dezelve voorrede, ja het geheele werk, een ander lokaas voor van lennep op; een aantal namelijk van vrij gelukkig gevolgde plaatsen van oudere en latere Dichters in, voor en achter het werk. Dit was in die tijden, en bijzonder bij louis racine, niet vreemd, die onder zijn crucifix de verzen van tibullus aan zijn meisje deed plaatsen:

Te spectem, suprema mihi cum venerit hora; 
Te teneam moriens deficiente manu. (*) 

De overbrenging van schoone plaatsen van vroegere en latere Dichters in goede Nederduitsche verzen was, om zoo te spreken, een kolfje naar de hand van van lennep. Hier kon hij zijne vlugheid en gemakkelijkheid in dergelijke overbrengingen, en zeker zijn dezelve zeer groot, botvieren. Welligt nam hij eerst eene proef van eene dier plaatsen uit de voorrede, kwam van deze op de overige, en allengs tot het geheele werk, dat inderdaad, uit het oogpunt van racine, en den tijd, waarin het vervaardigd werd, beschouwd, zeer verdienstelijk is. Ja, schoon wij voor ons, uit hoofde van vroegere aanmerking, een dergelijk leerstellig gedicht niet zouden gekozen of aangeraden hebben, wie zou zich durven vermeten, de vrijheid van eenen anderen hieromtrent te beperken? Waarlijk, zoo dit liberaal heeten moet, weten wij niet, wat het tegendeel zou genoemd worden! Opregt gezegd, wij kunnen noch mogen het den bekwamen van lennep kwalijk afnemen, dat hij, naar zijnen lust en overtuiging, dit stuk heeft overgebragt; en zoo hij bescheidenheid hierbij gevoegd, en zich geene gewaagde en hem althans nog niet, ja niemand passende uitvallen had veroorloofd, met één woord, zoo de vroeger geblekene fout van gekwetste eigenliefde niet tot eenige eigendunkelijke stoutheid bij hem was overgeslagen, zouden wij ook dit werk, als zeer wel geslaagd, hebben aangekondigd: want de overbrenging is

{==214==} {>>pagina-aanduiding<<}
inderdaad, voor zoo verre wij die nagingen, hoogstverdienstelijk, de versificatie uitnemend, alles los en toch krachtig. Wij kennen weinigen, aan van lennep, in verdiensten van dezen stempel, gelijk: hij stemt den toon, hij geeft den bouw aan zijne verzen, naar gelange de zaak het vordert. Wij behoeven het werk maar op te slaan, en uit eenige voorbeelden bij het begin en slot zal men den geheelen trant best kunnen beoordeelen. Na de inleiding, begint het dichtstuk:

't Heelal, op 's Heeren stem, uit ledig niet geboren, 
Weêrkaatste 't maagd'lijk licht van 't eerste morgenglooren. 
De zon begon haar loop: 't opschuimend waterveld 
Zag in bepaalde kreits zijn steig'rend nat bekneld. 
't Gevederd voog'lenkoor ving aan op zachte wijzen, 
Van zelf en ongeleerd, Gods majesteit te prijzen. 
Wat aâm of leven had, 't bracht al zijn' Schepper de eer; 
Maar, aan het schepslendom ontbrak een opperheer. 
Het albezielend woord doorklonk de hemeldaken: 
‘Laat ons, naar onzen beelde, op aarde, menschen maken.’ 
Gevormd uit brooze klei, van Godes geest bezield, 
Doorzag de vorst der aard, van Wien hij 't leven hield. 
Natuur, gedienstig op de wenken van dien meester, 
Bood hem haar voedsel aan van vruchtboomtak en heester: 
En heel het waereldrond, in zijn geluk verheugd, 
Bracht alles samen, wat hem strekken kon tot vreugd. 
Een ongestoord genot was Adams deel: hij kende 
Geen ziekte, honger, dorst, vermoeidheid noch elende. 
Nog had bij hem de dood de werking niet gestremd 
Van deelen, onderling zoo heerlijk saamgestemd. 
Hij voelde nooit als kind 't onmachtige der jaren 
Van domheid: nooit als knaap het driftvuur, vol gevaren. 
't Was alles harmonie en ongestoord genot. 
't Vreesde al zijn meester, en - die meester vreesde God. - 
 
Zoo was de mensch nog, voor de zonde. Zulk een zegen 
Had ook het nakroost, op zijn voorbeeld, wis verkregen. 
Het kindje, kuisch geteeld en zonder pijn gebaard, 
Had nimmer zijn geboort' met noodgeschrei verklaard; 
Geen moeder had, met angst, de wankelende schreden 
Van 't weiflend wicht bestierd, bij 't moeilijk voorwaarttreeden: 
Het aan haar borst gestoofd bij guren wintertijd, enz. 

Na den val was dit geheel veranderd.

{==215==} {>>pagina-aanduiding<<}


Sints bracht de zwakke mensch de droevige gezindheid 
Reeds met het aanzijn meê tot zonde, tot verblindheid. 
De dwaling maakte zich meestresse van zijn zin. 
De liefde tot den Heer gaf plaats voor waereldmin. 
Elendig bovenal in 't midden dier elende, 
Dat hij van zulk een last niet eens de zwaarte kende. 
Roemdragend op zijn kwaal, beminde hij zijn band, 
En wees genezing af met zinloos onverstand. 
Wie zou, in zulk een staat, zijn oorsprong ooit ontdekken? 
Is dit het beeld van God? die Hem gelijke trekken? 
Voorzeker. - Niet geheel is die gelijkenis 
Verdwenen, schoon de Geest daaruit gevaren is. - 
Ondanks de duist're nacht, waarvan hij is omgeven, 
Is nog een flaauwe straal dier glorie hem gebleven. 
Hij is een' vorst gelijk, die, uit zijn erf gejaagd, 
Het merk der majesteit op 't achtbaar voorhoofd draagt. 
Eene onverdoofb're stem gonst rust'loos hem in de ooren: 
‘Deze aarde is niet het erf, waartoe gij zijt geboren. 
Uw woonplaats is omhoog.’ 

Hij, die, gestemd door dergelijk statelijk begin, het werk aandachtig gadeslaat, zal er en stichting en bevrediging der regt dichterlijke bewerking in aantreffen; al vindt hij ook hier en daar iets, dat hem, om zoo te spreken, te steil, te straf, te gewaagd, te vermetel voorkomt. Overal predikt het toch ootmoed en kleingevoeligheid van den mensch; nergens den eigenlijken Satan, den Hoogmoed. Toen deze zijn gebied op aarde gevestigd had,

Toen barstte 't misdrijf los: de dijk werd opgebroken. 
Roof, gruwel, onrecht, moord, kwam schriklijk de aard bestoken. 
Toen werd de Hemelvorst vergeten of gehoond: 
En, voor Gods aangezicht, 't versoeilijkst kwaad gekroond. 
Geen offerwalm steeg op tot eer des Ongezienen. 
De sterv'ling diende 't geen bestemd was hem te dienen. 
Het beest had outers: en men knielde voor het steen. 
't Werd al als God geëerd, - behalve God alleen. 

In dien nederigen geest is ook het slot, waarmede wij onze aanhalingen besluiten:

Wanneer, tot onderzoek van dieptens zonder end, 
De sterv'ling naar omhoog vermetele oogen wendt, 
Wanneer wij 't achtbaar kleed van Gods geheimenissen 
Begeeren door te zien en naar 't onkenb're gissen, 

{==216==} {>>pagina-aanduiding<<}

Verblindt Zijn majesteit ons scheem'rend aangezicht, 
En deinzen wij, verbaasd voor 't Godlijk hemellicht. 
Ach! eeren wij den God, Die ongezien wil blijven, 
En vreezen wij Zijn wraak tot straffen aantedrijven; 
Maar, Heer! die heil'ge, die noodzakelijke vrees 
Is mede een nieuwe gunst, die ons Uw hulp bewees. 
Geef dus, o Almacht! dat we als Vader u beminnen, 
En, in Uw vrees alleen, de menschenvrees verwinnen. 
Verplet een trotsch vernuft, dat, roekloos, onbeschaamd, 
Uw Hooge macht ten hoon, doemwaarde ontwerpen raamt. 
Verzacht de hovaardij der fiere muitgezinden: 
Laat ons, naar Uw belofte, Uw bijstand vaardig vinden: 
Sterk uw getrouwen in beproeving, kommer, smart. 
Schenk, eind'lijk, ook Genade aan 't haar vijandig hart. 

Uit de aangehaalde proeven, welke wij geenszins boven andere zoo zeer stellen, zal men het goede van het geheel beter kunnen beoordeelen, en met ons begrijpen, dat uit dit werk, op zichzelve en met omzigtigheid gebruikt, ook veel leering en stichting te halen zij, en dat in allen gevalle de overbrenging meesterlijk is.
Om, ten slotte, tot den verdienstelijken schrijver weder te keeren, zoo wenschen wij, dat zijn vlottend vernuft, nog wankelend en slingerend tusschen dit werk en de Academische Idyllen, meer en meer bezakke, en eindelijk ruste moge vinden in dat echte en ware midden, waarop deze zelfde slingering ons veel hoop geeft, en waartoe die zeer bevorderlijk zijn kan. Hij voege bij zoo heerlijke vermogens omzigtigheid en oordeelkunde; plege raad met zijnen hooggeleerden, gevoeligen, bekwamen, onpartijdigen en menschkundigen Vader, ook met zijnen Schoonvader, een man van zoo veel kunde, ondervinding, zachtzinnigheid en edelaardigheid; kieze zijne vrienden onder hen, die niet wijs of hooggevoelend bij zichzelven, maar huiverig zijn, iets gemeen te maken, dat eenen broeder aanstoot zou kunnen geven, en dat een, Gode zij dank nog bedekt, vuur van oneenigheid zou kunnen helpen aanblazen, waarvan hij gewis in lateren leeftijd diepe spijt zou hebben. Hij stoote zich niet aan uitvallen tegen hem, die het kenmerk der welmeenendheid, der bescheidenheid en der waarheid missen. Hij ga langzaam en zeker, maar meer omzigtig voort. Hij wikke en wege en kenne zichzelven. Hij gebruike zijne verhevene en zeldzame talenten ten goede;

{==217==} {>>pagina-aanduiding<<}
veredele, vermeerdere, verhooge, vestige zijnen nu reeds in vele opzigten welverdienden roem; strekke zijn geslacht al meer en meer tot eer, dezer stad ten nut, het vaderland tot luister; en houde het ons ten goede, indien wij iets mogten hebben gezegd, dat hem, tegen onzen wil, zou hebben gegriefd.




Maleische Spraakkunst, door W. Marsden in 1812 te Londen gedrukt, en uit het Engelsch vertaald door C.P.J. Elout. Te Haarlem, bij J. Enschedé en Zonen. 1824. In 4to. XV, XCV en 344 bl. (Ook met een' Franschen titel.) f 10-:


Maleisch, Nederduitsch en Fransch Woordenboek, door C.P.J. Elout, naar het Maleisch en Engelsch Woordenboek van W. Marsden. Bij dezelfden. 1825. In 4to. XXI en 604 bl. (Ook met een' Franschen titel.) f 14-:


Nederduitsch en Maleisch Woordenboek, gevolgd van een Fransch en Maleisch Woordenboek, door C.P.J. Elout, naar het Engelsch en Maleisch Woordenboek van W. Marsden. Bij dezelfden. 1826. In 4to. 432 bl. (Ook met een' Franschen titel.)

Wij hebben de aankondiging der Maleische Spraakkunst met voordacht verschoven, tot dat de Heer elout, door deze uitgave zijner beide Woordenboeken, de taak, die hij zich had voorgesteld, zou voltooid, en ons daardoor in staat gesteld hebben, zijnen geheelen arbeid in één oogpunt zamen te vatten. Thans wenschen wij den Vertaler en het publiek, dat, uit hoofde van ambtsbetrekking als anderzins, in de Maleische taal belang stelt en dezelve niet kan ontberen, opregtelijk geluk met het einde van eenen arbeid, die aan den Nederlander, onbekend met het Engelsch, of ongenegen om zich het ongelijk duurder oorspronkelijke aan te schaffen, de beste gelegenheid opent tot aanleering eener taal, welke in onze Oostindische koloniën het voornaamste middel van gemeenschap is tusschen Europeanen en inboorlingen. Wij bewonderen inderdaad het geduld en de naauwkeurigheid van den Heer elout, die een werk van zoo grooten omvang, en uit den aard zoo lastig en vervelend, met den grootsten ijver en volharding ondernomen en voltooid heeft. Treden wij in eenige bijzonderheden.
In eene welgeschrevene Fransch-Nederduitsche Voorrede, aan het hoofd zijner Spraakkunst geplaatst, geeft de Vertaler de redenen op, die hem bewogen hebben, om de taalkundige werken van den Heer marsden voor zijne landgenooten in de beide talen, die in ons Vaderland gebruikelijk zijn, verkrijgbaar te maken. Wij gelooven met hem, dat deze dubbele vertaling allernoodzakelijkst was, niet zoo zeer om in de

{==218==} {>>pagina-aanduiding<<}
behoefte der Zuidnederlanders te voorzien, als omdat het Fransch algemeen verspreid is, en het werk van den Heer elout dusdoende voor geheel Europa bruikbaar en belangrijk wordt. Alleen zouden wij gaarne gezien hebben, dat men de beide overzettingen gescheiden, en daardoor den Franschen of Hollandschen lezer eene aanzienlijke verhooging der kosten bespaard had. Naar ons inzien zou dit billijker geweest zijn, en tevens den aftrek dezer werken zeer bevorderd hebben. Dan zou ieder buitenlander, al verstond hij ook Engelsch, zich veel liever van de Fransche overzetting bediend hebben: nu is het verschil in prijs niet groot genoeg, en hij verkiest het oorspronkelijke. En wat de Nederlanders betreft, die meerendeels de landtaal verstaan, zullen deze niet door den minderen prijs der Maleische Spraakkunst van den Heer angelbeek en des Woordenboeks van den Heer roorda van eysinga worden uitgelokt? Voor dezelfde kosten had, bij de scheiding van Fransch en Nederduitsch, eene aanmerkelijke en doorloopende verbetering in het Woordenboek van den Heer marsden kunnen gemaakt worden, die zeer in het voordeel en tot gemak der lezers zijn zou. Marsden heeft, namelijk, het vrij aanmerkelijk getal woorden en phrasen, bij elk artikel door hem ten voorbeelde aangevoerd, altijd met onze letters doen drukken. Wij gelooven, dat zijn werk aanmerkelijk zou gewonnen hebben, wanneer dit met Arabische letters geschied ware. De leerling zou dan spoediger en gemakkelijker gezien hebben, welke woorden hij had op te zoeken, om de aangehaalde phrasen te kunnen analyseren. De Heer elout houde ons deze aanmerking ten goede. Hij heeft den last en de onzekerheid, die hieruit ontstaat, voor den Nederlandschen lezer zoo veel mogelijk trachten uit den weg te ruimen, door (gelijk marsden voor de Engelschen had gedaan) in Woordenboek en Spraakkunst beide een Maleisch
alphabet te plaatsen, waarin de Maleische klanken met die onzer taal naauwkeurig worden vergeleken; terwijl alle met gewone letteren gedrukte voorbeelden zeer zorgvuldig naar dien maatstaf veranderd zijn. De vertaling, zoo Fransche als Nederduitsche, laat in juistheid en duidelijkheid niets te wenschen over, en kan daar, waar de aard der zaak zulks toelaat, zoo als bij voorb. in de lezenswaardige inleiding van den Heer marsden op zijne Spraakkunst, op den lof van netheid en bevalligheid aanspraak maken. Het is ons uit de vergelijking van een aantal woorden en uitdrukkingen gebleken, dat de Schrijver zich niet vergenoegd heeft met het oorspronkelijke eenvoudig weder te geven, maar ook menigen misslag daarin verbeterd heeft. Vooral heeft dit plaats gehad met de namen van sommige dieren en planten, wier ware beteekenis door den Hoogleeraar reinwardt aan den Vertaler is medegedeeld. Gelijk het werk zelf van de bekwaamheid en ijver des Heeren elout getuigt, zoo levert de uitmuntende uitvoering een blijk van de lofwaardige zucht der Heeren enschedé tot

{==219==} {>>pagina-aanduiding<<}
verbetering der in onze noordelijke provinciën zoo diep vervallene drukkunst. Mogt hun voorbeeld door alle Drukkers, gelijk dat van den Heer Majoor elout door alle Officieren, die dikwerf van hunnen ledigen tijd een zoo nietig gebruik maken, om 't zeerst worden nagevolgd; en mogt de verdienstelijke krijgsman, door het herstel van den vrede op Java, weldra worden in staat gesteld, om met zijne medearbeiders, de Heeren lenting, koek en angelbeek, de laatste hand te leggen aan de uitgave van zomerdijk's heerlijk Woordenboek der Maleische taal, dat ons door den Heer elout in het Voorberigt zijner Spraakkunst beloofd wordt.

Krijgs- en Reistogten, uitgegeven door C.A. Fischer. Naar het Hoogduitsch. Te Amsterdam, bij C.L. Schleijer. 1826. In gr. 8vo. 296 Bl. f 3-30.

Op het titelvignet slaat een der gebroeders Bacheviller eenen roover-hoofdman, met de kolf van zijn geweer, de hersens in. Beide de broeders zijn Buonapartisten; de een zelfs kwam met den Ex-keizer van Elba terug. Te Lyon geraakten zij, te regt of ten onregte? verdacht; zij reddeden zich door de vlugt. Vele waren hunne moeijelijkheden en gevaren; de lotgevallen van den eenen broeder zijn vooral merkwaardig genoeg; eindelijk echter, in het laatst van 1819, mogt deze broeder veilig in Frankrijk terugkeeren. De ander was vóór dit gelukkig tijdstip reeds overleden. - John Nicol, of het Matrozenleven, is het tweede verhaal. Deze matroos was voor de zee geboren. Dat matrozenleven is nog al een aardig leventje! De man heeft veel gezien, ondervonden, en ook al gevochten. Bij den vrede, 1801, kreeg hij zijn ontslag. Nu zocht hij rust in zijne geboorteplaats, nam eene vrouw, en schreef dit verhaal in zijnen zeventigjarigen ouderdom. - De nu volgende Oorlogstooneelen in Spanje en Portugal, 1809-1814, zijn van een Engelsch Officier, die nog al veel bijwoonde en zag, het land en het volk inmiddels ook opnam, krijgsgevangen en eindelijk uitgewisseld werd, naar Engeland terugkeerde, en dat alles onderhoudend beschrijft. - Het laatste verhaal: De Scheepsgevangene, geeft geen uitlokkend berigt van den behandeling en geheel den toestand op de gevangenschepen in Engeland. De ongelukkige Fransche Conscrit bragt ruim tien jaren op zoodanig schip door, en kon dus naauwkeurige beschrijving doen van het harde lot, dat hem daar trof. - Het lakonieke voorberigt, 't welk alleen opgave doet der werken, waaruit deze reisverhalen getrokken zijn, en er dan eenvoudig bijvoegt: ‘Meer heb ik u niet te
zeggen,’ lokt ons uit, om even lakoniek, onze beoordeeling voor onze geëerde lezers te sluiten.


{==220==} {>>pagina-aanduiding<<}

De Noord- en Zuidlander, of de Mensch, in zijne ligchamelijke, verstandelijke en zedelijke betrekkingen, gewijzigd door het Klimaat, door Victor de Bonstetten. Uit het Fransch. Met Aanteekeningen. Te Leyden, bij C.C. van der Hoek. 1826. In gr. 8vo. 208 Bl. f 1-80.

Het klimaat heeft voorzeker, in ieder der gemelde opzigten, eenen aanmerkelijken invloed op den mensch; dat het alles zou doen, wil de schrijver geenszins beweren; het moet, zegt hij, voor alle goede staatsinrigtingen onderdoen, en zwicht voor godsdienstige geestdrift, zelfs voor wijsgeerige gevoelens. Zoo kon de hervorming in Piemont en het despotismus in het Noorden doordringen. Het klimaat heeft intusschen doorgaanden invloed, en in het eene land is de mensch meestal een ander mensch dan in het ander. De schrijver, geen naprater van anderen, maar zelfdenker en waarnemer, was door zijn zeer afwisselend leven, nu hier, dan daar, tot waarnemingen te dezen aanzien in menigvuldige gelegenheden, en geeft ons van deze zijne waarnemingen en zijn nadenken de resultaten, in dit zijn leerzaam en onderhoudend, alhoewel hier en daar wat oppervlakkig boek. Wij durven wel verzekeren, dat men het met genoegen lezen zal, en willen het gaarne aanprijzen.
Het laatste hoofdstuk: Wat waren wij in 1789? wat zijn wij in 1821? geeft, als 't ware, een algemeen overzigt van het vroeger beredeneerde en opgezamelde. Het zijn, zegt de schrijver, verspreide bloemen, op een groot gedeelte van den levensweg geplukt, en misschien wel ten deele verwelkt; in zoo ver, namelijk, de gedachten in zeer uiteenloopende tijdvakken verzameld zijn. Dat laatste hoofdstuk is voor meerdere uitbreiding vatbaar, maar verdient nadenken, en geeft, ook in de aanteekeningen, nuttige wenken.
In de overgenomene woorden van montesquieu, bl. 163, vonden wij, in den laatsten regel, eene zinstorende drukfout; anders immers bevatten zij onzin: ‘Wij ontvangen drie verschillende opvoedingen; die van onze ouders, die van onze meesters, en die van de wereld. De laatste werpt alle denkbeelden der beide laatsten omverre.’ Zoodanige misslagen zijn echter maar zeldzaam.

Kleine Verhalen voor de lieve Jeugd. Met Platen. Te Amsterdam, bij Schalekamp en van de Grampel. 1826. In kl. 8vo. 59 Bl. f :-60.

De aanmoediging, der ongenoemde Schrijfster (c.m.d.e.) door eenen onlangs overledenen uitmuntenden Kerkleeraar geschonken, waarvan wij, toevallig, kennis bekwamen, in deze bewoordingen: ‘Ga zoo voort: gij kunt aldus voor uzelve en uwe sekse nuttig zijn,’ gestaafd door de genomene proef van Recensent met dit werkje bij kinderen van 7 en 8 jaren, doet ons gereedelijk ons zegel hechten aan deze getuigenis. Het zestal kleine verhalen is onderhoudend en leerzaam, en de prentjes zijn voldoende. - Met meer dan een enkel woord, en dan nog slechts nu en dan, kunnen wij van soortgelijke boekjes voor de lieve jeugd niet gewagen.





{==221==} {>>pagina-aanduiding<<}

Boekbeschouwing.

De kracht en waarde des Geloofs; in veertien Homiliën over het XIde Hoofdstuk van den Brief aan de Hebreën, door G. Menken, Predikant te Bremen. Uit het Hoogduitsch, door J. Gorstius, Predikant te Enkhuizen. Te Enkhuizen, bij J. over de Linden. In gr. 8vo. VIII en 270 bl. f 2-50.

Als er dan toch vertaald moet worden, zoo valle deze eer aan zulke boeken te beurt, als dit is! De naam des Vertalers, die, ook door oorspronkelijken arbeid, gunstig bekend is, is reeds voor velen een genoegzaam bewijs, dat hun hier wat goeds wordt in handen gegeven. Wel hadden wij gewenscht, dat zijne vertaling wat losser of vrijer geweest ware; de lezing had dan meer behaagd, ook aan zulken, die juist niet begeeren, dat een Schrijver elk denkbeeld zoo duidelijk en volledig ontwikkele, daar (dat) er geen stof tot eigen nadenken meer overblijft. (Voorrede VI.)
Dat de inhoud dezes boeks hoogstgewigtig is, ziet men reeds uit den titel. De lezers van het werk van muller, het Geloof der Christenen, msgelijks door den werkzamen corstius overgezet, zien zich hier vooral een' aangenamen dienst bewezen. Aan alle Godsdienstigen, ook aan de Leeraars van den Godsdienst, durven wij dit werk van menken hartelijk aanprijzen. Het is, gelijk de Vertaler zegt, in een' zaakrijken en kernachtigen stijl geschreven, en ademt verstandigen ernst en een' liberalen, echt Christelijken geest; terwijl het een zoo belangrijk deel der H.S., als Hebr. XI is, niet weinig van onderscheidene belangstelling inboezemende zijden beschouwen doet.
Als preekwerk beschouwd, mag het tot geen model dienen, en wij keuren het zeer af, dat de hoosdzaken der Homiliën, de rustpunten der aandacht, niet opge-
{==222==} {>>pagina-aanduiding<<}
geven zijn; ook zoekt men de geregelde orde vaak te vergeess, en het is ons voorgekomen, dat de Schrijver, in de rangschikking der voorwerpen, meer had moeten zorgen voor de bewaring der eenheid, zoo veel mogelijk althans der overeenstemming, die, buiten dat, in Homiliën genoeg lijdt. Wat zwarigheid, al ware dan het getal derzelven vermeerderd? Dit zagen wij liever, dan uit Hebr. XI het 3 en 4de vers, zoo ook vs. 6 en 7, insgelijks vs. 20 tot 23 ezv., gelijkelijk in ééne Homilie opgenomen.
Nog behaagt ons niet de bespiegelende trant, waarop hier vaak de zaken behandeld worden, en die dan wel eens eene speling des vernufts wordt, waarvan het zonderlinge ons niet zoo zeer verrassen als hinderen kan. Wij houden het maar met eene rigtige uiteenzetting van zaken, en dan geplaatst te worden op een standpunt, waar een treffend geheel ons, met ernst, belangrijk voor hart en wandel voorgesteld wordt.
Zoo lezen wij, bl. 43: ‘De Schrift noemt Henoch met onderscheiding den zevenden van Adam, daar er tusschen hem en dien Stamvader slechts vijf Aartsvaders waren. Ware hij de zesde of achtste geweest, de Schrift zou daarvan geene kennis genomen, veel min hem daarnaar genoemd hebben. Nu wil zij hem doen kennen, als een Gode geheiligden, bijzonder voortreffelijken, een man van beteekenis. Het getal zeven was in de grijze oudheid van bijzonder gewigt, en gaf iets heiligs, geheimvols te kennen. In de zes eerste geslachten hadden zonde en dood ongestoord hunne onzalige kracht getoond, maar in het zevende geslacht verscheen de menschheid in den persoon ééns menschen, die met God wandelde, en tot God werd opgenomen, zonder den dood te zien, in hoogere volmaaktheid. Dit mag worden aangemerkt als eene profetisch-zinnebeeldige aanduiding, dat eens zoo de menschheid, in het gemeen, nadat zij, gedurende zes lange tijdperken, haren weg en strijd onder de heerschappij der zonde en des doods zal voleindigd hebben, in het zevende tijdvak tot hoogere volmaaktheid, tot heiliger leven,

{==223==} {>>pagina-aanduiding<<}

in God en tot God (?) tot meerdere vrijheid van den dood geraken zal. Het zevende tijdvak is het rijk Gods op aarde. En, ofschoon de gelukkige onderdanen van dit rijk nog zullen sterven, zal toch niet slechts de prikkel des doods voor hen verbroken, maar ook de kracht des doods, te hunnen opzigte, op meer dan eene wijze, verlamd zijn; zij zullen eene veel grootere vrijheid van den dood gevoelen, dan in de zes voorafgegane tijdvakken mogelijk was. Maar de, in dit zevende, laatstlevende menschen zullen geheel hetzelfde bestaan (?) en lot hebben, als de zevende van Adam. Gelijk hij, zullen zij met God wandelen in het geloof, en, gelijk hij, van de aarde weggenomen, uit de sterfelijkheid, zonder te sterven, in de onsterfelijkheid worden verplaatst.’ (En dit wordt nu bewezen met 1 Cor. XV:51-55 en 1 Thess. IV:15-17.) Wat zonderlinge redenering! Moet dan de Alexandrijnsche smaak weder liefhebberij worden? Hoe weinig grondigs is hier in zoo vele woorden gezegd! Hoe veel strijdigs! - Of de Schrijver, het betoog van w. cost, dat Henoch werkelijk zij gestorven, gelezen hebbende, nog schrijven zoude, dat die opvatting Mozes tot een onwetend en onverstandig Schrijver maakt; dat het moedwil is, zoo te denken, bl. 36, 37; dat die opvatting geen zin geeft, bl. 38; dat zij een misbruik der rede is, vooroordeel, ezv. bl. 39? Dit weten wij niet; maar dat dit zoo stellig uit de hoogte spreken niet overeenkomt met hetgeen hij bl. 85 schrijft, is duidelijk. Daar lezen we, over vs. 13: ‘Deze allen - Abraham, Izaak, Jakob, Sara, te zamen met de ouden, en Abel, Henoch en Noach - zijn gestorven in het geloof.’
Dit moge spijten van een boek, dat anderzins aanbeveling verdient, en ware door den bekwamen Vertaler zoo ligt te verbeteren geweest.





{==224==} {>>pagina-aanduiding<<}

Proeve eener vrije behandeling van den Heidelbergschen Catechismus in den geest van het gezuiverd Christendom, overeenkomstig het beginsel der Kerkhervorming. Door J. van der Linden, V.S. Christenleeraar bij de Hervormden te Kantens. IIIde Stuk. Te Groningen, bij W. van Boekeren. 1826. In gr. 8vo. 200 Bl. f 1-50.

Dit stukje bevat de 23ste en de tien volgende afdeelingen. Wij blijven ook nu bij ons vroeger gevoelen, en moeten het oordeel en de rondborstigheid van den kundigen man wederom regt doen, die nergens de achting kwetst, aan dit eerwaardig overblijfsel uit den tijd der hervorming verschuldigd, maar ook overal zelf ziet en denkt, en nergens den grondregel van het protestantisme uit het oog verliest. Het moge al waar zijn, hetgeen men zegt, dat de tijden overal voorbij zijn, in welke men zich slaafs aan den Catechismus bond, en deszelfs leeringen en spreekwijzen nagenoeg aan die van Gods heilig woord gelijk stelde, maar dat men thans den Catechismus in menig opzigt zelfs wel durft tegenspreken en verbeteren; wij vonden echter nergens zoo veel openhartigheid en duidelijkheid te dezen, gepaard met zoo veel gematigdheid en bescheidenheid. In stede van den vroegeren lof te herhalen, deelen wij eene kieine schets hier mede van de 23 en 24ste afdeelingen, welke, onzes inziens, nog al een teeder punt behandelen. - Na te hebben aangemerkt, dat, nadat de invloed van het geloof bij ieder artikel behandeld is, het wel eenigzins vreemd schijnt, naar de algemeene strekking van dat geloof nu nogmaals te vragen, maar dat het Bijbelsen begrip van de regtvaardiging des zondaars uit genade door het geloof toen de groote twistappel was, en alzoo de behoefte van den tijd de behandeling daarvan dringend vorderde, waarvoor nergens geschiktere plaats was dan hier, wordt I. het Bijbelsch begrip van de leer der

{==225==} {>>pagina-aanduiding<<}

regtvaardiging opgespoord. Van der linden houdt de woorden: regtvaardig voor God te zijn, of door Hem geregtvaardigd te worden, vooral regtvaardigmaken, ongepast. Gunst bewijzen, genade betoonen is, volgens hem, bij Paulus de beteekenis; liefde en welwillendheid omtrent schuldige en onwaardige menschen. Het sluit dus meer in dan vergeving der zonden en het uitzigt op de eeuwige gelukzaligheid; - II. wordt aangewezen, hoe de grond van die weldaad eenig en alleen in Gods ongehoudene goedheid of genade ligt, middelende de verlossing van J.C., en geenszins in eenige onze verdienste gezocht moet worden. Aan Gods kant is zij even onverpligt, als aan den kant der menschen onverdiend. Het beginsel van liefde of genade ligt reeds in de kracht van het woord regtvaardiging. Genade wordt daarom tegen schuld of verpligting overgesteld. Wordt in denzelfden adem van de verlossing door J.C. gesproken, het is omdat Jezus die genade voor ons verzekerd en bevestigd heeft, en dus als middeloorzaak beschouwd kan worden. De verklaring van het Evangelie (Rom. VIII: 1) geeft ons oneindig meer, dan de averegtsche voorstelling, welke zich met toerekening van vreemde verdiensten vleit, en die niet kan nalaten het grafvan zedelijkheid en deugd te worden. God blijft intusschen altijd de eerste, enz.; - III. handelt van de eigenlijke gesteldheid des geloofs, en van de verhouding, waarin het tot onze regtvaardiging staat. Bij den Catechismus is de tegenstelling niet tusschen geloof en goede
werken; maar hij geeft te kennen, dat het geloof hier voorkomt in tegenstelling en ter onderscheiding van de werken van Mozes' wet, waarop de Jood vertrouwde. (Wilde dit de Catechismus inderdaad, en niets anders?) Het geloof van den echten stempel heeft zijn vertroostend, maar ook heiligend en reinigend vermogen. Men kan het niet als iets verdienstelijks bij God in rekening brengen, zoodat Hij ons, op grond van hetzelve, geregtigheid en het eeuwige leven schenken moet. Dat wij op ons geloof genade en zaligheid verwerven, is in den geest van het Evangelie; maar dat wij

{==226==} {>>pagina-aanduiding<<}
die als verdiend loon van God mogen eischen, is ongerijmdheid. Als middel, waardoor wij Gods gunst aannemen en verkrijgen, staat het tot onze regtvaardiging in verhouding, is met de hoogste wijsheid van God tot dat einde bestemd. De Catechismus noemt dat geloof met nadruk opregt, omdat het het zaad van zelfverbetering en de kiem van goede werken in zich sluit, enz. Bij de 24ste afdeeling geeft I. den oorspronkelijken en naderhand verlegden staat van het geschil, dat aanleiding gaf tot den ongelukkigen twist over de goede werken; II. toont aan, dat, welken goeden of kwaden zin men ook aan dezelve geven mag, zij, in allen gevalle, geen grond van onze regtvaardiging bij God zijn; en in III. wordt op de bedenkingen van vraag 63 en 64 geantwoord. Wij achten het onnoodig, den Eerw. Redenaar hier bij de ontwikkeling te volgen. De lezer voelt, dunkt ons, genoegzaam den geest dezer leerredenen, en kan zich de vraag beantwoorden, of hij in het algemeen zoo over den Catechismus hoort prediken? en tevens, of de lezing dezer proeve hem niet nog wel hier of daar eenig nut en eenig licht aanbrengen zou? - Wij danken onzen bekwamen Medebroeder, en wenschen hem vele vruchten van zijnen arbeid, die niet ijdel zijn zal.




De weg tot Christelijke volkomenheid, of de Christelijke Zedeleer eene aanwijzing ter behoorlijke ontwikkeling onzer vermogens. Grootendeels naar F.V. Reinhard's Zamenstel der Christelijke Zedeleer bearbeid door T.A. Clarisse, Doctor en Hoogleeraar der Godgeleerdheid te Groningen. Iste Deel. Te Groningen, bij J. Oomkens. 1826. In gr. 8vo. VIII en 262 bl. f 2-:

Meermalen heeft het den Recensent, in wiens handen het onderhavige stuk ter aankondiging gesteld is, leed gedaan, dat men zoo vaardig is, om allerlei soort van

{==227==} {>>pagina-aanduiding<<}
werken, die in Duitschland uitkomen, te vertalen. Het kwam hem, als regtgeaard Vaderlander, voor, dat men al te graag was naar dien vreemden kost, en oorspronkelijke werken van inlanders waren hem veel aangenamer. Maar nooit is hij evenwel zóó ingenomen geweest met het inlandsche, alleen omdat het inlandsch was, dat hij het niet gaarne zag, wanneer men sommige uitheemsche werken in onze moedertaal overbragt, mits men de moeite deed, om dezelve niet maar enkel te vertalen, maar om ze naar den smaak en de behoefte van ons lezend publiek, vooral van den beschaafden stand onder ons, in te rigten. Trouwens, hoe vele prul- en broodschrijvers Duitschland moge opleveren, levert het echter ook verscheidene mannen op, die in ons Vaderland verdienen gekend en geëerd te worden, en wier schristen, in onze moedertaal overgebragt, van zeer veel nut kunnen zijn. Met dat al doet, bij een kundig en verstandig Nederlander, de naam alleen van een' beroemden Duitscher niet genoeg af, om deszelfs werk maar zoo onveranderd in het Nederduitsch over te gieten. Hij tracht veeleer aan hetzelve, tot meerder nut, iets oorspronkelijks en waarlijk Nederlandsch te geven. - Zeer welkom was ons, derhalve, het onderhavige werk, waarvan het eerste deel in het vorige jaar is uitgekomen en nog twee deelen te wachten zijn. De naam van reinhard, voorzeker een der beste Duitsche Godgeleerde Schrijvers, is niet alleen in Duitschland, maar ook in ons Vaderland, met regt, zeer beroemd. Zijne Christelijke Zedeleer heeft, ook onder ons, veel opgang gemaakt, zoodat van dat werk, in het Nederduitsch vertaald, thans een tweede verbeterde druk, bij inteekening, wordt aangeboden. Daar hetzelve vrij uitvoerig is, en, volgens het berigt van de nieuwe Nederduitsche uitgaaf, uit negen deelen bestaan zal, was het, al sedert eenigen tijd, een gelukkige inval van den jongen clarisse, om eene soort van Hoogduitsch uittreksel uit het grootere werk, als
een handboek voor den beschaafden stand, in de Nederlandsche taal over te brengen. Als Predikant

{==228==} {>>pagina-aanduiding<<}
te Doorn had hij daartoe aanzoek gekregen; doch, spoedig bemerkende, dat het Hoogduitsch werkje, zoo als het daar lag, voor onze Landgenooten minder geschikt was, zag hij de noodzakelijkheid in, om iets meer dan Vertaler te worden, en wilde, met gebruik echter van het Hoogduitsche werkje, zijnen eigenen weg betreden. Door verandering zoo wel van werkzaamheden, als van standplaats, werd hij natuurlijk verhinderd, om, in langen tijd, met het begonnen werk voort te gaan, tot dat hij eindelijk in staat gesteld werd, om het eerste deeltje daarvan uit te geven. Van harte wenschen wij den jeugdigen Groningschen Hoogleeraar, den waardigen Zoon van den beroemden Leidschen Hoogleeraar clarisse, geluk met het reeds geleverde, en verlangen naar het vervolg, niet kunnende twijfelen, of hij zal er veel genoegen van hebben; terwijl wij, vooralsnog, ons met deze algemeene aankondiging en aanprijzing vergenoegen.




De lijdende Verlosser. Een stichtelijk Passieboekje ten gebruike in de weken vóór Paschen, door Bernardus Verwey. Te Delft, bij de Wed. J. Allart. 1826. In kl. 8vo. VIII en 236 bl. f 2-20.

Het uiterlijk voorkomen van dit boekje is weêr allerliefst; doch men wil (en dan vooral) meer; vooral, daar er reeds genoeg en zeer goed stichtelijk gezelschap van deze soort bijeen is, zoodat er althans geene noodzaak bestaat, om er nog meer bij te brengen. Het wordt zelfs (zij het maar niet tot nadeel des hoofdpersoons, als er gesticht moet worden, den Bijbel!) al te vol.
Van de innerlijke waarde van dit boeksken kan Recensent, als hij de waarheid zeggen zal, niet veel roemen. Stichtelijk is het; maar het verstand krijgt toch al te weinig voedsel, en de stichting zelve - wat is zij? Mededeeling van goed zamenhangend, gepast afgeleid, krachtig aangedrongen en aangenaam afwisselend onderrigt tot levensbestuur en troost? Zoo moest het zijn;

{==229==} {>>pagina-aanduiding<<}
doch men vindt vrome meditatiën, die telkens op hetzelfde nederkomen, terwijl menigmalen gepaste aanleiding ongebruikt gelaten wordt; die, voor een groot deel, in uitroepingen bestaan, en die voorgedragen worden in een' matten en flaauwen stijl. Bijbelverklaring wacht men hier wel zoo zeer niet, maar - zij ontbreekt toch al te zeer, en waar iets tot opheldering gezegd is, is dit niet altijd gelukkig geschied, en een en ander rust op opvattingen, die bij vooronderstelling voorkomen, doch wel een woordje tot bewijs behoefden, dewijl ze zoo bedenking baren. B.v. Is het zoo zeker, dat Jezus zoo groot een deel zijner afscheidsredenen, Jo. XV, XVI, op weg heeft gesproken; en dat gebed, H. XVII, ook op weg? Was Jezus nog in het verhoor, toen hij Petrus, hem verloochenende, aanzag? enz. Zóó heeft Jezus vast niet gesproken, gaande naar Golgotha, als de paraphrase van verwey hem in den mond legt: ‘Dan zal men gaarne eenen haastigen dood sterven, om eene langzame marteling voor te komen; als men toch zoo handelt met eenen, die het niet verdiende, waarvan ik het voorbeeld ben, wat moet dan wel het lot zijn van hen, die zich zoo schuldig maken, als uw volk en Oversten doen?’ (Bl. 132.) 't Is de taal en stijl van Do. verwey; van den naar Golgotha geleiden Jezus niet. Wij lezen het veel liever, zoo als het bij Lukas staat.
Op bl. 125, sprekende over de neiging om gevonnisden te zien en de doodstraf bij te wonen, roept verwey uit: ‘o, Dat wij veel liever ons afzonderen!’ ezv. en op bl. 131 worden de vrouwen geprezen, die Jezus begeleidden naar de strafplaats. Behoorde hier niet iets tot opheldering bijgevoegd te worden, dat zoo ligt te doen was, opdat men niet vrage: Hadden die vrouwen niet beter gedaan met zich af te zonderen?
Doch allerwegen blijkt het, dat dit boekje met verwey's gewone vlugheid geschreven is. Zoo lezen wij (bl. 179): ‘Jezus, in het graf, door vijanden bewaakt. O!’ ezv. Dat 's wel en waar; doch vooraf gaat: ‘Je-
{==230==} {>>pagina-aanduiding<<}
zus, in den dood, door vrienden bewaakt. O!’ ezv. Waar heeft verwey dat van daan? Doch het moet wezen, door vrienden vereerd, of iets dergelijks. Erger is, dunkt ons: ‘De vriendinnen van Jezus zagen alles, (de begrafenis van Jezus) op eene kiesche wijze, aan,’ (bl. 177.) Vriendinnen van Jezus zijn van zelve kiesch. Bij het zien begraven des gezwachtelden lijks kwam geene bijzondere kieschheid te pas. De afneming van het kruis was in de verte gezien. Zulke onnoodige en onnuttige ophelderingen late men maar uit de reine en eenvoudige Evangelische verhalen weg!
Aan haast schrijven wij het ook maar toe, dat er zoo weinig gebruik is gemaakt van Jo. XIV-XVI. Wat was vruchtbaarder in stichtelijke leering en troost? En hoe veel noodiger ware het, bij dit voorname deel in de lijdensgeschiedenis zich op te houden, daar het zoo algemeen in het voorbijgaan slechts opgemerkt, of wel geheel voorbijgegaan wordt! Aan haast schrijven wij het toe, dat verwey Jezus in Gethsemane laat bidden, dat zijn nabijzijnd lijden mogt van hem voorbijgaan. Jezus spreekt van dezen beker.
Van die overhaasting, of onachtzaamheid, komen zeker zoo vele misstellingen en taalfouten, die althans een Schoolopziener vermijden moest. Wij vonden ‘had’ voor ‘hadt;’ ‘niemand als’ voor ‘dan;’ ‘gij aanbeval;’ ‘geen offer, die’ (bl. 60); ‘weifelend - volkshoop’ (bl. 104); ‘deze’ inplaats van ‘die’ (daardoor is het, bl. 125, alsof de schouder getorscht wordt, en het is de balk); ‘geërgerd,’ zegt verwey, ‘is afvallig, schaamachtig, ontrouw worden’ (na het eerste woord komt het tweede niet te pas); ‘O! dat ik mij spare tegen eene smart!’ (bl. 57) namelijk die van een ontwaakt geweten, in plaats van juist het tegendeel. Bl. 149 ziet men ‘Israëls achtbare Vaders, Overpriesters, Schriftgeleerden, en gemantelde Pharizeërs.’ Waren deze dan ook geene Overpriesters en Schriftgeleerden? Of - onderscheidde de mantel hen van hunne Collega's? Hoe waren deze dan gekleed? ezv. ezv. ezv. want wij

{==231==} {>>pagina-aanduiding<<}
hebben ons aan nog veel meer gestooten, en het spijt ons wel, dat onze kritiek niet gunstig mag zijn; maar - de waarheid gaat boven alles; en, als verwey maar schrijft, en niet leeren wil liever wat minder, en dan - hetgeen hij kan - wat degelijker en naauwkeuriger te schrijven, heeft hij zichzelven te wijten, dat men hem zulke fouten aanwijst. Partijdig wil Recensent voor of tegen niemand zijn, om des publieks wille.




Leerrede over de altoos werkzame en waakzame Voornigheid Gods, naar Jesaja XL:28a, gehouden op den 27 Mei 1825, te Numansdorp (Buitensluis), ter gedachtenis van het tweehonderdjarig bestaan van de bedijking van Groot-Kromstrijen, in de Ambachtsheerlijkheid Kromstrijen. Door Js. Lem, Predikant aldaar. Te Dordrecht, bij Blussé en van Braam. 1826. In gr. 8vo. 39 Bl.

De leerrede is eenvoudig: de tekst wordt verklaard; voorts de in denzelven vervatte waarheid, als door het ontstaan en de lotgevallen van den polder bevestigd, aangewezen; het derde deel bevat gelukwenschingen over Ambachtsheeren enz., en alles wordt met een vermanend woord, en tot vertroosting bij de thans niet voordeelige uitzigten voor den landbouw, besloten. De gelegenheid was ter feestviering gewigtig genoeg, en het verwondert ons niet, dat de Leeraar deze gelegenheid tot eene godsdienstige plegtigheid waarnam; hij deed daar wèl aan, en doet ook nu wèl, dat hij het hem vereerend aanzoek tot uitgave van deze leerrede niet afsloeg; zij is voor zijne gemeente een blijvend aandenken, en kan ook elders met genoegen en stichting gelezen worden.





{==232==} {>>pagina-aanduiding<<}

De Geboorte van den Mensch physiologisch-diaetetisch en pathologisch-therapeutisch beschouwd, en grootendeels volgens eigene waarnemingen en proeven voorgesteld, door Dr. J.H. Wigand; uitgegeven door Dr. F.C. Naegele. Uit het Hoogduitsch vertaald door C. van Eldik, Stads Geneesheer te Nijmegen, enz. IIIde Deel. Te Amsterdam, bij R.J. Berntrop. 1826. In gr. 8vo. Behalve Voorrede, enz. 520 bl. f 5-90.

Met dit derde deel, waarbij (gelijk de Vertaler zich uitdrukt) twee van wigand's leerrijkste vroegere geschriften, dat, namelijk, over de oorzaken en de behandeling van de vertragingen der Nageboorte, en dat over eene nieuwe en gemakkelijke Methode, om de Kinderen te wenden, en zonder groote kunst en uitoefening van geweld ter wereld te brengen, gevoegd zijn, is dit belangrijk voortbrengsel van Duitschen bodem compleet.
Ook dit deel verdient alle aanprijzing, zoo het die mogt behoeven. Echter vertrouwen wij, dat dezelve thans wel als geheel overbodig beschouwd kan worden, en het boek, in ieders handen zijnde, zichzelf genoegzaam zal aanbevelen. De bijgevoegde Verhandelingen zijn niet minder der betrachting en overweging van alle Vroedkundigen overwaardig. In de eerste, over de vertragingen der Nageboorte, geeft de Schrijver zes hoofdoorzaken van dit moeijelijk en niet zelden gevaarlijk toeval op, te weten: atonie van den uterus, deszelfs onregelmatige zamentrekking, buitengewoon vaste aanhechting van de placenta aan den wand van den uterus, ongewone zitplaats of aanhechting van de placenta, onregelmatige plaatsing van denzelven op den mond van den uterus, en eindelijk ongewone grootte en weekheid van de placenta, en ontvouwt de voor elke dezer oorzaken passende behandeling. De tweede, over eene nieuwe en gemakkelijke methode, om de kinderen te wenden, vervalt, volgens

{==233==} {>>pagina-aanduiding<<}
den Schrijver, in twee wezenlijk van elkander verschillende Hoofddeelen. Het eerste is de opzettelijke verandering van de ligging der vrucht; het tweede, de doorgang, of het doorvoeren, van de in eene regelmatige plaatsing gebragte vrucht door de genitalia. Wij twijfelen geenszins, of deze laatste Verhandeling zal door ieder' deskundigen als een geschikt bijvoegsel tot dit uitmuntend werk beschouwd, en met de meeste belangstelling gelezen worden. Aan het slot van het Voorberigt openbaart de Heer van eldik zijn voornemen, om 's jaarlijks een of twee stukjes Verloskundige Verhandelingen uit te geven, die voornamelijk tot de leer van wigand betrekking hebben, en dezelve bevestigen, of in het een of ander opzigt, maar dan ook grondig, wederleggen zullen, en noodigt tevens zijne Landgenooten uit, om hem daartoe hunne bijdragen toe te zenden. Mogt ook deze zijne nuttige onderneming alle aanmoediging en de meeste hulp, ondersteuning en medewerking ondervinden! Mogt zij alzoo, met dit geschrift van den achtingwaardigen wigand, medewerken tot het meer verspreiden en bevorderen van nuttige en verlichte kennis in een zoo gewigtig gedeelte der geneeskundige wetenschappen, waaromtrent wij, voor ons Tijdschrift, niet in meer bijzonderheden konden treden!

Eenvoudig, doch aaneengeschakeld, Verhaal van hetgeen er in de laatstverloopene jaren, in en bij Utrecht, is voorgevallen, ter zake van de aldaar aan publieke werken gebruikte geöctrooijeerde Kunstcement. Door Mr. J. van Doelen, Oud-Burgemeester der Stad Utrecht. Te Utrecht, bij J. Altheer. 1827. In gr. 8vo. 128 Bl. f :-80.

Nog wederom een boekje voor die genen onzer Landgenooten, die belang stellen - en wie doet dit niet, in eene zaak van zoo veel gewigt? - in het inlandsch ge-
{==234==} {>>pagina-aanduiding<<}
octrooijeerd Kunsteement, en in de geschillen, welke daaromtrent, vooral in den laatsten tijd, zijn gevoerd geworden. Indien dit geschrijf zoo voortgaat, zal men haast in zijne boekerij een afzonderlijk vak kunnen vullen met de stukken over het Kunstcement! Dan, gelijk alle lofzangen, zoo als het spreekwoord zegt, een einde nemen, zoo gelooven en hopen wij, dat ook, immers vooreerst, de openbare twisten over de gebrande molenklei uit het IJ weldra zullen ophouden, waartoe men in een nader Koninklijk besluit, opzigtelijk dit onderwerp, eerlang de aanleiding te gemoet ziet.
Zonder het bovengenoemde geschrift van den Heer Oud-Burgemeester, Mr. j. van doelen, zelfs van verre, onder de lofzangen te rekenen, vooronderstellen wij toch, dat hij eenmaal moede zal worden, zijne ziel over deze zaak te kwellen; en wie zou hem de stille rust misgunnen, die hij, tot den staat van ambteloos Burger teruggekeerd, op zijnen verderen levensweg wenscht te genieten?
Een eenvoudig, doch aaneengeschakeld (zijn dit strijdige begrippen?) Verhaal van hetgeen er, in de laatste jaren, in en bij Utrecht, is voorgevallen, ter zake van het aldaar aan publieke werken gebruikt geöctrooijeerd Kunstcement, benevens 19 Bijlagen, daartoe behoorende, maken den inhoud uit van dit boeksken. Deze stukken, van verschillende personen en autoriteiten afkomstig, loopen over het onderzoek dier metselwerken, - over ophoudingen van betalingen omtrent afgewerkte bestekken, - over het staken der geprojecteerde vertimmeringen van het Stadhuis en het bouwen eener nieuwe Kaserne te Utrecht, - over het hervatten van dezelve op hoogen last, enz. enz. (met welker geschiedenis wij meenen, dat onze Lezers genoegzaam bekend zijn), alsmede over het gevolg, 't welk dit alles voor den Heer Burgemeester heeft gehad. Zijn Ed. Achtb., namelijk, ontvangen hebbende 's Gouvernements besluit van den 2 Junij 1826, door tusschenkomst van H.H.E.E. Groot Achtb. de Heeren Gedeputeerde Staten der Provincie Utrecht, de

{==235==} {>>pagina-aanduiding<<}
magtiging bevattende, om met de genoemde vertimmeringen voort te gaan, mits daarbij gebruik makende van het geöctrooijeerd Amsterdamsch of zoogenaamd Kunstcement, deed reeds den 7den daaraanvolgende het verzoek aan Z.M., om uit de openlijke betrekkingen, tot dusver door hem bekleed, honorabel te mogen worden ontslagen, als kunnende hij, deels wegens zijne gevorderde jaren, deels uit aanmerking van hetgeen hem, sedert ruim twee jaren, ten aanzien van het bouwen eener nieuwe Kaserne en de vertimmering van het Stadhuis te Utrecht, was wedervaren, niet langer met voldoenden ijver en getrouwheid in dezelve voortgaan. Aan dit verzoek werd door onzen Koning reeds op den 19 Julij van het vorige jaar volkomene voldoening gegeven. Vermits echter het gerucht van 's Burgemeesters voornemen, om te zullen bedanken, zoodra de zaak hare beslissing zou hebben ontvangen, reeds lang de daad zelve vooruit was gegaan, heeft hij daarop wezenlijk het zegel gezet; doch, om dezelfde reden, baarde zulks nu minder verwondering.
Dit werkje aankondigende, willen wij hoofdzakelijk eenige zaken mededeelen, die tot den algemeenen inhoud behooren. - Over het Kunstcement zelf, of over de werken, daarmede te Utrecht gemetseld, denken wij niet meer te spreken, deels omdat wij ons dit stellig hebben voorgenomen, (zie bladz. 102 der Antikritiek, in den Recensent ook der Recensenten, 18de Deel, No. 3, voorkomende) deels dewijl wij oordeelden te moeten berusten in de uitspraak van het Koninklijk Nederlandsch Instituut, hetwelk op nieuw, volgens 's Konings bevel, die stof en de daarmede gemetselde werken te Utrecht heeft onderzocht, en van hetwelk men billijk mag verwachten, dat hetzelve, of de Commissie, daartoe uit deszelfs midden benoemd, naar waarde zal hebben gelet op die gebreken en onvolkomenheden, welke door den Heer Burgemeester, als aan laatstgemelde werken eigen, zijn voorgedragen, aangeklaagd en ten toon gesteld. Wij willen, ter inlichting van hen, die met het resultaat des onderzoeks en der beoordeeling van het genoemd Koninklijk

{==236==} {>>pagina-aanduiding<<}
Instituut niet bekend zijn, hetzelve hier niet terughouden. Ziet hier hetgeen er van gezegd wordt:
‘Geheel te onregt schrijft men, wanneer er over de deugdzaamheid of slechtheid van eenig metselwerk gesproken wordt, deze geheel alleen en bij uitsluiting toe aan het Cement, waarmede dit werk vervaardigd is, en houdt het Cement alleen daarom voor goed of kwaad, omdat het metselwerk goed of kwaad bevonden is, zonder hierbij te letten op alle die andere omstandigheden, welke noodzakelijk in acht moeten worden genomen.
Deze omstandigheden, nu, zijn de volgende:
1o. De aard van het Cement, deszelfs bestanddeelen, en de trap van fijnheid, waartoe het in den molen gebragt is.
2o. De kalk, waarmede dit Cement vermengd wordt, en de wijze, waarop deze kalk gebluscht is.
3o. De evenredigheid, welke er tusschen het Cement en den kalk plaats heeft.
4o. De hoeveelheid water, tot het beslaan der metselspecie gebezigd, en de wijze, waarop het daarmede gemengd wordt.
5o. De hoedanigheid van de steenen, welke door de metselspecie zullen verbonden worden.
En eindelijk, 6o. De wijze van de metselspecie te gebruiken.
De Klasse heeft alle deze omstandigheden naauwkeurig nagegaan en in aanmerking genomen, bij hare beoordeeling van de metselproeven, welke haar ten onderzoek waren toegezonden,’ enz. enz.
Men voegt er de verklaring bij: ‘dat, hoezeer ook sommige der ingeleverde proeven tegen het Amsterdamsch Kunstcement schijnen te pleiten, dit inlandsch fabrikaat in geene opzigten behoeft te wijken voor het Andernachsche tras; bewijzende deze metselwerken alleen, dat, even als met het Andernachsche of Dordsche tras slechte werken kunnen vervaardigd worden, en inderdaad meer dan eens vervaardigd zijn,

{==237==} {>>pagina-aanduiding<<}
door onachtzaamheid der werklieden, men zoo ook voor dezelfde uitkomsten blootstaat, bij gemis van naauwkeurigheid in bewerking met het Amsterdamsch geöctrooijeerd Kunsteement. Maar gelijk niemand, om zulk eene reden, zijn vertrouwen op de deugdzaamheid van het Dordsche tras zal willen vaarwel zeggen, zoo behoort men aan de deugdzaamheid van het Amsterdamsch geöctrooijeerd Kunstcement niet te twijfelen, al ware het, dat, bij de reeds vermelde, zich nog meer voorbeelden van slechte metselwerken, waarbij deze stoffe gebruikt is, opdeden.’
Wat nu de wijze aangaat, waarop de Heer Oud-Burgemeester de zaken voordraagt, en de inkleeding van zijn eenvoudig, doch aaneengeschakeld verslag, hierop zoude, door hem, dien het lust, veel kunnen worden aangemerkt; vele gedane vragen met wedervragen kunnen worden beantwoord; veel welligt op den man kunnen worden gebragt, die nu de schuld en het nadeel, door het oponthoud der vertimmering, met den schadelijken aankleve van dien, aan de stad Utrecht veroorzaakt, van zich op anderen tracht te werpen. - Dan, hiermede willen wij den Lezer niet lastig vallen. - Die het geschrift onpartijdig leest, moet opmerken, dat de toon, die er in heerscht, driftig, zelfverheffend, in eene hooge mate onkiesch, ja voor meer dan één' in die zaak betrokkene personen beleedigend is. Eene sterke partijdigheid omtrent den persoon van den Heer cazius straalt overal in onheusche bewoordingen door: zoodat men haast zoude moeten gelooven, dat 's Burgemeesters handelwijze, onder het voorgeven van behartiging der stedelijke belangen, hoofdzakelijk gegrond was op eene personele vijandschap tegen cazius; dat, onder deze gewaande vaderlijke zorg, zijn personeel gevoel zich lang heeft schuil gehouden, doch daaronder, na de ondervondene teleurstelling, niet langer verborgen kan blijven, maar tot uitbarsten gedrongen wordt. Uitvaringen, verwijtingen, schampere regtstreeksche of ingewikkelde aanmerkingen en aantijgin-
{==238==} {>>pagina-aanduiding<<}
gen, veeltijds op het enkel gerucht gegrond, of uit omstandigheden eenzijdig, als bij gevolgtrekking, afgeleid, maken de sauce piquante uit des geschrists. Op den Recensent van het in 1825 door den Heer cazius uitgegeven werk, waartegen de Heer Burgemeester toen het harnas heeft aangetrokken, toont hij zich, bij voortduring, verschrikkelijk boos, en wil hem, als een' kampvechter, die zonder naam het wapen wederom mogt opvatten, als antwoord onwaardig, het laatste woord
laten. De Heer Burgemeester denkt er voorzeker niet aan, en schijnt nimmer te hebben willen opmerken, dat Recensent hem bij herhaling zijnen wensch heeft te kennen gegeven, van zijne antwoorden te mogen verschoond blijven. (Zie bladz. 268 en volg. der Antikritiek, in den Recensent, 18de Deel, No. 7, voorkomende.) Waartoe toch nu op nieuw deze magtspreuk als eene bedreiging gebezigd, met welker vervulling wij ons het liesst vereenigen? Men denke intusschen niet, dat wij voor het antwoord van den Heer Burgemeester bevreesd zijn, noch voor hetgeen hij in zijne portefeuille, als het magazijn van zwaar geschut, in reserve mogt hebben gehouden. Dan, hoewel de Heer Burgemeester ons een vrij woord schijnt te willen laten, zoo willen wij daarvan geen misbruik maken, gedachtig, dat het niet edelmoedig is, insultare prostrato leoni. De Heer van doelen is rondborstig genoeg, om te verklaren, dat hij, in geleerdheid niet tegen zijne partij opgewassen zijnde, hem in eerlijkheid de loef meent te kunnen afsteken; dat hij voor de bekwaamheid van den Heer Inspecteur-Generaal blanken eene diepe buiging maakt, maar, wanneer het op waarheid en goede trouw aankomt, geene schrede voor Zijn Hoog Ed. Gestr. uit den weg gaat. Nu, deze, niet zeer nederige, uitspraak moge in een voldoend besef van genoegzame zelfwaarde, den mensch algemeen zoo zeer eigen, gegrond zijn en hare verschooning vinden! - De Commissie uit het Koninklijk Instituut wordt even min malsch behandeld; doch op gronden, die wij wel wenschten, om des Burgemeesters wil, dat door

{==239==} {>>pagina-aanduiding<<}
hem niet gebezigd waren. Er zal toch nog wel braafheid en karakter bestaan, behalve bij den Oud-Burgemeester van Utrecht. Of is hij de eenige, die in het bezit dezer deugden is? Zou men niet billijk kunnen vragen: hoe bestaat de man zelf, die zoo veel laagheid in een ander vooronderstelt, als hier, omtrent den Hoogleeraar de fremery en anderen, ingewikkeld wordt te kennen gegeven? De Bureaux van 's Konings Ministeriën komen er almede in het geheel niet onbesproken af, evenmin als eenige Autoriteiten van den Waterstaat. In één woord, de Burgemeester slaat regts en links in het rond, zoekende op allerhande wijzen zijne zaak te verdedigen, doch met wapenen, die geen doel treffen, omdat zij gebezigd worden ter verwering, daar, waar geen aanval is ondernomen, en geene verdediging alzoo te pas komt. Al die zijdelingsche punten, waartegen men uitvaart, doen niets ter zake, maar openbaren, in ons oog, alleen óf een kwaad hart, wantrouwen en spijt, óf zwakheid van gronden. Vooral moet het elk hinderen, die weet, dat de Heer cazius, wegens een gebrek aan de regterhand, genoegzaam niet in staat is te schrijven, dit onvermogen door den Heer van doelen te zien misbruiken tot een bewijs, dat hij, bij het teekench van het proces-verbaal, na de opneming van de metselwerken, op last des Gouvernements verrigt, zulks deed met eene bevende hand, daar hij trouwens, zoo als de Burgemeester zich uitdrukt, zijn eigen vonnis onderteekende. Dit noemen wij niet alleen onedelmoedig, maar kwaadaardig, en, voor zoo ver de Burgemeester zulks moge geweten hebben, laag.
Dergelijke aanmerkingen over het gedrag en het karakter van den Heer cazius, en omtrent andere personen of Autoriteiten, die tot de zaak in kwestie in eenige betrekking staan, in zoo ver zij zich met aan de zijde des Burgemeesters scharen, worden den geheelen inhoud des werks door gevonden. Elk, die niet vooringenomen is voor de eene of andere partij, zal moeten toestemmen, dat het in spijtgevoel, met eene pen, in gal gedoopt,

{==240==} {>>pagina-aanduiding<<}
geschreven is, waarin de enkele gegronde opmerkingen, en het ware, dat er al op zichzelve in sommige gezegden mogt gelegen zijn, als versmoord worden. Maar, hoe zal men al het ware van het valsche regt kunnen onderscheiden in een boek, dat met zulk eene partijdigheid en drift geschreven is, en waarin zoo vele zaken ter stoffering worden ter nedergesteld, die tot het wezen des geschils niet behooren, althans bij de beslissing nimmer moeten in aanmerking komen?
Wij moeten het aan elk hunner, die zich bij 's Burgemeesters openbaarmaking beleedigd kunnen gevoelen, overlaten, wat hun in dezen voor zichzelven en hunnen naam te doen staat. Welligt evenwel zal men oordeelen, den man, om zijne hooge jaren, te moeten verschoonen. Ook Recensent kan zich met dit gevoelen gereedelijk vereenigen, en voegt ten slotte hier zijnen wensch bij dien van alle weldenkenden, dat ieder Schrijver, in het openbaar tot verdediging of bestrijding van eene zaak optredende, nimmer uit het oog moge verliezen, wat hij aan zichzelven en aan het Publiek verschuldigd is, en dat hij zich alzoo eenig en alleen bij de zaak, geenszins bij persoonlijke aanvallen bepale, die slechts voor een oogenblik den Lezer doen glimlagchen, doch partijen meestal in een bespottelijk daglicht stellen.

Karakterschets van Lord Byron als Mensch en als Dichter, benevens (uit het Dagverhaal van Graaf Pietro Gamba getrokken) merkwaardige bijzonderheden van Lord Byron's laatste verblijf in Griekenland. Met Portret en Fac-simile. Te Delft, bij de Wed. J. Allart. 1825. In gr. 8vo. CLXX en 244 bl. f 4-60.

Het schijnt in den eersten opslag, dat de lotgevallen en denkwijze van eenen Engelschen Vrijdenker, met eene goede dosis menschenhaat toegerust, die zich tweemaal op

{==241==} {>>pagina-aanduiding<<}
reis begeeft, om zijn ergerlijk levensgedrag door zijne Vrouw verlaten wordt, ten laatste (gelijk zoo velen zijner Natie) een onderdrukt Volk te hulp komt, maar sterft, eer hij aan hetzelve eenige wezenlijke diensten heeft kunnen bewijzen, voor ons Publiek geene zeer belangrijke stoffe voor ruim 400 bladzijden heeft kunnen aanbieden. Doch de zaak verandert van gedaante, zoodra men in het oog houdt, dat dit onderdrukte Volk de Grieken zijn, en dat die Engelschman Lord byron is. De Grieken, die Eeuwen lang onderdrukte, thans met onkreukbaren moed herrijzende, en, even als de palmboom, tegen de verdrukking opgroeijende Natie, groot door zoo vele herinneringen, en het voorwerp der algemeene deelneming van Europa; - Lord byron, een der eerste, oorspronkelijkste en krachtigste Dichters der Eeuwe, die, als 't ware om voor de buitensporigheden en goddeloosheden zijner vroegere loopbaan te boeten, in den bloei zijns levens, en op de grootste hoogte van zijn dichtvermogen staande, rust, schatten, gezondheid en leven ten offer brengt aan de zaak van een verdeeld en slechts half beschaafd Volk, omdat die zaak heilig is: - zoo iets verdiende eene nadere ontwikkeling, en het doet ons veel genoegen, dat de Uitgeefster zich niet bepaald heeft tot eene naakte vertaling van gamba's Dagverhaal van byron's laatste reis naar en verblijf in Griekenland, maar zulks door eene oordeelkundige schets van zijn leven en van den man zelven heeft doen voorafgaan, wiens ware naam, zegt la martine, de wereld nog niet kent; geheimzinnige geest, sterveling, Engel of Duivel! - Gewis is deze schets het belangrijkste gedeelte van het voor ons liggende boek. Zij is met kunde en oordeel uit de vele geschriften over byron zamengesteld, en veel
onderhoudender, dan het zeer omstandige en wel eens tot kleinigheden vervallende Dagboek van gamba. Wij zullen beide achtervolgens beschouwen.
De lotgevallen van byron geven een nieuw en sprekend bewijs van het gevaar der grootheid voor jeugdige harten, wanneer niet eene zeer zorgvuldige opvoe-
{==242==} {>>pagina-aanduiding<<}
ding daaraan tot tegenwigt strekt. Byron, eigenlijk van eenen zijtak dier beroemde Engelsche familie afkomstig, erfde reeds op zijn tiende jaar van eenen Oudoom het Pairschap, of de waardigheid van Lord en zitting in het Britsche Hoogerhuis, benevens aanzienlijke goederen. Daarentegen genoot hij niet de opleiding eens Vaders: de zijne, een woestaard en wellusteling, die zijne Echtgenoote, byron's Moeder, mishandeld had, ontvlood zijne schuldeischers en overleed te Valenciennes, toen zijn Zoon eerst drie jaren oud was. Een ander heilloos voorbeeld van zedeloosheid vond hij in dien zelfden Oudoom, die hem de goederen en titel van Pair had nagelaten, een moordenaar in een tweegevecht, en in zulk een slecht gerucht staande, dat men hem voor bezeten hield. Zijn Oom, een braaf man, had hem een beter voorbeeld en betere lessen kunnen geven; maar hij overleed, verre van zijnen Neef en in deszelfs kindschheid, in de Oostindiën. Zijne Moeder was eene goede, teêrhartige, maar, zoo 't schijnt, al te zwakke en toegevende Vrouw. Een andere Oom van Moeders zijde, carlisle, was een stug en liefdeloos man, die zijnen Neef geheel verwaarloosde. Is het wonder, dat het kind, reeds op zijn achtste jaar bijkans aan zichzelv' overgelaten, met zijn tiende op de school als Pair des Britschen Rijks begroet, zijne driften, die in hem zeer sterk waren, den teugel vierde, daar geen bloedverwant of verstandig opleider die in hem wist te besturen? - De school te Harrow moet ook niet zeer geschikt geweest zijn, om hem tot mensch en Christen, misschien beter, om hem tot Geleerde te vormen. Hier kwam bij eene ongelukkige liefde voor het
eerste en, zoo 't schijnt, meest beminde voorwerp zijner genegenheid, waarvan ons de omstandigheden niet vermeld worden, maar waarvan hij zelf zegt: Indien ik Miss ch.. gehuwd had, ware mijn gansche levensloop misschien anders geworden. Zij was onbestendig. Slecht gezelschap voltooide zijn bederf, en zoo groeide hij dan op in het wild, als een hooge, forsche woudboom met rijke sappen en welig

{==243==} {>>pagina-aanduiding<<}
loof, doch wrange vruchten. Hij was nog geene twintig jaren oud, toen hij reeds den dood voor een' eeuwigen slaap, de deugden voor het gewrocht der bewerktuiging van het ligchaam, en het vermaak voor het goede en schoone verklaarde! Kon de ongelukkige, die dus geloof en hoop vaarwel zeide, ook wel liefde bezitten? Ook waren het niet alleen de Vrouwen, die hij diep verachtte, en slechts als geschikte voorwerpen voor onderhoud, vermaak en tijdverdrijf hield; maar het geheele menschelijke geslacht scheen in zijnen afkeer te deelen: deze geest toch doordringt alle zijne gedichten, tot eentoonigheid toe; alle zijne helden zijn geesels of schandvlekken des menschdoms; hij brengt zijne hulde nimmer aan goedheid, maar altijd aan grootheid, al is deze nog zoo afgrijselijk. - Hij werd over zijne dichterlijke eerstelingen (Hours of Idleness, ledige uren) door het Edinburgh Review hard aangevallen; zijn Oom, de Graaf van carlisle, liet hem, bij zijne eerste zittingneming in het Engelsche Parlement, alleen, zonder hem, volgens gewoonte, daar in te leiden. Dit alles verdubbelde den menschenhaat des jongelings; hij tastte zijne beoordeelaars op het hevigst aan in een snerpend hekeldicht (English Bards and Scotch Reviewers), en begaf zich, vooral misnoegd op zijn Vaderland, waar den jongeling, van kindsbeen af aan geene tegenspraak gewoon, zoo vele onaangenaamheden waren ten deel gevallen, op reis naar de toenmaals (1809) alleen voor de Engelschen toegankelijke landen, Portugal, Spanje en Griekenland. Thuisgekomen (in 1811) verschafte de dichterlijke voorstelling zijner gewaarwordingen in die landen, de twee eerste Zangen van Childe
Harold, hem een' ongewonen naam, en de inleiding ten Hove. Doch zijne betrekkingen tot de tegenpartij deden hem deze loopbaan verlaten; kort op elkander volgende verliezen versterkten zijnen menschenhaat, en hij beschouwde zich nu als een alleenstaande boom, rondom welken alles ter neêr was gevallen. Eenige zijner meest bekende en ten deele meest geachte werken zijn van dit tijdstip. Een rijk meisje van

{==244==} {>>pagina-aanduiding<<}
eene godsdienstige opvoeding had, in vrij scherpe verzen, zijne grondbeginselen aangetast; hij besloot haar te leeren kennen, deed een huwelijksaanzoek, slaagde toen niet, maar wel een jaar later; doch dit huwelijk was rampzalig. De ware liefde schijnt aan weêrszijden ontbroken te hebben. Byron was wuft en hoogstwaarschijnlijk ongetrouw, zijne Vrouw gestreng, en werd door hare bloedverwanten en eene bemoeizieke soort van Gouvernante opgezet, verliet zijn huis, zoo sommigen zeggen (hetwelk echter onze Schrijver tracht te weêrleggen) na een ergerlijk tooneel met eene Actrice; de berooide toestand zijner geldmiddelen, door slechte huishouding en omgang met liederlijke knapen, kwam hierbij; hij verliet nu andermaal Engeland, reisde naar Zwitserland en Italië, in gezelschap van een' volslagenen Godloochenaar, een' onverdraagzamen Apostel zelfs van het Atheïsmus, shelley, en van nu af scheen alles, wat hem nog van zedelijke grondbeginselen was overgebleven, te eenemaal uitgeschud. Thans kwam dat monsterachtige voortbrengsel der zedeloosheid en van onbeschaamden spot met alwat heilig is, Don Juan, - thans kwam dat verfoeijelijke en toch altijd een buitengewoon Genie verradende gedicht, de Caïn, in 't licht (*), maar tevens ook de twee laatste en verreweg schoonste Gezangen van den
Childe Harold, alsmede die, niet als geregelde treurspelen, maar als dramatische gewrochten vol treffende karakterschilderingen en plaatselijke waarheid, merkwaardige Falieri en de twee Foscaris; ook zijn Heaven and Earth (Hemel en Aarde), een voortreffelijk dichtstuk, wedijverende met de Love of the Angels van moore en den Ondergang der eerste Wereld van bilderdijk; drie dichtstukken, bijna gelijktijdig verschenen. (Het verwon-
{==245==} {>>pagina-aanduiding<<}
dert ons, dat onze Schrijver van dit gedicht zijns Helds met geen enkel woord gewaagt.) Avonturen met meisjes en vrouwen vervulden nu byron's ledige uren. Deze vrijheden en de staatkundige denkwijze van den Lord deden hem bij de Italiaansche Regeringen in 't oog loopen: achtervolgens begaf hij zich van Venetië naar Ravenna, naar Pisa, naar Genua. Het schijnt, dat de dood van den Godverzaker shelley, zijnen makker, - Vriend kan men zulk een wezen wel niet noemen, - de edeler natuur in byron weder deed opkomen en zich verheffen boven de heillooze stelsels en driften, die aan zijne gewrochten, door southey, niet geheel onverdiend, den naam van Satansschool hadden doen geven.
Ziet daar den hoofdinhoud van het belangrijke eerste stuk dezes bundels, hetwelk, in een' goeden stijl geschreven, ook nog de verdediging van byron behelst, in zoo verre als men uit zijne vroegere daden de opregtheid zijner bedoelingen in het laatste en kortste, maar gewis merkwaardigste, tijdvak zijns levens mag opmaken. Dit tijdvak nu wordt ons in het tweede gedeelte, het Dagboek van gamba, geschetst. Deze gamba, een Italiaansch Edelman, was de Broeder eener Geliefde van byron, eene zestienjarige Schoone, aan eenen zestigjarigen Echtgenoot gehuwd, en door byron geschaakt. Deze was ook uit Pisa gebannen, en onzen Held naar Genua gevolgd. Hier had hij het ontwerp, om naar de Vereenigde Staten van Amerika te vertrekken; doch Griekenland, met de Barbaren worstelende, trok zijne opmerkzaamheid tot zich, en hij besloot, voortaan zijne krachten, zijne bezittingen en zelfs zijn leven aan hunne zaak toe te wijden.
Wij hebben reeds gezegd, dat dit stuk ons te wijdloopig voorkomt, en in verscheidene kleine, vermoeijende bijzonderheden vervalt. Nogtans is het niet van belangrijkheid ontbloot, daar het ons niet alleen den Dichter in zijn laatste en edelste tijdperk, maar ook de Natie, die hij kwam redden, vertoont zoo als zij was. Wij leeren daaruit meer dan één verschijnsel verklaren, hetwelk in de twee laatste jaren onbegrijpelijk is voorgekomen; namelijk, hoe de Grieken meermalen de schoonste gelegenheden, om hunnen vijand afbreuk te doen, lieten voorbijgaan, hem, met eene slechts middelmatige magt, in den Peloponnesus lieten landen en denzelven verwoesten, hetwelk zij, met de handen ineen te slaan, ge-
{==246==} {>>pagina-aanduiding<<}
wis hadden kunnen voorkomen. Maar het zijn die noodlottige verdeeldheden, dat heillooze gebrek aan krijgstucht en orde, welke tot nu toe alle hunne pogingen hebben verlamd, de aanmerkelijke uit Engeland toegezondene leeningen ongelukkig verkwist, en, wanneer de Turken niet zulke jammerlijke krijgslieden waren, en de Vaderlandsliefde en haat tegen verdrukking niet alle, zelfs de grootste hinderpalen te boven kwamen, hunne zaak waarschijnlijk reeds zouden hebben doen verloren gaan. Byron ondervond meermalen, dat twist der onderscheidene partijen, en gebrek aan ondergeschiktheid der krijgslieden, alsmede der Opperhoofden, ook zijne welgemeende pogingen belemmerden. Ongeloofelijke moeite had hij zich gegeven, om eene bende Sulioten bijeen en onder zekere krijgstucht te brengen; maar hunne bandeloosheid, die in een' opstand zelfs een' hunner uit Duitschland overgekomene beschermers, sasse, het leven kostte, de verderfelijke zamenzweringen en opstanden tegen de aangestelde Regering, waarbij zelfs de thans met zoo veel roems voor
Griekenland strijdende karaïskaki (hier altijd cariascachi genoemd) met eene zwarte kool geteekend staat, verhinderden de genoegzaam zekere overgave van het sterke Lepanto, waaromtrent de Albaniërs met Lord byron reeds waren overeengekomen, maar nu terugtrokken, en de reis van byron naar Salona, ter bijwoning en misschien voorzitting van een algemeen Congres tot bijlegging van alle geschillen, en vasthechting van den band der Unie, die sedert weder zoo jammerlijk is uiteengescheurd. Het komt ons echter voor, dat de man, die de willem I, de washington van Griekenland had willen en misschien kunnen worden, van den beginne af in het ongezonde Missolonghi, aan eenen uithoek des lands, niet op zijne plaats was. In weerwil van het algemeene gevoelen, heeft de ondervinding geleerd, dat met deze sterkte, in de moerassen van Etolië, Griekenland geenszins staat of valt; en dit was toen het geval nog minder, toen de uitmuntende haven van Navarino (Pylos), tegenover Zante, nog in handen der Grieken was, en eene uitstekende gemeenschap met de Iönische Eilanden verleende. Te Argos, te Naupli, te Tripolizza of te Athene, maar misschien liefst van allen te Korinthe, op het middelpunt tusschen Morea, Noordelijk Griekenland, Attika en de Eilanden, had de Lord moeten verschijnen. Dáár, op de hoogte van Akrokorinthe, had men hem, niet, als weleer phi-
{==247==} {>>pagina-aanduiding<<}
lippus, met dwang, maar
door de vrije keuze van het Grieksche Volk, tot Opperbevelhebber, of veeleer tot opperleidsman, tegen de Barbaren moeten verkiezen. Dit zou een' toevloed van Europeanen uit alle landen, vooral Engelschen, naar het oorlogstooneel hebben gelokt, die voor de Grieksche zaak gewis allervoordeeligst geweest ware. De geldleening, uit Engeland vooral door zijn toedoen bewerkt, zou onder zijn bestuur en dat zijner landgenooten meer vrucht gedaan hebben, dan thans het geval is geweest. De gezondheid van dit zoo belangrijke hoofd zou door de pestlucht van Missolonghi, die reeds eenen normann en meer Europesche Grieken - vrienden noodlottig geweest is, niet vernield zijn geworden.
Maar men zal hier de vraag opperen, of van een' kwaden boom goede vruchten kunnen voortkomen? of een zoo bedorven hart, als dat van byron, geschikt zou geweest zijn, om aan het hoofd van de hervorming eener Natie te staan? - Of byron's hart bedorven was, is nog zóó zeker niet. Zijn hoofd was gewis op den dwaalweg geraakt, en zijne zinnelijkheid kende geen' breidel; maar, te midden van zijnen systematischen menschenhaat, was hij genegen tot weldoen, en offerde zich op voor een ideaal der menschheid. Daarenboven hebben wij een geval in de Oudheid, hetwelk deze vraag mag beantwoorden. Timoleon, een inwoner van Korinthe, had zijnen Broeder helpen ombrengen, die zich als tiran aan het hoofd van den Staat had geplaatst. Na vele jaren stelden de Korinthers hem aan het hoofd eener onderneming, om Syrakuse te bevrijden. Wij zullen u, zeiden de Overheden, naar mate van uw gedrag en daden in dezen togt, als broedermoorder of als tirannendooder beschouwen. - Zoo zou men ook van byron hebben kunnen zeggen: Het Publiek zal hem, naar mate van zijne verrigtingen in Griekenland, als vriend der vrijheid of der losbandigheid aanzien. Wij, voor ons, gelooven, dat bezigheid, het gebrek waaraan voor byron weleer eene zoo vruchbare moeder van ondeugden was, hem tot een nuttig lid der Maatschappij, ja misschien tot een' zegen der menschheid zou hebben gemaakt. Doch waartoe deze redenering? Het heeft der Voorzienigheid niet behaagd. Misschien wilde Zij een zoo heerlijk werk door den maker van Don Juan of Caïn niet laten volbrengen. Hoe het zij, vrede zij met zijne assche!





{==248==} {>>pagina-aanduiding<<}

Artemidorus in het Romeinsche Rijk, door C. Kuffner, uit het Hoogduitsch, met Aanmerkingen, door Steenbergen van Goor. Isten Deels 1ste en 2de Stuk. Te Leeuwarden, bij Steenbergen van Goor. 1825. In gr. 8vo. 487 Bl. f 6-20.

Het denkbeeld, om door middel eener verdichte Reisbeschrijving het oude Griekenland te doen kennen, - een denkbeeld, in den Anacharsis zoo uitstekend ten uitvoer gebragt, - heeft sommigen aan eene dergelijke onderneming bij andere Volken doen denken. Onze Hoogleeraar van der palm had, blijkens zijne Voorrede voor de vertaling van helon's Bedevaart, een soortgelijk ontwerp ten aanzien van het Israëlitische Rijk onder salomo gevormd; en wij hopen van harte, dat deze Vorst onzer Redenaars en Prozaschrijvers ons, na zijne roemrijke voltooijing der Bijbelvertaling, nog eens op dit genot zal toeven. Helon's Bedevaart zelve is iets dergelijks, maar uit een later en minder schitterend tijdvak der Joodsche Geschiedenis. Een Franschman en een Italiaan (cuoco) bezigde de geachte namen van pythagoras en plato, om Groot - Griekenland en andere Grieksche Volkplantingen te doen kennen; doch hunne werken, hoe verdienstelijk ook, hebben weinig opgang gemaakt. Omtrent het Rijk der Romeinen in zijnen hoogsten bloei kon een tweede Anacharsis ons allezins nuttig, aangenaam en belangrijk onderhoud opleveren. Doch zulk een Anacharsis was tot nu toe niet verschenen. Onze verdienstelijke Landgenoot, steenbergen van goor, die de Atheensche Brieven (eene schildering des Griekschen levens, gedurende den schoonsten tijd, in eenen anderen vorm) met zoo veel kennis van zaken en belangrijke aanteekeningen heeft overgebragt, levert ons hier de poging van kuffner, een' Duitschen Geleerde, om een tegenstuk te geven tot
barthelemy's voortreffelijk werk. Die Schrijver ontwikkelt zijne bedoeling in eene Voorrede, wier stijl ons wat hooggespannen, wat zwellend voorkomt. Dáár toch, zoo ergens, is het alleen te doen met eenvoudige onderrigting des lezers, niet met het streelen der ooren, noch het opwekken der verbeeldingskracht. Zoo men zich hiertoe in staat gevoelt, men late zulks aan het werk zelve over. - Het is ook wel wat stout, wanneer de Heer kuffner meent, dat, zonder dezen zijnen Artemidorus, ‘de schatten der Romeinsche Literatuur zouden vergaan.’ Zou het

{==249==} {>>pagina-aanduiding<<}
inderdaad met de klassieke studiën in Duitschland zóó slecht gesteld wezen? Nu, in ons Vaderland ten minste nog niet, en onze jeugd zal de groote Latijnsche Modellen, ook zonder dezen Artemidorus, wel leeren verstaan. ‘Een letterkundig, met de lava der onkunde en onverschilligheid overdekt Pompeji en Herculanum zal ik opdelven, aan het daglicht, aan het leven terugschenken. Dit Herculanum, dit Pompeji zijn de Romeinsche Classici.’ Stoute belofte! Het ware beter, het ware voorzigtiger geweest, aan den lezer deze uitspraak, in den voorledenen tijd, over te laten.
Welk is het tijdstip, door den Heer kuffner gekozen? Zoo men niet tot de tijden van konstantijn wilde afdalen, deden er zich hoofdzakelijk drie Regeringen op, welke voor een overzigt des kolossalen Romeinschen Rijks bijzonder gunstig zijn. De Regering van augustus, na den herstelden vrede in het Rijk, terwijl de gisting der burgeroorlogen de gemoederen nog levendig houdt, en Heroën van poëzij en welsprekendheid, als virgilius, horatius, livius, heeft doen ontstaan, behalve nog zoo vele verdienstelijke Grieksche en Latijnsche Geschiedschrijvers, Romeinsche Dichters en begunstigers der letteren en kunsten, als maecenas, agrippa, messala en pollio. Dit was de gouden Eeuw der Romeinsche Letterkunde. - Het tweede tijdvak was de zilveren Eeuw, of die van vespasiaan tot trajanus. De bloei der verbeeldingskracht is voorbij; maar zij is in de vrucht der Wijsbegeerte overgegaan. De welige, rijke en uitvoerige stijl heeft zich zamengetrokken in kernspreuken, zelfs in dicht, doch vooral in proza. Dáár schitteren de beide pliniussen, de onvergelijkelijke tacitus, de bijtende martiaal en juvenalis, de oordeelkundige quintilianus, en onder de Grieken plutarchus en epiktetus, bij de Joden josephus. De Staat, onder het beleid van den voorzigtigen en huishoudelijken vespasiaan, den goeden titus, den allerbesten trajaan, is niet tevreden met de grensscheiding van de
Tweed, den Donau en den Euphraat. Schotland wordt geheel overheerd, Dacië overwonnen, de Parthen tot in hunne Hoofdstad bestookt, en het Rijk daardoor aanzienlijk uitgebreid, zoodat Romeinsche vloten de Perzische golf naderen, en de togten van alexander schijnen te willen navolgen. - Het derde tijdstip is dat der beide antonijnen; van den goeden, vredelievenden, verdraagzamen antonijn

{==250==} {>>pagina-aanduiding<<}
den vromen, die in 23 jaren niet éénen oorlog voerde, toen van de Schotsche grenzen tot in Nubië en Mesopotamië vrede heerschte, de Christenen vrijheid van Godsdienst genoten, en, zoo de gouden Eeuw immer op Aarde mogt heerschen, het toen zou geweest zijn, indien die Eeuw zonder onschuld of vrij algemeene deugd denkbaar ware; en van den insgelijks goeden, wijsgeerigen marcus aurelius, die het Rijk tegen geheele scharen van vijanden, in louter verdedigende oorlogen, ophield. Doch de letteren kwijnden. Behalve den Keizer m. aurelius zelven, en den schranderen, geestigen lucianus, ontdekken zich geene namen van den eersten rang, en alles nadert de koperen Eeuw.
Indien wij tusschen deze drie Eeuwen kiezen moesten, zouden wij niet aarzelen, ons tot de eerste, als verreweg de dichterlijkste en voor een werk der verbeeldingskracht meest geschikte, te bepalen. Welke herinneringen uit de burgeroorlogen, een cato, cesar, cicero, brutus, liggen hier niet voor de deur! Hoe kan nog een herdenken der oude Republikeinsche vrijheidsliefde den Schrijver bezielen, en eenen gloed verspreiden over zijne schilderingen, die in een tafereel der Eeuw van trajanus, gelijk in die der antonijnen, geene waarheid meer zijn zou! Welke groote mannen kan hij hier schilderen; welke gebouwen zien verrijzen! Welke belangwekkende trekken voor de menschkunde kan hem het Hof van augustus, het tooneel der woelingen van livia tegen het eigen geslacht des Keizers en ten behoeve harer eigene kinderen, niet opleveren! - Doch de Heer kuffner heeft zich tot de Eeuw van nero tot trajanus bepaald, zonder daarvan reden te geven. Hij heeft eenen artemidorus tot zijnen held gekozen, en daartoe twee personen, die onder de Regering van tiberius als tijdgenoot van strabo, en onder trajanus als vriend van plinius leefden, in één' persoon te zamen gesmolten, hetwelk ons voorkomt tegen alle waarschijnlijkheid te strijden. Immers, zoo de eerste artemidorus onder tiberius leefde, moet hij omtrent in het eerste jaar onzer tijdrekening geboren, en dus, toen trajaan den troon beklom, 98 jaren oud geweest zijn. Of verkiest men hem in het eerste jaar van tiberius te laten geboren worden? Ook dan was hij met 70, zoo als de Schrijver stelt, maar 84 jaren oud, toen trajanus begon te regeren; en met zijn vierentachtigste jaar opent
men toch wel geene school! Doch, indien de Schrijver

{==251==} {>>pagina-aanduiding<<}
de waarschijnlijkheid hiervan slechts niet verdedigde, ware hem zulk eene fictie nog wel te vergeven.
Doch nu de vorm dezer Reis? Het Rijk der Romeinen, zegt kuffner, was te groot, om geheel door éénen mensch bereisd, dus ook om geheel geschilderd te worden. Hij heeft dus een plan gevormd; maar dit wordt hier nog niet ontwikkeld. Zoo veel vernemen wij slechts, dat artemidorus, een Griek, en wel een zeer beschaafde Griek zijnde, niet met die opgetogene bewondering het door hem geziene kon aanstaren, als een Scyth, anacharsis, het Griekenlaud van epaminondas, xenophon, plato en demosthenes. Hij moest meer vergelijken; vergelijken met Grieksche meesterstukken. Deze aanmerking is zeer juist, en zij zal ons te stade komen in de beoordeeling van hetgeen in dit eerste Deel geleverd is, waartoe wij thans, na opgave van het plan des geheels, overgaan.
De reeds genoemde Griek, artemidorus, komt, om te Rome zijn geluk te zoeken, waartoe zijn vader hem reeds bij zijne geboorte bestemd had, dewijl het in Griekenland niet meer te vinden was, (bl. 6) in het laatste jaar van nero's Regering uit Athene in die wereldstad. Dit geluk zoeken was inderdaad in die dagen bij de Grieken een even algemeene en kenschetsende trek, als het toestroomen der Fransche (groote en kleine) hommes de lettres naar Parijs; en de Schrijver behoefde dus geene andere reden der reis van zijnen held op te geven. Eerst komt hij op Kreta, van welk eiland de geschiedenis, vooral van deszelfs overheersching door de Romeinen, wordt opgegeven, en geen onbelangrijk tusschenverhaal oplevert. Zeer onderhoudend is de verdere zeereis door gesprekken tusschen een gezelschap beschaafde jongelingen aan boord van het schip, waarop artemidorus zich bevindt; namelijk een Romein, flavius, hartstogtelijk met zijne letterkunde ingenomen, de romaneske Milesiër cylon, en onze held. Het onderwerp is de zwanezang, de sabel van den Phaenix, en die van amor en psyche. Alle drie zijn zeer wèl verhaald, en winnen nog in belangrijkheid door de wijze van voorstelling, den vorm van zamenspraak tusschen drie uiteenloopende karakters. In 't bijzonder is de Mythe van amor en psyche om haren diepen zin merkwaardig; de valder ziel, hare verbanning in deze benedenwereld, om er, door lijden en boete, tot hooger geluk en vereeniging met de hoogste liefde te worden gevormd; een tafereel, wel

{==252==} {>>pagina-aanduiding<<}
eerst bij den laten Schrijver apulejus voorhanden, maar gewis uit het verre Oosten en, naar 't ons voorkomt, uit eene hooge oudheid afkomstig, hoezeer ook de Romein daaraan de zinnelijke kleur van zijnen landaard en Godsdienst gaf. Kuffner heeft dezelve weder een weinig zoeken te vergeestelijken (in eenen goeden zin.)
Nu landt men in Sicilië, en de Schrijver verhaalt ons een gedeelte der lotgevallen des eilands, juist niet met veel orde, daar hij begint met de merkwaardigheden en lotgevallen van Messene, en dan eensklaps overspringt op die van Syrakuse, sedert den tijd van Koning hiero den tweeden tot op octavianus. Alsdan worden eenige der natuurmerkwaardigheden des eilands vermeld. Men reist door Sicilië, en bezoekt onder anderen Enna, in het midden des eilands, waar eenmaal de Romeinen hunnen moordlust tegen de geheele bevolking botvierden, die hen haatte. Zij nemen hier bij den burger der stad, nikasio, hunnen intrek, die hen vervolgens blijft verzellen. Het stuk eindigt met gesprekken over den eed, bepaaldelijk den soldaten - eed (sacramentum) bij de Romeinen; over de verheffing en den spoedigen val van sejanus; over de Demons en het geloof aan dezelve; over den Genius volgens de Romeinen, waarbij vele verzen van Latijnsche Dichters uit de Eeuw van augustus worden aangehaald en medegedeeld; over het cottabusspel; minnedranken; - en nu begint nikasio een opstel voor te lezen, door hem gedurende zijn verblijf te Rome gemaakt, behelzende Geschiedkundige Aanmerkingen over de Romeinsche Poëzij, en inzonderheid over eenige der oudste Romeinsche Dichters, wier werken hij in de boekerij bij den tempel van den Palatijnschen Apollo had leeren kennen. Eerst wordt de oorsprong der poëzij, alsdan de heldenzangen, elegische, satyrische dichten, het leerdicht, en in het tweede stuk de tooneelpoëzij en het
heldendicht behandeld, waaromtrent vooral aan virgilius wel de helft van dat stuk wordt toegewijd, na eenige goede berigten omtrent de vroegere Tooneel-, vooral Treurspel - dichters, livius andronicus, naevius, ennius, pacuvius, attius. (Van plautus en terentius wordt genoegzaam geen opzettelijk gewag gemaakt.) Eene reis naar den AEtna geeft, namelijk, aanleiding tot de vergelijking van eenige dichterlijke beschrijvingen van dien berg (door cornelius severus, lucretius, pindarus en virgilius); bij die gelegenheid wordt door de beide Grieken de palmtak verreweg aan

{==253==} {>>pagina-aanduiding<<}
pindarus boven virgilius gegeven, ja de schildering van den AEtna door laatstgemelden als eene gebrekkige navolging en een onvoltooid stuk beschouwd. Dit brengt dan nu de sprekers op dien grootsten der Romeinsche Heldendichters; en, vonden zij dan ook in een enkel stuk, de reeds gemelde schildering, op den voorgang van favorinus en gellius, meer woorden dan waarheid en natuur, over 't algemeen geschiedt dien verheven' Zanger toch regt, en wijst men hem de eerste plaats na homerus toe, op eenen afstand echter, wiens meerdere of mindere ruimte een punt van geschil tusschen den vaderlandlievenden Romein flavius en de beide Grieken oplevert. Niet minder dan 125 bladzijden worden aan de beschouwing van maro en zijn heldendicht toegewijd; en, bij de onmogelijkheid, om de plaatsen uit denzelven in het oorspronkelijke mede te deelen, behelpt zich de Vertaler met de zeer gebrekkige en veeltijds ongetrouwe vertaling van vondel, (die, gelijk men weet, veel beter navolgen dan vertalen kon.) Nu ziet elk terstond, dat geletterden, den onmetelijken afstand tusschen het origineel en deze overzetting kennende, vondel's verzen zullen overslaan; terwijl ongeletterden virgilius daarnit onmogelijk kunnen leeren kennen. Hoe de Duitscher hierin gehandeld hebbe, weten wij niet; waarschijnlijk heeft hij de allezins getrouwe en fraaije vertaling van voss gebruikt. Voor de stukken uit oude Dichters, waarvan in onze taal geene overbrenging bestond, heeft de Vertaler zich van de hulp eens dichtkundigen Vriends bediend, die, naar het ons voorkomt, zich van zijne moeijelijke taak vrij wel gekweten heeft. Doch poëtische
vertolkingen uit de Ouden zijn en blijven altijd eene hoogstbezwaarlijke onderneming; en hier vooral, waar het op vergelijken tusschen de twee grootste Geniën der Oudheid aankwam, en getrouwheid dus hoofdzaak was, moest men het niet op eene sinds lang voor mislukt erkende vertaling hebben laten aankomen. Maar deze moeijelijkheid lag in het oorspronkelijke, en was door onzen Landgenoot bezwaarlijk te ontwijken. Men ziet dus, hoe weinig kuffner de schrandere omzigtigheid van zijn Model, den Anacharsis, heeft weten na te volgen. Barthelemy toch weet de vertalingen uit Grieksche Dichters, die hem ook in den weg lagen, doorgaans te ontduiken, door meer een denkbeeld van den geest der Dichters te geven, dan, om zoo te spreken, hun ligchaam na te bootsen; en, wanneer hij ons een denkbeeld van de

{==254==} {>>pagina-aanduiding<<}
Antigone van sophokles geven wil, vertaalt hij slechts eenen enkelen trek in welluidend proza, maar schildert met levendige kleuren den toestand der weggesleurde antigone, en de dertigduizend aanschouwers van dit tooneel, die in tranen wegsmolten. Zulk eene wijze aconomie heeft kuffner niet, die ons bijkans eene Latijnsche Anthologie, met eenige redenering gemengd, schijnt te willen geven.
In zoo verre wij dus deze Reis van artemidorus, dezen Romeinschen anacharsis, die, zoo wij meenen, in het Hoogduitsch uit tien Deelen bestaat, naar dit eerste Deel beoordeelen kunnen, staat hij met den Griekschen anacharsis noch in plan, noch in bewerking, noch in wegslepende voordragt eenigermate gelijk. Wij hopen echter, dat de volgende Deelen ons gevoelen zullen logenstraffen, en dat de Schrijver ons, te Rome zijnde, geenen vertaalden horatius, ovidius, lucanus of statius leveren zal, maar de voorhandene stof meer kort en aesthetisch bewerken.
De Aanteekeningen des Vertalers zijn niet zoo talrijk als in de Atheensche Brieven, maar zeer goed, en dragen, zoo als gewoonlijk, blijken van zijne bedrevenheid in de schriften der Ouden.

Werken der Hollandsche Maatschappij van fraaije Kunsten en Wetenschappen. VIIden Deels 1ste en 2de Stuk. Te Leyden, bij D. du Mortier en Zoon. 1824-1825. In gr. 8vo. Te zamen 638 bl. f 4-60.

Dit deel verschijnt in twee stukken, van welke het eerste bakker's bekroonde verhandeling over het Ideaal en de drie prijsverzen, ter gelegenheid van het feest der uitvinding van de boekdrukkunst, van tollens, nierstrasz en beeloo bevat; het tweede de lofredenen op brugmans, door de heeren van der boon mesch en capadose, benevens van reesema's redevoering over de republiek der letteren. Wij zullen van het eene en andere een kort verslag geven.
De vraag, door den Rotterdamschen kunstschilder j.a. bakker beantwoord, luidt dus: Wat verstaat men door het Ideaal in het gebied der kunsten, en in hoe verre moet derzelver beoefenaar zich naar hetzelve rigten? Na eene korte letterkundige geschiedenis ter inleiding, gaat de schrijver over tot

{==255==} {>>pagina-aanduiding<<}
hoofdstuk I, over het Ideaal in het algemeen; II. overzigt van het aesthetisch gedeelte der wijsbegeerte met betrekking tot het Ideaal; III. over het Ideaal met betrekking tot de kunst in het algemeen; IV. - met betrekking tot de toonkunst, dichtkunst en welsprekendheid; V. - met betrekking tot de bouw-, beeldhouw- en schilderkunst. Vervolgens in de tweede asdeeling toepassende, spreekt hij, I. over de bereiking van het doel der kunsten in het algemeen; II en III. betrekkelijk de onderscheidene kunsten; IV en V. bevat geschiedkundige opmerkingen en besluit.
Men ziet, dat de schrijver zijn onderwerp behoorlijk uit elkander heeft gezet. Hetzelve is inderdaad met veel kennis, wijsgeerig oordeel en kunstsmaak geschreven. De ontwikkeling van het denkbeeld zelve, ook in de aangehaalde uitspraken van vele Duitschers, heeft ons minst behaagd. Dit echter ligt in de zaak zelve, die beter gevoeld dan ten volle gekend wordt. Is de uitwendige natuur de eenige bron en maatstaf van het schoone; of brengt de mensch, in zijnen aanleg, smaak en denkbeeld van schoonheid mede, die slechts ontwikkeld behoeven te worden, om nieuwe scheppingen van volmaaktere bevalligheid voort te brengen, dan de bestaande dingen ergens aanbieden? Bakker verklaart zich, met vele nieuweren, vooral in Duitschland en sedert kant, voor het laatste. Hij schrijft aan dit begrip de geschiktheid toe, om de kunsten hooger te verheffen, en meent dit zelfs in de uitwerkselen reeds duidelijk te bespeuren; maar tevens ontkent hij niet, dat hetzelve op dwaalwegen, van onnatuurlijkheid, gemanierdheid enz., kan voeren, en hiertegen zoekt hij te waken. Wij kunnen hem niet op den voet volgen. Over het geheel schijnt ons zijne denkwijze gezond en navolgenswaardig. Zijne regels, zoo ver die te geven zijn, die van eenheid en doel, naar het schijnt en wij ons herinneren, volgens van beeck calkoen, waren misschien nog wel aan bedenking onderhevig. Eenheid zegt in het afgetrokkene niets: waar geene eenheid bestaat, bestaat geene zaak, dus ook geene schoone zaak; - zij komt alleen bij de toepassing voor den dag: als iets, dat één moet zijn wegens zijne bestemming, vormelijk beschouwd uit meer onzamenhangende dingen bestaat. Doel is misschien niet minder vreemd aan het bloot schoone. Welk doel heeft b.v. eene bloem, als voorwerp van smaak beschouwd, waaraan toch niet ligt iemand

{==256==} {>>pagina-aanduiding<<}
schoonheid zal ontzeggen? Men zal althans wel kruidkundige moeten zijn, om hier iets op uit te vinden.
Ook ten aanzien der toepassing hebben wij onze aanmerkingen. Doch wij schrijven het wederom meer aan de moeijelijkheid der zake, dan aan de onbevoegdheid van den schrijver toe. - Het schijnt, dat hij de welsprekendheid, misschien een der schraalst behandelde deelen, voor meerder achterlijk in onzen tijd en ons land houdt, dan verscheidene anderen. Ook wij zijn hieromtrent niet van 's mans gevoelen. De kanselwelsprekendheid althans heeft misschien nooit ergens meer gebloeid; maar weet onze geleerde schilder wel, dat groote redenaars te allen tijde zeldzamer waren dan groote dichters en ligt alle andere kunstbeoefenaars? - Het schijnt ons niet zeer juist, wanneer het treurspel bij de Grieken uit de kluchten enz. wordt gezegd ontstaan te zijn. - Dan genoeg: wij achten ons der Maatschappije voor dit belangrijk stuk op nieuw verpligt.
Bij de feest- en eeuwzangen zullen wij minder lang behoeven stil te staan. Die van tollens is, meenen wij, reeds vroeger behandeld. Het is eene reeks van schoone lierzangen, en aangenamer vorm was er voor het doel wel niet uit te vinden. Die van nierstrasz, met den uitgeloofden zilveren penning bekroond, zou eene Dithyrambe kunnen heeten, en is dezen bekwamen dichter waardig. Beeloo, die een' buitengewonen zilveren ontving, en eerst in Alexandrijnen, daarna in tienregelige coupletten zingt, valt echter niet af. Wij verheugen ons, dat het bestuur zijnen arbeid, boven de uitloving, wel vergelden en door den druk gemeen wilde maken.
Het tweede stuk bevat: 1o. Losrede op sebaldus justinus brugmans, door h.c. van der boon mesch, (thans Hoogleeraar aan het Athenaeum te Amsterdam) aan wien de uitgeloofde gouden eerpenning is toegekend; 2o. hetzelfde door abraham capadose, Medecinae Doctor (te Amsterdam), met den zilveren eerpenning bekroond; 3o. redevoering over het gemeenebest der letteren, ter opening der algemeene vergadering enz., door Mr. a. siewertsz van reesema.
Het moet elk verheugen, dat de voortreffelijke brugmans zoo uitnemende lofredenaars, en wel in zijne eigene leerlingen, heeft gevonden. Wie, trouwens, was hiertoe bevoegder, wie hiertoe natuurlijk meer bemoedigd, dan zij -
{==257==} {>>pagina-aanduiding<<}
in dezelfde vakken van studie, meer of min, bedreven, door eigene ondervinding met de grondigheid en voortreffelijkheid van zijn onderwijs bekend, en door dankbare, eerbiedige liefde tot hem ontvlamd? Immers leerlingen niet slechts, maar gelielde leerlingen, tot het volledigst genot van smans licht en leiding toegelaten, moesten van zelve twee zoo bekwame jonge lieden zijn, als de schrijvers bijzonder in deze hunne proeven toonen te wezen, of - te zijn geweest.
Het kan ons oogmerk niet zijn, stukken, die zeker reeds lang in handen van elken hoogachter des geprezenen waren, uitvoerig te doen kennen. Het zijn zoodanige lofredenen, als men schrijft en niet uitspreekt. Dit laatste zou bezwaarlijk eenige long, noch ook de aandacht van den besten toehoorder, zonder vermoeijenis uithouden. Men moet dit, inderdaad, wel in het oog houden, zelfs bij de lectuur. Wie zich eene gewone redevoering, in lengte zoo wel als zekere gemakkelijke oppervlakkigheid, voorstelt, die komt bedrogen uit, en loopt hierdoor ligt gevaar, de stukken, als voortbrengsels van smaak en fraaije letteren, niet naar waarde te schatten. Sommige deelen zijn dan ook breed en volledig behandeld, zoo als, onder anderen, de inrigting van den geneeskundigen dienst door brugmans, en allerlei zaken, hiertoe betrekkelijk; hetgeen ons des mans verdienste te dezen opzigte niet vertoont, maar bewijst. En beiden komen hierin overeen; beiden staven dit zelfs nog nader in bijgevoegde noten, waarbij capadose vooral uitvoerig is. Hetzelfde kan men omtrent andere onderwerpen hunner behandeling zeggen. Binnen geene al te naauwe grenzen bepaald, streven zij er naar, den man geheel te leeren kennen. Hij ontving groote gaven en voorregten van de natuur, en wendde die met ongewone vlijt aan; hij verkreeg dus zeldzame bekwaamheden, en gebruikte die allervoortresselijkst; hij was een groot, een beminnelijk en een goed man: ziedaar de algemeene trekken. Had hij, als alle menschen, zijne gebreken, en behoorde de eerzucht hier welligt toe, hij deed dezelve tot de edelste einden strekken. Gelijk hij echter vooral als geleerde, als natuurkenner moest geteekend worden, zoo verheffen beiden hem allermeest daarom, dat hij alle vakken dezer kennis zoo wonderbaar wist aaneen te snoeren, en het eene uit het andere op te helderen. Dit komt inzonderheid in het stuk van van der boon heerlijk uit. En dit is niet de eenige reden, waarom ook
wij aan hem de gouden medalje zouden hebben toegewezen. Zijn stuk is eenvoudiger, meer

{==258==} {>>pagina-aanduiding<<}
blijkbaar uit eene volle borst gevloeid, meer alle aandacht op het voorwerp zijner lofspraak, niet op zichzelven vestigende. Capadose doet sterke betuigingen hieromtrent; van der boon spreekt er minder van, maar doet het, misschien even daardoor, des te meer. Wij willen hiermede nogtans geene blaam op den Doctor werpen; elk heeft zijne wijze van doen; wij achten zijn stuk den verkregen lauwer waardig; zijne wijze, om boerhaave, camper en brugmans als schakels van eene gouden keten in de vaderlandsche geneeskunde voor te stellen, is fraai; en het is inderdaad te bejammeren, dat hij, met sommige andere jonge lieden, van het spoor der eenvoudige, nuttige waarheid gebragt, zijne edele vermogens daarna aan paradoxenjagt en harrewarrerij is gaan besteden. In dit stuk vindt men van dat zonderlinge nog maar weinig spoor. Ook zou het ons niet verwonderen, dat de man vele hier voorkomende stellingen thans herroept, ja verfoeit.
De redevoering van den heer van reesema is der gelegenheid waardig niet alleen, maar voor dezelve ook zeer gepast. Het is een dier onderwerpen, bij welke men, den titel gevonden hebbende, den inhoud, zoo niet scheppen, ten minste nog geheel formeren moet, uit den bajert van zwevende denkbeelden. De redenaar heeft zijne taak uitnemend volbragt.
Wij kunnen niet nalaten, aan dit Genootschap, dat zich meer beperkt, dan andere, waar men de ongelijksoortigste menschen en zaken bij elkander brengt, meer en meer aanwas en bloei toe te wenschen. Dit is voor onze vaderlandsche letterkunde, onzes oordeels, van waarachtig belang.





Redevoeringen en Dichtstukken van Jacobus Kantelaar, verzameld en met eene Lijkrede op denzelven uitgegeven door Matthijs Siegenbeek. Te Haarlem, bij de Erven F. Bohn. 1826. Met het Portret. In gr. 8vo. VIII en 349 bl. f 3-60.

Het is geene volledige verzameling der schriften van kantelaar, welke ons in dezen bundel wordt aangeboden, maar slechts eene keuze uit dezelve, voornamelijk geschikt om zijne gedachtenis als geleerd en staatkundig Redenaar levendig te houden. En waarlijk, de achtingwaardige man,

{==259==} {>>pagina-aanduiding<<}
die door de stormen der Omwenteling uit zijnen engen kring van Christenleeraar eensklaps op het groote tooneel onzer Staatsvergaderingen geplaatst werd, en in alle betrekkingen steeds gematigdheid en verdraagzaamheid met al de kracht eener onopgesmukte en toch treffende welsprekendheid verdedigde, verdiende deze hulde, hem door zijnen veeljarigen vriend, den hoogverdienstelijken siegenbeek, toegebragt. Eenvoudigheid en kracht, helderheid en orde zijn de kenmerkende trekken van kantelaar's talent als Redenaar; gelijk rondheid en matiging, zucht voor de vrijheid en liefde tot het vaderland, zedelijkheid en onbaatzuchtigheid hem als Mensch en Burger onderscheidden. Zulk eenen man hoort men gaarne, hetzij hij, gelijk in dezen bundel, redent over den invloed der ware verlichting op het lot der Vrouwen en het Huwelijks geluk, hetzij hij aantoont, dat onkunde de bron is van onverdraagzaamheid, of eene sierlijke Lofrede houdt op den laatsten van het geleerde geslacht der schultensen, hetzij hij, eindelijk, in onze Staatsvergaderingen, zich met kracht verheft tegen het afvorderen van politieke geloofsbelijdenissen, of zich met ijver verklaart voor de geheele afscheiding van Kerk en Staat. Zeker dragen zijne stukken, op sommige plaatsen, de duidelijkste blijken van den geest des tijds, in welken zij werden uitgesproken. Zoo verdiept hij zich, in de eerstgenoemde Redevoering, geheel in den hersenschimmigen droom van de oorspronkelijke gelijkheid der menschen, en van de goudeeuw, die op aarde bloeide, zoo lang die gelijkheid bestond; en waarlijk, thans, nu dat zoo dikwijls met geestdrift uitgesprokene woord, door in onbruik te geraken, eenigermate deszelfs tooverkracht voor onze ooren verloren heeft, glimlagchen wij om die dweeperij, meer eenen Dichter dan eenen Staatsman voegende, en zegenen de ongelijkheid der menschen, door welke alleen de maatschappijen kunnen bestaan;
terwijl wij ons verhoovaardigen op dat hooggeschatte erfdeel, ons door de omwentelingen nagelaten, de gelijkheid van allen voor de wet. Maar ook daar, waar de geest eens door stormen beroerden tijds uit hem spreekt, blijven wij den Mensch, den Burger beminnen, die ook toen altijd het spoor der zedelijkheid en gematigdheid betrad.
Het is jammer, dat wij in dezen bundel ook geene meerdere proeven vinden opgenomen van kantelaar's talent

{==260==} {>>pagina-aanduiding<<}
voor de poëzij; men zoude hem dan niet slechts als Redenaar, maar ook als Dichter hebben kunnen leeren kennen. De niet zeer beleefde weigering van den Heer immerzeel, dien monopolist onzer poëzij, heeft het daartoe opgevatte plan verijdeld. Intusschen heeft siegenbeek gedaan, wat hij konde, om deze gaping aan te vullen, en hij deelt ons een aantal brokstukken uit de dichtwerken zijns vriends mede, verrijkt met zijne oordeelkundige aanmerkingen. Maar kantelaar was zeker grooter Redenaar dan Dichter; ofschoon hij, vooral in zijnen Lierzang aan schimmelpenninck, getoond heeft, geenszins aan den voet des zangbergs te kruipen, maar denzelven integendeel een goed eind wegs te zijn opgeklommen. Ook zijn bekend dichtstukje op den dood van een kind:

Zoo lang een eik in 't woud 
Zijn kruin omhooge houdt, enz. 

getuigt van zijnen aanleg, en van zijn meesterschap in de behandeling onzer taal.
De Lijkrede van siegenbeek, welke deze verzameling zoo gepast besluit, is in den eenvoudigen, maarsierlijken trant, welke dezen geoefenden Schrijver eigen is, en schiklert ons klaar en helder de verdiensten, deugden en goede hoedanigheden van kantelaar, als Mensch, Burger, Staatsman, Geleerde, Redenaar en Dichter. In de laatste betrekking is hij misschien wel wat hooger gesteld, dan de gestrenge kritiek toelaat; doch den Schrijver eener Lijk- en Lofrede is eene kleine overschatting niet ten kwade te duiden.

Atlas der Oude Wereld in dertien Kaarten, enz. Naar het Hoogduitsch. Tweede Druk. Met nieuw getéekende en gegraveerde Kaarten en verbeterde Tafelen. Te Groningen, bij W. van Boekeren. 1825. f 2-80.

De Heer vieth heeft in dezen Atlas voornamelijk de Kaarten van d'anville tot grond genomen, den arbeid van andere Geleerden in dit vak echter niet verzuimd. De Tafelen, welke een beknopt en zaakrijk overzigt voorstellen van de Geographie, Geschiedenis en andere wetenswaardige bijzonderheden, (hier Oudheden genoemd) zijn vervaardigd

{==261==} {>>pagina-aanduiding<<}
door funke. Dit allernuttigst werkje heeft in Duitschland reeds de vijfde, en misschien nu nog meer uitgaven beleefd. Dat het bij onze landgenooten ook gunstig is ontvangen, bewijst deze tweede uitgave, welke met regt verbeterd heeten mag. De Kaarten, door veelwaard gegraveerd, hebben in naauwkeurigheid gewonnen; Frankrijk en Spanje vinden ieder afzonderlijk zijne plaats, en wij verheugen ons over den platten grond van Athene, welken wij in de vorige uitgave misten. Onze vaderlandsche jeugd en alle liefhebbers der oude historie hebben alzoo een zeer geschikt handboekje, om deels zichzelven te oefenen, deels door bekwame leermeesters naar dezen leiddraad onderrigt te worden. De Tafelen zijn wel eens wat kort, en missen daardoor die duidelijkheid, en juiste onderscheiding der tijden, welke bij het leeren der oude geschiedenis en staatsinrigtingen zoo noodzakelijk zijn. Zoo viel ons oog op de Oudheden van Rome: ‘Staatsregeling. Verdeeling der burgers in wijken en curiën. Drie standen: de Raadsheeren, Ridders en Plebejers. Patriciërs en Plebejers. Verdeeling in klassen en centuriën.’ In deze en soortgelijke zaken had men de orde des tijds een weinig meer kunnen in acht nemen, en die drie standen verder achteruit zetten. Doch dit kan verholpen worden door het mondelijke onderwijs en het lezen van andere boeken, waardoor zulke schetsen toch altijd behooren aangevuld te worden. Wij hopen, dat dezen Atlas nog meer uitgaven bij ons zullen ten deel vallen.




Guide, ou Déscription Historique et Topographique de la Ville de Leide. Avec un Plan de la Ville. à Leide, chez C.C. van der Hoek. 1826. 8vo. f 2-:

Een zeer nuttig werkje, bijzonder voor vreemdelingen, welke de Stad Leyden, en hetgeen daar in en om opmerkenswaardig is, begeeren te zien. Het behelst veel in een kort bestek, misschien voor vreemdelingen hier en daar te kort, zoodat zij wel eens de verklaring eens levenden Guide zullen noodig hebben. De Leydsche Exegeten mogen dit boekje daarom wel bestuderen, en hier en daar uit orlers, van leeuwen en anderen aanvullen. Ook is de stijl somtijds wat te zwellend, te poëtisch, en een enkel gezegde, hetwelk verheven schijnt, bevordert de duidelijkheid niet. Naar

{==262==} {>>pagina-aanduiding<<}
ons inzien past eenen Guide de allereenvoudigste taal. Men vindt dan hier de geschiedenis der Stad van den oorsprong tot op dezen tijd, de Akademie, en zoo vele bekwame inrigtingen, welke tot de Akademie behooren. Pag. 35 geeft de Schrijver de waarschijnlijke reden op, waarom men niet één groot Akademisch gebouw op de Ruïne gesticht heeft, hetwelk zeker, hoezeer het een' schat zoude gevorderd hebben, nog minder zoude gekost hebben, dan de thans door de stad verspreide veelvuldige gebouwen. De Schrijver heeft zonder twijsel gehoord, dat de voorname reden, waarom dat plan na onze verlossing van de Fransche dwingelandij niet ten uitvoer gebragt is, lag in het begrip van een groot man, die hier klein was. - Wij behoeven dit boekje niet verder te beschrijven, dan door te zeggen, dat er alles in is, wat tot eenen goeden wegwijzer behoort. Wij moesten wel eens glimlagchen bij sommige vergelijkingen, welke zeer in den smaak van den Guide vallen, b.v.: ‘Scaliger, dont l'exemple a forme grotius, comme celui de miltiade a produit thémistocle.’ Ook hadden wij nu en dan wel eene bedenking of twijfeling; b.v. of de zoon van d. heinsius, nicolaas genaamd, Professor te Leyden geweest is, enz. enz. De uitvoering en druk zijn prijzenswaardig; drukfouten vindt men echter, meer dan goed is.

De Lotgevallen van Hajibaba van Ispahan. Door J. Morier. III Deelen. Uit het Engelsch. Te Groningen, bij W. van Boekeren. 1826. In gr. 8vo. Te zamen 931 Bl. f 5-80.

Zeldzaam verlangen wij, bij de aankondiging en beoordeeling van een boek, het gevoelen van eenen of anderen onzer ambtgenooten in het recenserend vak te zien, alvorens wij ons oordeel zeggen. Nu echter was dit het geval; maar wij zagen nog niets daarvan, en zijn verzocht, de aanmelding niet op te houden. Wij nemen dus, met huivering bijna, de pen op; want in deze drie boekdeelen moet, diep voor ons verborgen, wijsheid en nuttigheid zitten, of wij kunnen ons niet begrijpen, hoe iemand zoo iets schrijven, en hoe eenig vertaler en boekdrukker er zijnen arbeid toe leenen wilde. - Deze boekdeelen behelzen dan het grootendeels zwervend leven, door het akelig, in ieder opzigt naar en akelig land, van

{==263==} {>>pagina-aanduiding<<}
eenen barbier, die nu eens tot hoogeren, dan weder tot lageren stand en meer- of minderen voorspoed kwam; terwijl geheel zijn leven en bedrijf eene aaneenschakeling is van grootspraak, bedrog, dieverij en verachtelijke laagheid, en men overal stalen vindt van de ondragelijkste onregtvaardigheid, wreedheid en het volstrektst despotisme. Zijne fieltenstreken hebben, ja, nu of dan eenige geestigheid en aardigheid, maar zijn toch doorgaande laf, en wij kunnen de verveling niet uitdrukken, met welke wij het werk eerst gelezen, en nu nog eens voor onzen lezer doorloopen hebben. Wij willen dan ook de onderscheidene standen en lotgevallen niet aanwijzen, die de zwerver doorliep; terwijl alles ook zoo vol onwaarschijnlijkheden is, dat wij maar zelden iets hebben gelezen, dat ons minder vermaak of voldoening gaf.
Een inleidingsbrief is van den Eerw. Dr. fundgraben, Kapellaan van de Zweedsche Ambassade bij de Ottomannische Porte, gerigt. Dezelve komt daarop neer, dat de berigten van Europesche reizigers weinig afdoen tot regte kennis der Aziatische zeden; dat de bekende Arabische Nachtvertellingen ons op het volledigst met het karakter der Oosterlingen bekend maken; maar dat men echtér hog in het Oosten moet verkeerd hebben, om dezelve goed te begrijpen, en dat alleen een werkelijk Aziaat bekwaam is, om regt goed eenen Gilblas van le sage te schrijven voor het Oosten, daar een Europeaan niet in staat is, de keurige schaduwen en onderscheidingen in handeling en manier te vatten. Peregrinus Perziër, die den inleidingsbrief teekent, had het geluk, eenen Perziaan te ontmoeten en het leven te redden, die hem de reeds in geschrift gestelde omstandige geschiedenis van zijn leven, uit erkentenis, ten geschenke gaf, zoo vol lotwisselingen en voorvallen, dat hij geloofde, dat dezelve, in Europa in het licht gegeven, niet missen zou belang te wekken. Op die wijze krijgt Europa dan nu dezen kostbaren schat. Wij twijfelen echter, of dit werk hetzelfde genoegen geven zal, als de duizend en één, die wij ons uit onze jeugd herinneren, ons in onze kindschheid gaven. Daar dit laatstgenoemde werk echter in vele opzigten ook meergevorderden behaagt, en aanprijzing vond bij bevoegde en geletterde regters, zoo willen wij ons oordeel wantrouwen, en het aan den lezer overlaten, of hij den schrijver tot meerdere soortgelijke boekdeelen wil ultlokken, die aldus zijn werk besluit: Geef mij aanmoediging, en ik zal u meer verhalen. Ik zal u vertellen,

{==264==} {>>pagina-aanduiding<<}
hoe haji baba eenen aanzienlijken Afgezant naar Engeland verzelde, wat hun te lande en ter zee wedervoer, wat hij al zag en opmerkte, en wat hem bij zijne terugkomst in Perzië gebeurde, enz. Wij, voor ons, hebben genoeg; maar men kan over de smaken niet oordeelen; wij vooronderstellen daarom eigene kortzigtigheid, en stellen het alzoo, fide implicita, zeker, dat de Heer morier geen werk zal geschreven hebben, hetwelk zoo weinig aanmoediging verdient, als wij aan hetzelve kunnen geven.

Heideblüthen, durch Dr. E.H. Hermes. Utrecht, bei J. van Schoonhoven und N. van der Monde. 1826. Gr. 8vo. 90 Seiten. f 1-:

Een Hoogduitsch dichtbundeltje, in den echten Hoogduitschen geest en trant, van eene Nederlandsche pers in het licht tredende, is al een zonderling verschijnsel; en geene voorrede noch berigtje geeft ons eenige opheldering. Waren hier navolgingen en overplantingen uit den bloemhof onzer poëzij te vinden, zoo als b.v. bij eichstorff, dan konden wij het nog begrijpen; maar thans, daar wij slechts eene enkele navolging van een stukje van gijsbert japiks aantreffen, en ons niets aan Nederland herinnert dan een Heideliedje, vervaardigd op eene reize door Overijssel, thans gaat het boven ons begrip. De taal zoo wel als de dichttrant van het voor ons liggende bundeltje is vreemd voor ons publiek; en waartoe zal het dan dienen, om hetzelve te beoordeelen? Wij kondigen het derhalve alleen aan als een voortbrengsel der Nederlandsche drukpers, en betuigen, dat wij, schoon hier op verre na geen schiller noch göthe gevonden hebbende, en geenszins smaak vindende in het nevelachtige en onbepaalde, dikwijls duistere en onverstaanbare dezer Hoogduitsche dichtstukjes, echter overal dichterlijken aanleg en soms treffende denkbeelden hebben aangetroffen; maar de overdrevene Romantische toon, welke hier, gelijk bij zoo vele andere nieuwere Duitschers, heerschende is, wil ons maar geenszins smaken. Het beste beviel ons de proeve uit den tweeden zang van een Heldendicht, tristan getiteld, en uit een oud-Duitsch stuk ontleend; terwijl wij van het uitgebreidere stuk voluspa, naar den IJslandschen grondtekst, naauwelijks iets begrepen hebben.

Bockbesch. No. III, bl. 140, reg. 14, lees voortbrengt. - No. V, bl. 200, reg. 15, lees Julij.





{==265==} {>>pagina-aanduiding<<}

Boekbeschouwing.

Leerredenen, door W.A. van Hengel. IIde Deel. Te Amsterdam, bij J. van der Hey en Zoon. 1825. In gr. 8vo. XII, 374 bl. f 3-90.

Het gunstig onthaal, dàt de vorige Leerredenen van den Schrijver genoten, en naar ons oordeel ook verdienden, deed hem besluiten, dezelve te vervolgen, en een' tweeden bundel in het licht te zenden. De aanmerkingen, welke een ander beoordeelaar gemaakt heeft, bij de recensie van het eerste Deel, (Letterocfs. voor 1822. No. II. bl. 34 volgg.) gelden nog gedeeltelijk dezen tweeden bundel. Wij nemen de vrijheid den Lezer derwaarts te verwijzen.
Met geroegen hebben wij deze Leerredenen ontvangen; en wij vreezen niet, dat de uitgave van dergelijke stukken ons publiek te zeer vertroetelen zal. De oorzaak ligt, mijns bedunkens, eerder bij hen, die meer den lof bedelen van fraai en siërlijk te kunnen prediken, dan dat zij bevordering zoeken van het eenige gewigtige doel des predikwerks. De Gemeente behoort daartoe te worden gebragt, dat men den man en zijne fraaije woorden over het hoofd ziet, en dat zij alleen let op het gewigt der zaken, en op de Goddelijke waarheid, welke wordt voorgedragen. Daartoe heeft de prediker boven den schrijver van Leerredenen veel vooruit. Indien men op den kansel alleen fraaije en gekunstelde Vertoogen levert, dan werkt men mede, om den Lezer veel te doen spreken van den fraaijen stijl en de sierlijke voordragt van gedrukte preken, en hem weinig of niets te doen gevoelen van het gewigt en de waarheid der onderwerpen, hoe voortresselijk ook deze zijn behandeld. Zoodanig is ons gevoelen. Men tast de kwaal van de verkeerde zijde aan, wanneer men aan de drukpers de nadeelen wijt, welke voor het grootste gedeelte hunnen oorsprong aan den kansel te dan-
{==266==} {>>pagina-aanduiding<<}
ken hebben. De zaken moeten den prediker geheel vervullen. Pectus est, quod disertos facit. Dan volgen de woorden van zelf. Simplex veri sigillum est. Het eenvoudige is, ook bij de voordragt van Goddelijke waarheden, het bekoorlijkst. Alle optooijing verveelt. Te veel bioemen of franjen (men vergeve ons dit woord hier) trekken het oog van de waarheid te zeer af.
Van hengel heeft, zoo als hij vroeger reeds te kennen gaf, het plan, om een handboek voor predikkunde uit te geven, en dit vordert van hem, deze en misschien nog meerdere preken in het licht te zenden. Alsdan heeft hij gelegenheid, zijne predikwijze te ontwikkelen en aan te bevelen. Tot op de verschijning van dit zijn handboek, zullen wij ook niets over den vorm zijner Leerredenen aanmerken. Hij vervulle spoedig onzen wensch! Zelfs Duitschers (*) achten hem tot dit werk bevoegd en geschikt.
In dit Deel ontvangen wij de volgende Leerredenen: I. De strijd der menschen wegens de zaak van Jezus Christus, naar Jo. VII:11-13. II. De bedenking, dat Christus na zijne opstanding alleen aan zijne vrienden en niet aan zijne vijanden verschenen is (weggenomen), naar Hand. X:40, 41. III. De dood van Mozes, naar Deut. XXIV:1-8. IV. Beschouwing der onverdiende zegeningen, die God ons in onderscheidene betrekkingen bewezen heeft en nog steeds bewijst, naar Gen. XXXII:10a. V. Beschouwing van deze waarheid, dat zoo wel het kwade, als het goede, van Gods bestuur afhankelijk is, naar Jez. XLV:7. VI. Christus als de overwinnaar der wereld door zijnen dood, naar Jo. XVI:33. VH. De heilzame werkingen van den Heiligen Geest, ter bevestiging en uitbreiding der heerschappij van Christus, naar Jo. XVI:7-11. VIII. De starrenhemel, als een toonbeeld van Gods deugden, welks regte beschouwing van den heilrijksten invloed op 's menschen leven is, naar Jez. XL:26. IX. De gods-
{==267==} {>>pagina-aanduiding<<}
dienstige lentebeschouwing, als eene bron van vreugde voor den mensch en Christen, naar Hoogl. II: 11, 12a. X. 's Heilands verhooging, als bekrooning van deszelfs gehoorzaamheid op aarde, naar Phil. II:6-11. XI. De erkentenis van Gods voorzienigheid in ons eigen leven, naar Job XLII:5. XII. De redenen van 's menschen onzekerheid nopens den dag,
waarop hij sterven zal, naar Gen. XXVII:2b. XIII. De vooronderstelling, dat er geen leven na dit leven te wachten is, als het rampzaligst verdichtsel beschouwd, naar 1 Cor. XV: 32. XIV. Het heil van den geestelijken Godsdienst naar het Evangelie van Christus, naar 2 Cor. III:6b.
Ons bestek gedoogt niet, dat wij van al deze Leerredenen verslag geven. Dit weinige moge dan hier genoeg zijn. Het zal aan velen, met ons, voorkomen, dat het onderwerp der eerste Leerrede althans niet in den gekozen tekst (Joann. VII:11-13) ligt. Den strijd toch voor jezus neemt niemand aan; maar allen ontwijken denzelven. Er was veel gemurmels onder de schare. Het goede, dat men van Hem getuigt, wordt in stilte gesproken. Eene bloote magtspreuk: Hij is een verleider der schare, jaagt allen vrees aan, en, omdat men voor de Judeërs beducht is, laat zich niemand ten voordeele van jezus luide hooren. - In de tweede Leerrede zouden, naar ons gevoel, de beide deelen omgezet dienen te worden. Logisch juister is de verdeeling, volgens welke eerst aangetoond wordt, dat, al ware de vraag (waarom Jezus niet aan zijne vijanden, maa alleen aan zijne vrienden verschenen is?) onbeantwoordelijk, ook dan nog de zekerheid van 's Heilands opstanding zou behouden blijven. Daarop zou dan het tweede deel juist passen, waarin aangewezen wordt, dat deze vraag ten volle kan beantwoord worden. - Op dezen voet zullen wij niet voortgaan; en daarom houden wij ook achter, hetgeen wij op deze en gene verklaring van den Hoogg. Schrijver hadden aan te merken.
Het meest heeft ons bevallen de zevende Leerrede, welke wij, uit al deze voortrefselijke Leerredenen, als

{==268==} {>>pagina-aanduiding<<}
de beste zouden uitkippen, indien wij hier eene keuze te doen hadden. Bevattelijke, maar te gelijk gegronde Bijbelverklaring vereenigt zich allernaauwst met geleidelijke verdeeling en natuurlijkheid in alles. Zie hier uit dezelve dit staal: ‘Ten tweede is deze zegepraal van het Evangelie door de werking van dien Geest aan de wereld overal en altijd tot een' spiegel van 's Heilands onschuld en heiligheid geweest. Keeren wij met onze verbeelding tot het leven van jezus op aarde terug; wij hooren Hem door zijne vijanden allerlei kwaads aantijgen. Nu eens bestempelen zij Hem met den naam van een' dwaas of onzinnige; dan eens beslissen zij met den toon van gezaghebbers: Wij weten, dat hij een zondaar is; dan weder schamen zij zich niet, te zeggen: Hij werpt den duivel uit door Beëlzebul, den opperste der duivelen. Cajafas met geheel de raadsvergadering noemt Hem als een' Godslasteraar, des doods schuldig. Voor pilatus staat Hij als een ellendeling, die zich tot koning heeft opgeworpen, met de doornenkroon op het hoofd. Hij sterft als een oproerige, door groot en klein gevloekt tot aan zijne laatste snikken. Nog na zijn sterven hoort men van zijne vijanden: Deze verleider heeft nog levende gezegd: na drie dagen zal ik opstaan. O ongehoorde miskenning van eene onschuld en heiligheid, zoo als er nooit op aarde is aanschouwd geworden! Maar zien wij nu nog een weinig verder. Wat gebeurt er? Er verloopen niet veel meer dan vijftig dagen, of op die kleine schare derzulken, die nog aan Hem geloofden, dalen de gaven des Geestes in de ruimste mate neder. Voor het oog der lasteraars verkrijgen zij wijsheid, en moed, en kracht, om de zaak hunnes Heeren in bescherming te nemen. Deze jezus, zeggen zij, welken gij gekruisigd hebt,
maar dien God opgewekt, en door zijne regterhand verhoogd heeft, heeft dit uitgestort, dat gij nu ziet en hoort. Welhaast geschieden op het noemen van zijnen naam allerlei wonderen en teekenen. Welhaast vertoont zich op de wereld dat wonder der wonderen, dat in den naam

{==269==} {>>pagina-aanduiding<<}
diens Gekruisigden zich de knieën van duizenden en duiden nederbuigen (buigen), en hunne tongen belijden, dat Hij de Heer is. Welhaast ontstaat er onder de belijdenis van dien zelfden naam uit een woest en verdarteld menschdom eene gemeente van braven en goeden. Ja, van den Taag tot aan den Euphraat en den Tiger, ziet men er in grooten getale, die als zijne volgelingen voor de zaak van godsvrucht en deugd, eischt de nood het, sterven willen. En alwie op Hem hoopt, hoopt op Hem, niet als een' heerschappijvoerder dezer aarde, maar als een' Vorst des beteren levens. Zoo treedt dan nu, door de kracht des Geestes, zijne onschuld en heiligheid overal van uit de duisternis te voorschijn. Zoo behoeft men niet eens de getuigenissen zijner jongeren, die al zijne gangen hebben nagegaan, om te gelooven, dat Hij geene zonde gedaan heeft. Zoo wordt zelfs de vlekkeloosheid van christus even zeer in het onbesmette leven zijner belijders, als in de tusschenkomst der Godheid aanschouwelijk. Zoo kunnen, zoo durven zijne vijanden Hem niet langer lasteren.’
Meer soortgelijke Leerredenen verlangen wij ook van den geleerden Schrijver. Het openen der Schriften door jezus deed het hart Zijner hoorders ontbranden. Ook in onze mate zullen wij hetzelfde ontwaren bij onze hoorders en lezers. Ons Protestantendom heeft aan den Bijbel en deszelfs regt verstand behoefte. Indien het met deze kennis wordt gevoed, dan zal het niet verlekkeren op hetgeen voor het hart geen brood is. Zulk eene spijze, welke verkwikt en voedt en sterkt, weet van hengel voortreffelijk voor te dienen. Hij onthale nog lang en dikwerf op dezelve ook het lezend godsdienstig Publiek!





{==270==} {>>pagina-aanduiding<<}

Gedenkstuk voor de Evangelische Lutersche Gemeente te Utrecht; bestaande in drie Gelegenheidsredenen, als: I. Afscheidsrede in de Geertekerk; II. Inwijdingsrede der hernieuwde Evang. Lutersche Kerk; III. Leerrede, des avonds na de Inwijding. Door J. Decker Zimmerman, Predikant bij de bovengemelde Gemeente, enz. Te Utrecht, bij J.G. van Terveen. 1827. (Uitgegeven ten voordeele van de Kollekte ten dage der Inwijding.) In gr. 8vo. X, 148 Bl. f 1-25.

‘De titel van dit boeksken moest misschien de openbare beoordeeling daarvan afleiden. Het is, ten gevolge van dien titel, geen boeksken voor het publiek. Maar het verschijnt toch in het publick; en eenige regelen ten geleide zijn daardoor noodig. - De uitgave verontschuldigt zichzelve. Mijne Gemeente begeerde die uitgave. Ik mogt haar dezelve, uit dien hoofde, niet onthouden; te minder, daar het geldelijk bedrag dier uitgave een offer was, dat ik aan haar en aan ons gemeenschappelijk belang, met liefde en uit liefde, kon en mogt brengen.’ Met deze verklaring vangt zimmerman de Voorrede aan van dit geschrift, Met deze zijne verklaring voor oogen, zullen wij hetzelve, doch als Gedenkstuk voor de Evangelische Lutersche Gemeente te Utrecht, beoordeelen.
Ook zonder dat ons zijn Eerw. hierop had doen opmerkzaam zijn, zouden wij geoordeeld hebben, dat veel niet voor het Publiek is, maar enkel ter bewaring voor de Gemeente. Ja zelfs de geheele kleur en de geest dezer Gelegenheidsredenen verbieden den onpartijdigen Recensent, de volle uitstorting des harten, als met den passer in de hand, koud en gevoelloos te ontleden. De Heer zimmerman heeft onze toegevendheid even min noodig, als hij dezelve verlangt. Gaarne voldoet echter Re-
{==271==} {>>pagina-aanduiding<<}
censent aan 's mans verzoek, bl. 105. in de 16 Aanteek uitgedrukt, en wil geen gebruik maken van de vrijheid, ook hem bl. 107 verleend, om het met het overige, verreweg het grootste gedeelte, des te strenger te nemen, ten einde hem en anderen te onderrigten. Gelegenheidsredenen zijn weinig geschikt, om naar de regelen der kunst te worden beoordeeld. Voor dezelve zijn niet altijd passende teksten voorhanden. Dit gemis belemmert den man, die gewoon is, zoo als zimmerman, zijne geheele voordragt uit den gekozen tekst, als het één en het al, af te leiden. - Onze Lezers zullen het ons ten goede houden, dat wij, bij de aankondiging van dit werk, de gewone wijze eener Recensie niet in acht nemen.
De gelegenheid, welke tot dit Gedenkstuk aanleiding gaf, is vooral merkwaardig, van wege de duidelijke en afdoende bewijzen van onderlinge toegenegenheid en broederlijke gezindheid, welke meer en meer zich onder al de Protestanten wederzijds vertoonen, en welke wij, bij de kleine verschillen, die, zonder schadelijk te zijn, blijven kunnen, hartelijk wenschen, dat dagelijks toenemen en alom aangekweekt worden. Dat de Lutersche Gemeente te Utrecht het hare heeft toegebragt tot noodige hernieuwing harer kerk, verdient wel erkend te worden, vooral wanneer zij, zoo als zimmerman verzekert, boven verwachting veel hiertoe heeft bijgedragen. Doch meer algemeen zal het belangstelling wekken, dat de Hervormden, bij gemis nog van de Domskerk, de Geertekerk ten vollen gebruike zonder eenig voorbehoud afstonden aan de Lutersche Gemeente, en dat, bij uitstedigheid van zimmerman en ziekte van diens sedert overleden ambtgenoot thomas, voor deze Gemeente is gepredikt door heringa, bouman, simons en koopmans. Dit wordt door zimmerman dankbaar erkend, en uit het volle hart des Redenaars stroomt alles daarhenen, en sleept ook nu nog den Lezer mede tot levendige belangstelling in alles, wat hij hier voordraagt. Met het uiterste genoegen lazen wij dit geschrift, naar ons oordeel vooral merkwaardig, als Gedenkstuk van wederzijd-
{==272==} {>>pagina-aanduiding<<}
sche toenadering, van wederzijdsche ongchuichelde vriendschap, van wederzijdsche volkomene gelijkschatting, van wederzijdsche hulpvaardigheid en liefdediensten, tusschen verschillende Protestanten. Men is broeder van elkander. De broeder-naam alleen stelt nu niet meer tevreden. Eene vereeniging in den geest gaat boven alle denkbeeldige, altijd dwang opleggende uiterlijke eenheid. Deze denkbeelden doen zich aan
onzen geest voor, bij het lezen van dit geschrift, hetwelk alzoo voor de geheele Protestantsche Kerk, niet enkel voor de Lutersche Gemeente te Utrecht, een Gedenkstuk is van den meer Evangelischen geest dan dien van vroegere dagen. Stelselzucht verstrooit, maar de Bijbel vereenigt. Gelukkig ons Land, waar de kweekelingen voor de prediking van het Evangelie des vredes zoo duidelijke bewijzen van Christelijke liefde in hunne nabijheid ontwaren!
Aan de Godgeleerde Bijdragers zij het verbleven, meer uitvoerig verslag te geven van dit Gedenkstuk. Wij noodigen velen onzer Lezers uit, hetzelve zich aan te schaffen. Zij dragen dan ook broederlijk iets bij tot ondersteuning van broeders en leden van het ééne ligchaam, van welk Christus het hoofd is.
Hier sta nog ten slotte, hetgeen bl. 93, in de Inwijdingsrede, voorkomt, en hergeen in onze dagen gewigtig is, bij de Liturgische koorts, die elders woedt. ‘Dat moeten wij bedenken: wij offeren aan God zeer weinig, wanneer wij enkel hout en steenen aan Hem osseren; “ons hart is, ook hier, datgene, wat bidden, en waarin wij God dienen moeten;” en, hoe gij uwe kerken ook opsiert, en hoe gij leerstoel en orgel en gewelf en bevloering ook optooit, het schoonste sieraad eener kerk zal altijd zijn eene talrijke gemeente, die, in eenen echten geest van ootmoed, daar opkomt, en aan welke, rein en onvervalscht, wordt verkondigd het woord der genade, der waarheid, en der heiligmaking in Christus. Zonder dit sieraad zijn onze schoonste kerken, het meest juist, gewitte praalgraven, die van buiten schoon schijnen, maar nogtans niet dan op dood

{==273==} {>>pagina-aanduiding<<}
en verderf heenwijzen; en eene vervallene, onbehagelijke gebedsplaats treedt veel minder, van wege onze geveinsdheid, beschuldigend tegen ons op.’





Brief van Petrus Immink, Predikant te Ootmarsum, in een allerhatelijkst daglicht geplaatst door den Heer B. Berends, Jur. Rom. et Hod. Doctor, in diens, daartoe strekkend, werkje, waarvan de titel begint: De redenen van mijnen overgang tot de R.K. Kerk, enz. Te Deventer, bij A.J. van den Sigtenhorst. 1827. In gr. 8vo. 51 Bl. f: -40.

Wij kennen noch dien berends noch zijn werkje, en zien nu alleen, dat hij de Hervormde kerk heeft verlaten en tot die der Roomschgezinden is overgegaan. Dit stond hem voorzeker vrij, ofschoon hij daardoor zijnen bloedverwanten, en in het bijzonder zijner moeder, verdriet aandeed en ergernis gaf. Het schijnt intusschen, dat dit het eerst niet was, dat hij zijner moeder verdriet aandeed. Het schijnt, dat hij Ds. immink, die hem, op belijdenis, tot lidmaat der Hervormde gemeente had aangenomen in Aug. 1814, als bemiddelaar tusschen hem en zijne moeder heeft willen gebruiken, welke zou verklaard hebben, hem voortaan niet meer voor haren zoon te willen erkennen. Ds. immink, hoewel, en met reden, op dien berends ontevreden, (daar deze, bij het opkomen van twijfel aan de Hervormde geloofsleer, zich niet met zijne bedenkingen bij hem had vervoegd, gelijk hij stellig beloofd had, alvorens den overgang te doen) wendde daartoe, naar het schijnt, eene vruchtelooze poging aan; en nu moet dan berends eenen brief, door immink aan hem ten antwoord op den zijnen geschreven, in openbaar geschrift in een allerhatelijkst daglicht geplaatst hebben. Daarom geeft zijn Eerw. mr dien brief in het licht, op dat het publiek oordeele. Dezelve is wèl; osschoon wij dien niet volkomen

{==274==} {>>pagina-aanduiding<<}
kunnen beoordeelen, daar ons die, op welken hij ten antwoord diende, ontbreekt, en wij ook het gedrag en karakter van berends en alle de omstandigheden van zijn geval niet genoegzaam kennen. Een voorberigt geeft ook geene genoegzame inlichting of bewijs. Als de Heer immink in het vervolg gelegenheid en tijd heeft, en moedigt het publiek hem door den goeden aftrek van dit stukje daartoe aan, dan zal hij een uitvoeriger geschrift in het licht geven, en aan berends nog zeventien bijzonderheden, alhier met name genoemd, en dan nog enz. enz. enz., bewijzen. Eenige korte aanteekeningen zijn nu achter den brief gevoegd, en ook een naschrift, waarbij wij, ten aanzien van berends' geschrijf, naar het VIIIste Deel, No. 4, van den Protestant gewezen worden.
Wij wenschen den Eerw. immink gelegenheid en tijd, maar hopen, dat hij dezelve tot nuttiger arbeid besteden zal. Het komt ons voor, dat de Hervormde kerk aan den Heer berends zoo heel veel niet verliest, ja dat zij zich dit verlies gemakkelijk getroosten kan. Wij gunnen der Roomsche kerke dezen haren nieuwen lofprediker van harte, en zijn het ook, in zekeren zin, met immink eens, als hij zegt: Het is tijd, ja meer dan tijd, dat onze kerk worde gezuiverd van leden, die haar weinig tot sieraad kunnen gedijen. Mogen die allen maar tot de Roomsche kerk overgaan! - En hiermede geven wij, als Protestanten, dezen Heer berends zijn afscheid.




Algemeen Overzigt der Epidemische Ziekte, welke in het jaar 1826 te Groningen geheerscht heeft; door E.J. Thomassen a Thuessink, A.L.M., Med. et Phil. Doctor, Hoogleeraar in de Geneeskundige Faculteit, enz. enz. Te Groningen, bij R.J. Schierbeek. 1827. In gr. 8vo. 84 Bl. f :-80.

Onderscheidene Geneesheeren, die de volksziekten,

{==275==} {>>pagina-aanduiding<<}
welke, in het verloopen jaar 1826, in verschillende streken onzes Vaderlands, geheerscht, en vooral in de Provinciën Groningen, Vriesland en Overijssel zulk eene aanmerkelijke verwoesting onder derzelver inwoners te weeg gebragt hebben, behandelden, deelden reeds, in kleine geschriften, hunne bevindingen aan het publiek mede, omtrent den aard, de oorzaken en gevolgen dezer ziekten, zoo als dezelve, verschillend gewijzigd, hun zijn voorgekomen. De Hoogleeraar thomassen a thuessink, hoewel eigene ligchaamszwakheid hem niet heeft toegelaten, de ziekte te Groningen dagelijks en geregeld te onderzoeken, schetst dezelve hier in algemeene trekken. Hij werd hiertoe in staat gesteld, in zijne betrekking als President der Provinciale Commissie van Geneeskundig Onderzoek en Toevoorzigt, door dagelijks omtrent de ziekte berigten in te winnen; terwijl hij zelf ook vele ziekten heeft waargeslomen en behandeld. De Hoogleeraar wil evenwel zelf dit werkje voor niet meer dan eene oppervlakkige en algemeene beschouwing dezer epidemie hebben aangemerkt; het aan zijne geachte Ambtgenooten overlatende, die de ziekte meer in hare onderscheidene vormen en wijzigingen gezien hebben, daarvan eene meer breedvoerige en naauwkeurige beschrijving te geven.
Dit geschrift is, in de eerste plaats, belangrijk voor de geschiedenis der ziekte, daar hetzelve ons, in het algemeen, bekend maakt met haren oorsprong en voortgang, met derzelver toestand, in zoo ver de plaatselijke gesteldheid der stad, het gebrek aan de benoodigde bergplaatsen voor de behoeftige zieken, de ongenoegzaamheid van geneeskundige hulp enz. daarop invloed hadden; al welke omstandigheden moesten medewerken, om de uitbrelding der epidemie te bevorderen. Voorts vinden wij medegedeeld de maatregelen, welke, ter voorziening in dezen, zoo van wege Z.M. den Koning, op voordragt van den Heer Gouverneur, alsmede door de Stadsregering, zijn beraamd en in het werk gesteld. Het Arsenaal werd binnen weinige dagen, door de aanhoudende werkzaamheid en den onvermoeiden ijver van den Heer

{==276==} {>>pagina-aanduiding<<}
hendriksz, tot een Ziekenhuis ingerigt, van alles ruim voorzien, en daarbij eene Apotheek gevoegd, zoodat in hetzelve aanstonds eenige honderden zieken konden worden opgenomen, welke in het begin door de Heeren Professoren bakker, stratingh en hendriksz, en daarna door den Heer hendriksz, geholpen door twee Heeren Chirurgijn-Majoors, werden behandeld. Om in het gebrek van genoegzame Geneesheeren te voorzien, had Z.M. goedgevonden, aan alle Rijks Universiteiten aan te schrijven, ten einde bekwame en tot de praktijk geschikte jongelingen uit te noodigen, om in dezen nood toe te schieten en hulpe te verleenen. Dit had ten gevolge, dat verscheidene van de Akademie van Utrecht, met name Dr. van der pant, de Kandidaten beijen, van der leeuw, nijhoff, scheltema en turk, - van Leuven, de Kandidaten reyne, honlet, pieters, lion, nalis en wauthier zich derwaarts begaven, en, op de edelmoedigste wijze en met de warmste menschlievendheid, een groot gedeelte der armen behandelden, en daardoor zeer veel nut stichtten; terwijl ook de Heeren Kandidaten stratingh, bosman, tresling en nauta peters, waardige kweekelingen der Groninger Hoogeschool, niet in gebreke zijn gebleven, vrijwillig hunne hulp toe te brengen; behalve dat nog eenige Geneesheeren van elders, door de Stadsregering, op een zeker honorarium, uitgenoodigd, daartoe hebben medegewerkt.
Vervolgens wordt omtrent het beloop, de toevallen, complicatiën en gevolgen der ziekte gehandeld, vergeleken met soortgelijke epidemiën, welke vroeger op verschillende plaatsen in ons Land en ook elders hebben plaats gehad. - De onderscheidene aanwijzingen ter behandcling worden duidelijk en met waar praktisch oordeel uiteengezet en voorgedragen. Wij ontwaren hier dien vrijen en onpartijdigen geest van beschouwing, welke niet, slaass gehecht aan eenig vast stelsel, de praktische handelwijze naar de eene of andere heerschende en niet

{==277==} {>>pagina-aanduiding<<}
zelden overdrevene theorie behoeft te wringen, daar alles op daadzaken en ondervinding nederkomt, opgehelderd door eenvoudige en verstandige verklaringen. Men zal dus ook hier, ofschoon het geschrift niet regtstreeks en opzettelijk daartoe strekt, eenige geschilpunten, of de ziekte namelijk van een' sthenischen, asthenischen, van een' wezenlijken bilieusen, of wel ontstekingachtig-gastrischen en enteritischen aard zij, waarover trouwens nog al verschil van gevoelen bestaat, bij oplettend nadenken, voor een goed deel, opgelost en veressend vinden. Onder meer andere nadeelige oorzaken, welke de ziekte deden aanhouden, meent de Schrijver ook te mogen rekenen een al te kort en te oppervlakkig onderzoek, ja zelfs, in het eerst, eene min bekende, ondoelmatige behandeling, - de miskende toevallen van ontsteking, congestie enz., die niet stellig werden weggenomen, - ook eene al te rassche en al te sterke aanwending van den koortsbast, of van den sulphas chininae, waardoor vele lijders in langdurige en chsonische ziekten, verstoppingen der onderbuiksingewanden en waterzucht vervallen zijn.
Hoewel Recensent voor zich de waarde van dit geneesmiddel, en wel bijzonder van het laatstgenoemde kina-zout, bij ondervinding heeft leeren kennen en op deszelfs waren prijs stelt, is ook bij hem wel eens de bedenking opgekomen, of men van dit middel niet hier en daar in deze ziekte meermalen een te onbepaald gebruik hebbe gemaakt, en of niet de gelukkige uitkomsten dier gevallen, waarin dit middel, met achterstelling van alle andere aanwijzingen tot onmiddellijk behoud des levens, met een verwonderlijk en onmiskenbaar nut is toegediend geworden, b.v. in de febres soporosae, apopleeticae, somtijds aanleiding tot eene te algemeene aanwending hebben gegeven.
Onder de middelen, welke tegen de waterzucht, als gevolg der koortsziekte, dikwijls nog met goed gevolg zijn aangewend, worden de bladen der diosma crenata, eene nieuw ontdekte en van de Kaap de Goede Hoop toegezondene plant, genoemd.

{==278==} {>>pagina-aanduiding<<}

De beschouwing en gevolgtrekkingen omtrent den aard der ziekte berusten vooral op het aanzienlijk getal lijkopeningen, door den Hoogleeraar hendriksz en den Chirurgijn-Majoor cornelisse verrigt, van zieken, die in het Arsenaal zijn gestorven. Dezelve worden onder verschillende rubrieken gebragt, waaronder zoo wel begrepen zijn de genen, die aan de oorspronkelijke koortsziekte, als die aan secondaire ziekten zijn overleden.
Ten aanzien van de besmettelijke hoedanigheid der ziekte, zoo als deze te Groningen heeft plaats gevonden, zien wij, dat de Heer thuessink van andere Geneesheeren in denkwijze verschilt. Dezelve kan, volgens hem, geenszins van besmettelijkheid worden vrijgesproken, en zulks wordt door redeneringen en op grond van daadzaken betoogd. - Daar deze zaak geheel op ondervinding rust, durven wij hieromtrent in geenen deele in eene beslissing treden; doch wij zijn sinds lang meer en meer in de overtuiging versterkt, dat het zeer moeijelijk is, om, op een' voldoenden grond, de niet besmettelijkheid eener ziekte, hetzij epidemische, hetzij sporadische, stellig te ontkennen of te bepalen. Wij kennen trouwens niet al de uitwendige invloeden, welke bij eene ziekte, om zich te kunnen mededeelen, gevorderd worden, daar deze, immers voor het grootste gedeelte, niet door de zintuigen os andere herkenningsmiddelen kunnen worden waargenomen, veelmin het eigenlijke werkzame beginsel, hetwelk de stofselijke of de zuiver dynamische voorwaarde der besmetting uitmaakt. Niet alles hangt hier voorzeker van de ziekte op zichzelve, maar veel ook van de individuéle gesteldheid der voorwerpen af, welke met de lijders in meer- of minder onmiddellijke betrekking komen. Wij zien daarom ook, dat eene ziekte, welke in sommige gevallen inderdaad niet besmet, op andere tijden wordt medegedeeld. Wij behoeven slechts te denken aan gewone catarrhale koortsen, aan typhus, dysenterie en andere, die nu eens besmettelijk worden bevonden, dan niet. Indien er das al, in ver de meeste gevallen, geene

{==279==} {>>pagina-aanduiding<<}
aanstekelijkheid hebbe plaats gehad, zoo wordt daardoor op zichzelve nog niet bewezen, dat de ziekte daarvan geheel en altijd moet worden vrijgesproken, en één stellig voorbeeld zal, te dezen opzigte, meer moeten afdoen, dan tien ontkennende. De Heer thuessink uit met kracht zijn gevoelen, tot welke nadeelige gevolgen het aanleiding kan geven, indien men, in heerschende ziekten, de besmetting verzaakt; en hij staaft zulks door de noodlottige gevolgen, welke dit gehad heeft in 1720 met de pest te Marseille, toen dezelve slechts voor eene kwaadaardige koorts werd gehouden, hetwelk meer dan 100,000 menschen het leven kostte. Hetzelfde had plaats in de pest van Moskou in 1780, waaraan 200,000 menschen stierven; terwijl men, ook in onze dagen, gezien heeft, dat, dewijl men de gele koorts te Cadix, Sivilië en Barcelona niet voor besmettelijk wilde houden, dit de oorzaak is geworden, dat niet alleen deze, maar ook de meeste andere steden van Andalusië bijna uitstierven.
Met gelijke zorgvuldigheid worden de oorzaken nagespoord en overwogen, waaruit de volksziekte is voortgevloeid. Dezelve kunnen deels als algemeene worden beschouwd, voortvloeijende uit de aanhoudende hitte en drooge gesteldheid des dampkrings, deels moeten dezelve worden afgeleid uit de geographische en natuurkundige ligging der Provincie en van de Stad Groningen, en uit de plaatselijke invloeden, welke binnen dezelve op de gezondheid der ingezetenen nadeelig hebben medegewerkt. Tevens wordt het nadeel aangewezen van het begraven der lijken in de kerken en op de kerkhoven, waaromtrent de Hoogleeraar zich aldus laat hooren: ‘Nadat er meer dan drieduizend lijken in de kerken en op de kerkhoven begraven zijn, - nadat men wel op hoog gezag eindelijk opgehouden heeft verder in de kerken te begraven, blijft nog het begraven op de kerkhoven steeds voortduren; en, daar er soms drie of meer in ééne familie stierven, worden deze graven steeds weder geopend, tot dat zij vol zijn. Het is de vraag, of deze lijken wel altijd diep genoeg met aarde bedolven zijn? Op

{==280==} {>>pagina-aanduiding<<}
het nieuwe kerkhof zijn ten minste in het begin der epidemie eene menigte lijken in denzelfden kuil begraven, en kisten op kisten gehoopt. Wekelijks worden nu nog tusschen de 40 en 50 lijken op de kerkhoven gebragt; en wanneer zal dit ophouden? Wat zal nu daarvan het gevolg zijn, als deze lijken tot rotting overgaan, de aarde, door het instorten der kisten, door vorst, regen en hitte, splijt, en er gemeenschap met de buitenlucht komt, zoo als dit te Cadix en Barcelona een' ondragelijken stank heeft veroorzaakt? Men zal dus daartegen bijtijds alle voorzorgen moeten gebruiken. In de kerken zal dit moeijelijk zijn, als de kisten inzakken; op de kerkhoven zal men, bij de minste inzakking, de graven met aarde moeten aanvullen en bedekken, en van de chlorure de chaux gebruik maken. Het is daarom zeer te wenschen, dat men allen spoed make met begraafplaatsen buiten de stad daar te stellen, daar de ondervinding daarvan zoo zeer de dringende noodzakelijkheid aantoont.’ Wij hopen, dat dit onheil, hoe gegrond de vrees voor hetzelve, naaraanleiding van het medegedeelde, ons toeschijnt te zijn, door krachtdadige middelen, zoo veel mogelijk, worde voorgekomen. Mogt ook thans de rampspoed ten minste dit nut hebben achtergelaten, dat men zich meer en meer ontdoe van een nog zoo algemeen en schadelijk vooroordeel, als de gewoonte van het begraven in de kerken, en op de kerkhoven binnen de muren der steden, te midden der bevolking! Mogten ook de Bestuurders der stedelijke en andere Gemeenten de hooge waarde hunner roeping steeds van naderbij en levendiger hebben leeren kennen, om dezelve tot der burgeren gezondheid, waartoe dezelve zulk eene regtstreeksche en vermogende betrekking heeft, aan te wenden! - Voorwaar, zonder de medewerking van het Politiek Bestuur, in zoodanige omstandigheden, als te Groningen en elders hebben plaats gehad, zullen de goede oogmerken der
Geneesheeren niet kunnen worden bereikt. Zullen deze eenigermate hun doel bereiken, hetgeen zij, met zoo vele onschatbare opolle-
{==281==} {>>pagina-aanduiding<<}
ringen, trachten te doen, zij behoeven daartoe eene ijverige, kloekmoedige en onbekrompene ondersteuning van het openbaar gezag; en waar het hieraan ontbreekt, waar traagheid, hoofdigheid, gehechtheid aan het oude, omdat het oud is, te groote karigheid in het besteden van eenige buitengewone uitgaven, welke de tijdelijke toestand gebiedend vorderen, de beginselen en regelen van handelen uitmaken, daar worden voorzeker de beste pogingen der Geneeskunde, zoo niet geheel verijdeld, ten minste voor een groot gedeelte te leur gesteld, en den dood wordt alzoo eene overvloediger prooi toegevoerd.
Aan het einde des werks wordt een drietal lijsten gevonden; als: eene van de sterfte, voorgevallen van de maand Mei tot December 1825, vergeleken met 1826, binnen Groningen; welke lijst ons een verschil doet kennen der meerdere sterfte in het laatste jaar boven het eerste van niet minder dan 2067 over het gemelde tijdperk. Ontzettend onderscheid! De tweede lijst geeft het getal op der lijken, gedurende het jaar 1826, in de vier kerken en kerkhoven te Groningen begraven, enz.; en de derde duidt aan het getal der overledenen in het Ziekenhuis (het Arsenaal) van en met den 8 September tot en met den 31 December des vorigen jaars. Deze opgaven hebben hare waarde, voor zoo ver dezelve voor de epidemische Statistiek zeer belangrijk zijn.
De geachte en als praktisch Geneeskundige, zoo buitenlands als in ons Land, met regt beroemde Schrijver heeft zich op nieuw aanspraak op den dank zijner Landgenooten verworven door de mededeeling van dit algemeen overzigt. Hartelijk wenschen wij, dat hij steeds lust en krachten moge behouden, om een werkdadig aandeel te blijven nemen in de bevordering der Vaderlandsche Geneeskunde.





{==282==} {>>pagina-aanduiding<<}

Redevoeringen, nagelaten door W.A. Ockerse. Te Amsterdam, bij J. van der Hey en Zoon. 1826. In gr. 8vo. 266 Bl. f 2-90.

Het jaar, dat voor zoo velen noodlottig was, en onder dezelve voor verscheidene belangrijke, meer of min beroemde mannen, nam reeds vroeg ook ockerse weg. Door zijne Karakterkunde, en ook, zoo wij meenen, als uitgever van den Spectatorialen Schouwburg, al vroeg bij het lezend publiek bekend, hield hij schaars langen tijd op, hetzij als Volksvertegenwoordiger, hetzij naderhand als Secretaris der Maatschappij van Weldadigheid, voorname medewerker aan den Recensent ook der Recensenten, en in het algemeen als schrijver, van zich te doen spreken. De verhandelingen, bij dezen aangekondigd, en, na zijnen dood, door clarisse en tydeman uitgegeven, zijn voorgelezen in de Maatschappijen Felix Meritis en Doctrina et Amicitia, en waarschijnlijk voortbrengsels van den tijd, toen hij als ambteloos burger te Amsterdam woonde. Zij loopen (1 en 2) over den aard en het vermogen der spraak, (3) over die der menschenspraak, (4 en 5) over de welsprekendheid, (6) over het vermogen en de waardij der kleinigheden, tot het vormen van groote mannen en uitstekende karakters, (7 en 8) over der menschen neiging tot gezelligheid, en de beste middelen om dezelve aan het algemeen geluk dienstbaar te maken, (9) over het contrasterende, hetwelk zich in groote mannen en uitstekende karakters voornamelijk pleegt te doen waarnemen, en (10) wat nieuws is er?
Belangrijke onderwerpen voorzeker, en door den steller op eene geheel eigenaardige, van diepdenkendheid en uitgebreide kunde getuigende, doch tevens zeer vrije, somtijds lachverwekkende wijze behandeld. Voorzeker zullen ze velen welkom zijn; wij danken er de waardige uitgevers voor, en beschouwen ze als eene bijdrage tot 's mans karakter, als schrijvend en denkend wezen.

{==283==} {>>pagina-aanduiding<<}

De eerste, en gewis niet de minste, kenmerkt zich al terstond door iets zonderlings. Zij werd uitgesproken op den 29 Januarij des jaars 1801, en begint met eene uitweiding, daarop toepasselijk; doch met eene aanmerking over het onnagaanbare van 's menschen geest en vernuft komt hij op het genoemde, geheel verschillende onderwerp. - De derde, die nogmaals hetzelfde onderwerp, doch met eenige bepaling, vervolgt, vangt aan met eene wandeling door het gebouw Felix Meritis. En dergelijke meer. Vooral in de laatsten heerscht doorgaans meer de toon van een spectatoriaal weekblad, of dergelijke geestige lectuur van uitspanning, dan wel die der deftige verhandeling. En misschien is er geen tak van letterkunde, voor welke ockerse meer berekend zou zijn geweest. Mensch- en wereldkunde - bijzondere zielkundige inzigten - eigene, dikwijls vreemde gedachten - zeldzame welbespraaktheid, doch weelderig, niet zonder wonderlijke sprongen; ziedaar toch, dunkt ons, het kenmerkende, in deze verhandelingen doorstralende. Trouwens, de voornaamste zijner schriften wijken van genoemde bestemming misschien niet verre af.
De stukken zijn niet alle van even groote waarde. De eerste, vierde en zesde behaagden ons geenszins het minst. Leest men ockerse over sommige der onderwerpen, hier behandeld, het is of men er voor het eerst van hoorde, zoo geheel gaat hij zijnen eigen' weg. Of die weg altijd de regte zij, daaraan twijfelden wij wel eens; maar immer vonden wij er toch veel goeds zoo wel, als nieuws. Wij zouden onzen schrijver tot die opstooters (men vergeve ons dezen jagersterm) der waarheid rekenen, welke het ziften, beproeven en rangschikken wel eenigzins aan anderen overlaten, maar die daarom niet van hun loon en kroon, als eerste ontdekkers, behoorden beroofd te worden. Op zijne beurt, het is waar, bezigt ockerse ook weêr de bouwstof van anderen, en is (gelijk wij reeds te kennen gaven) niet min oorspronkelijk in den vorm, dan in de stof.
Wij hebben geen lust om meer in bijzonderheden te

{==284==} {>>pagina-aanduiding<<}
gaan. Als lectuur bij het ontbijt en de theetafel, en tevens als studie in het afgezonderd vertrek, is het bundeltje te gebruiken. En het zal den bekwamen man bij ieder van smaak en oordeel in een aangenaam aandenken helpen houden.
Als een staal geven wij het volgende: ‘Onder alle soorten van armoede is die des verstands de treurigste: zij baart toch gedachtenloosheid, zelfverveling, en maakt ons nietige wezens in de maatschappij. Dat er intusschen menschen gevonden worden, wier verstand eene zoodanige ledigheid heeft, ontstaan b.v. uit eene verwaarloosde, zinnelijke opvoeding, uit eene gebrekkige ligchaamsbewerktuiging, uit een vadzig gestel, uit al te groote gemakzucht, uit beroepsbeslommering of dergelijke, is boven alle tegenspraak. Een staat van verveling, van nietigheid, is duldeloos voor onze eigenliefde; want, wie is zoo nietig, dat hij niet nog gaarne voor zich zelf of anderen iets zou beteekenen? - Dit ledig moet dan aangevuld; maar hoe? Door te denken? Dat is te lastig! - Door lezen? Geen tijd, geen lust! - Door reizen? Te kostbaar, te schadelijk voor de affaire! - Door omgang met lieden van kunde? Te droog, te stijf, onlijdelijk! - Uit wijnkelken of tarotté-kaarten laat zich het verstand ook niet putten. - Wat dan? Er is een huismiddel, dat zeer gemakkelijk werkt, bestaande uit gelijke deelen zinnelijke verstrooijing en gedachtenstof; en dit middel, gij gist het reeds, is geen ander, dan in den gezelligen kring zich dagelijks te begeven, om met iedereen over het nieuws van den dag te praten. Dit voorschrift is door eene veeljarige ondervinding zeer beproefd bevonden. Probatum est.’







Gedenkboek van Neerlands Watersnood, in Februarij 1825. Door J.C. Beijer. Met Platen en Kaarten. Te 's Gravenhage, bij J. Immerzeel, Jun. 1826. In gr. 8vo. VIII en 807 bl. Bij Inteek. f 10-70.

{==285==} {>>pagina-aanduiding<<}


Beschrijving van Overijssels Watersnood, in Februarij 1825. Door J. ter Pelkwijk, A.L.M., J.U. et Phil. Dr., Lid der Gedeputeerde Staten van de Provincie Overijssel. Te Zwolle, bij Clement, de Vri en van Stegeren. 1826. In gr. 8vo. XV en 283 bl. Bij Inteek. f 10-40.

Geschiedkundig Tafereel van den Watervloed en de Overstroomingen in de Provincie Vriesland, voorgevallen in Sprokkelmaand 1825. Met eene Beschrijving van derzelver Gevolgen voor dat Gewest. Door J. van Leeuwen, Grifsier van de Regtbank van Koophandel te Leeuwarden. Uitgegeven ten voordeele der Ongelukkigen. Te Leeuwarden, bij G.T.N. Suringar. 1826. In gr. 8vo. 68, LX en 290 bl. Bij Inteek. f 4-:

Ziet hier, Lezers! het stel boekwerken over den jammerlijken zeevloed van 1825 volledig, een veel vroeger aangekondigd Historisch Tafereel bij schalekamp en van de grampel medegerekend. Van de algemeene Beschrijving der Overstrooming ezv. door h.w.c.a. visser, waarvan beijer (Voorb. bl. I) gewaagt, zal nu wel niets komen, omdat de man dood is, en, behalve dat,....... doch neen!
Wij danken de Schrijvers dezer werken voor hunne geschenken aan ons; den Schrijver van het Historisch Tafereel, waarvan verslag gedaan is in No. X der Letteroeff. des vorigen jaars, voor de nagezondene Kaart der Landen rondom de Zuiderzee en daarmede verbondene Stroomen. Wij zijn er gerust op, dat elk bezitter van het werk die Kaart als een kostelijk toevoegsel waardeert. Dat is eerst teekenen! Wat eenvoud en sieraad! Hoe fijn en hoe helder! De grootste naauwkeurigheid is in acht genomen. Wij lieten de Kaart door een' der meestbevoegde zaakkundigen streng beoordeelen; en lof en roem was het, waarin 's mans verwondering eindigde. Dank alzoo den Schrijver en Uitgeveren, door wier zorge het

{==286==} {>>pagina-aanduiding<<}
schoone werk, van deze zijde zoo wel, als door den inhoud en het plaatwerk, zich zoo billijk aanbeveelt. Zal die Kaart achter het slot, of in de portefeuille, of tot sieraad des woonvertreks hare bestemming hebben?
Het is nog niet gezegd, dat de Steller van het verslag aangaande het meergenoemde Tasereel dezelfde is als de Schrijver van dit verslag. Van waar nu de zoo vroege aankondiging des eersten boeks over den jammervloed, en de zoo spade vermelding, die aan de werken der drie, aan het hoofd gemelde, Schrijvers te beurt mag vallen? Een pijnlijk en vele onrust barend ongemak, gevolgd van eene gevaarlijke krankheid, wierp den Steller van dit verslag tot volslagene magteloosheid neder, en - doch de zaak is reeds afgedaan! (*)
Het valt in het plan van den Schrijver dezes berigts in het geheel niet, hier Recensent te zijn. De geheele plaats, tot boekbeoordeeling geschikt, ware, door de vereischte vergelijkingen, nog te bekrompen. Doch, dit daargelaten: men moet vooronderstellen, elk Schrijver heeft zijn best gedaan; eene verschooning, bij gebreken, in werken als deze, alleen geldende. De moeite en arbeid tot de zamenstelling van een zoodanig werk is, voor velen onbegrijpelijk, groot, ook bij goeden voorraad van hulpmiddelen; er zijn teleurstellingen, misrekeningen; allerhande verdrietelijkheden treden soms tusschenbeiden, en zouden den geduldigsten de pen doen wegwerpen. Om deze en andere redenen oordeelen wij, dat het den schijn van liefdeloosheid en partijdigheid niet ontgaan kan, bij strenge vergelijking van vroeger en later stukken, de feilen en onwillekeurige afwijkingen van de waarheid aan te toonen. Het moet echter niet te veel schelen. Alwat wij daar zeiden, is alleen toepasselijk op Schrijvers, die wij gelooven mogen, dat daarin overeenkomen, dat zij naar hun beste weten en met gelijken edelen toeleg geschreven hebben. Wij willen dus het werk van beijer met het reeds aangekondigde Tafc-
{==287==} {>>pagina-aanduiding<<}
reel, voor het oog des publieks, niet strengelijk vergelijken, en behoeven dit te minder, naarmate wij (bij hoe veel verschil! ) in het hoofdzakelijke de telkens zuivere voorstelling der waarheid met voldoening opmerkten. Met den Heer beijer (Voorb. bl. XI) zeggen wij intusschen: ‘Het ware ongetwijfeld wenschelijk geweest, dat het publiek slechts één enkel werk over den Zeevloed van 1825 bekomen had, geheel opgemaakt uit bewijzen, bij de Ministeriën voorhanden,’ ezv. Vooral wilde de Steller van dit verslag, hetgeen hij in 't vorige geschreven heeft over de oorzaken en nadeelen der verdeeling van hetgene vereenigd had behooren te blijven,
hier nog wel eens herlezen hebben. Hoe jammer, dat beijer en de Schrijver van het Historisch Tafereel, of de Uitgevers hunner werken, in zoodanige vereeniging niet meer belang gezien hebben! Of misschien bestaat de oorzaak van dit onaangenaam verschijnsel, waar wij het niet eens vermoeden.
De Heer beijer heeft met zijnen arbeid al wat te tobben gehad. Hij wachtte, op ingediend verzoek bij Z.M., de noodige bouwstoffen, bij het Ministerie van Binnenlandsche Zaken en Waterstaat voorhanden - hij wachtte te vergeefs. Er kwam niet van. Het werk moest toch voort, en hij koos, zeer verstandig, die Provinciën, waarvan hem zeer volledige berigten waren toegezegd - Holland en Gelderland - tot hoofdpartijen in zijn Tafereel, te meer uit hoofde der afzonderlijke Beschrijvingen. Men meene daarom niet, dat die hoofdpartijen niets anders te zien laten! Beijer brengt ons op weinige plaatsen zeker, daar geen water geweest is.
Een erge misstand hindert ons in dit boek. De Schrijver zegt er van - doch, hoe velen zal hij duister zijn in den aanvang! (Voorb. bl. III.) ‘Het overnemen van de stukken (welke? van wie overgenomen?) door den boekhandelaar portielje (waar komt die zoo onverwacht van daan?) naderhand met die van de Wed. allart vereenigd voorgenomene beschrijving van den Watersnood bestemd, alsmede het nog later ont-
{==288==} {>>pagina-aanduiding<<}
vangen van niet onbelangrijke berigten, op welker spoedige toezending, als geheel vrijwillig geschiedende, ik niet had kunnen aandringen noch rekenen, dit deed het boek zoo groot worden.’ - Maar, wat is nu gebeurd, om het geen cent te verhoogen? Men krijgt nu 807 bl. in twee banden. I, II op den rug is niet Iste en IIde Deel; maar het tweede is het tweede Stuk. Is er nu alzoo niet eigenlijk geleverd eerste Deel, bestaande uit twee Stukken? En - want wat kwam er dit nog al eens op aan - hoe wanstaltig! men leest tot bladz. 587 gemakkelijk, roemende de heldere letter, keert de bladzijde om, en weet zich niet genoeg te verwonderen over den zoo ongedachten overgang, die misschien menigeen behoefte aan den bril doet krijgen. Dit spijt ons; maar wij betuigen toch, het respect voor der inteekenaren beurs en handteekening, dat er de oorzaak van is, hoogelijk te roemen.
De Kaarten, welker eene de overstrooming in het Noordelijk gedeelte, de andere haar in het Zuidelijk gedeelte dezes Koningrijks voorstelt, munten niet uit; tot opheldering der geschiedenis genoegzaam zijn zij, en daartoe gaf ze beijer.
Fraai is het Titelvignet, de menschlievende daad van groen ons voor oogen stellende. Het plaatwerk is anders, naar onze ziensmanier, heel wat beneden dat in het Tafereel. Zij stellen ons voor: de aankomst der Noordhollandsche Vlugtelingen te Amsterdam; Scheveningen in en na den storm (die hadden we hier niet verwacht); de overstrooming van den Kamperdijk, en verwoestingen, daardoor te Oosterwolde en Doornspijk aangerigt (grof, en, omdat het er onder staat, kan men weten, wat het beteekent); de overstroomde landen in Wolvega.
Nabij deze laatste Plaat leest men: ‘In de kerk alhier (te Wolvega) werden 180 menschen opgenomen en verzorgd. Niet vóór 1o Maart konde er weder dienst worden gedaan, en hij, die het kleine kerkje kent, zal begrijpen, hoe vol het er was; doch de orde was uitstekend, alles ging geregeld, en 's nachts hield men wacht, om brand en ongemak voor te komen.’ Zonder

{==289==} {>>pagina-aanduiding<<}
onze aanwijzing ziet elk de dubbelzinnigheid dezer zinsnede. - De stijl verheft zich ook niet hoog boven het middelmatige. De Heer beijer verhaalt echter zeer onderhoudend, en de zeer vele hier voorkomende treffende bijzonderheden houden den leeslust graag; zoodat wij, bij slot van rekening, niet twijfelen, of de meeste Inteekenaren op dit werk zullen tamelijk wel tevreden zijn.
Wij gaan over tot de twee afzonderlijke Beschrijvingen. De eene is van Overijssel, geleverd door den geleerden ter pelkwijk. Steller dezes zal wel zeker nooit eenig werk kunnen aanprijzen, dat minder missen konde voortreffelijk te zijn, uit hoofde der gunstige omstandigheden, waarin het wordt uitgegeven, dan dit. Men bedenke eens! Uitgevers, die zich onbaatzuchtig vereenigen, wier bezoldiging der armen voordeel is, en die niets ontzien, wat het werk ten sieraad, ten roem van hun gewest en des vaderlands kan doen strekken; een Schrijver, met buitengewone geleerdheid toegerust, en die daarenboven in lokale kennis aan niemand iets heeft toe te geven, hebbende, vele jaren, zelf in het bestuur der Provincie Overijssel een zoo voornaam aandeel gehad; een Gouverneur, die zulk eenen man waardeert, en alle goede ondernemingen begunstigt; de Ingenieur Verificateur van het Kadaster in Overijssel, j.j. sorg, die dadelijk ook zich aanbood, om, ten voordeele der noodlijdenden, de noodige Kaart en eene inlichtende Tabel te bezorgen.
Dusdanige omstandigheden zijn zoo gunstig als een Schrijver wenschen kan, en - favente numine - zweeft zijne veder het papier over, en lust en kracht nemen, bij elken voortgang, toe! Wij danken God, ja! God danken wij, die door ter pelkwijk ons en onzen kinderen dit Gedenkstuk van den jammer onzes woonoords en van Goddelijke ontferming gesticht heeft.
Uit de Voorrede willen wij kortelijk het beloop des boeks opgeven, waarvan wij nog alleen dit vooraf moeten betuigen, dat de stijl zeer gepast afwisselt naar den aard der zaken, die beschreven worden.
Niet alle opgegevene voorvallen, alleen de belangrijkste zijn opgenomen; en de Steller van dit berigt verzekert van goederhand, waar het opgegevene niet strookte met de toetsing des Schrijvers, of zijne volkomene lokale kennis, daar is er niets van geboekstaafd. Bespiegelingen over de werkingen der natuur, en der ongelukkigen lot, wilde de Schrijver ook

{==290==} {>>pagina-aanduiding<<}
niet telkens laten wederkeeren. Regt zoo. Waartoe, vragen wij, die afmatting des stijls, door onvermijdelijke redites? Of ziet men die niet? Waartoe, door zulke bespiegelingen, het gevoel van hen op nieuw geschokt, wier voorstelling van eigen of broederen-leed hen nog zoo vaak en van zelve aandoet? Er is door zoodanig verhalen, als hier geschiedt, genoeg gedaan. Hoe treffend redeneert ter pelkwijk hierover! (Voorb. bl. IV-VII.) De wonderen der Nederlandsche en Christelijke barmhartigheid, die ook Overijssel hebben gezegend, maken het beleedigend, het gevoel telkens te zoeken te bewegen. Om dezelfde redenen onthield zich de Schrijver van gedurige vingerwijzing op de grootheid van den Heer der Natuur. ‘Zij, die bij het hooren of lezen van zulke werkingen der Natuur niet dadelijk mogten opmerken de onbegrensde magt des Oneindigen, zouden, door de korte beschouwingen, die ik er deswege had kunnen invoegen, geen gevoel daarvan verkrijgen,’ ezv. Wat orde de Schrijver volgen zoude, en hoe, opgegeven hebbende, oordeelt hij het nuttig, eene vergelijking te maken tusschen den vloed van 1825 en van vorige jaren, bepaaldelijk 1776, den hoogsten, dien men kende. Die vergelijking is hoogstbelangrijk, omdat zij ook over de Springvloeden handelt. Het onderzoek over het verband der hooge zeevloeden en overstroomingen met de onderscheidene standen der maan leidde den Schrijver van zelve daartoe. Eenige Provincialismen worden eindelijk opgehelderd.
Geene Platen versieren het werk, behalve de afbeelding van dat gedeelte des kops eens grooten diers, behoorende tot het Runderengeslacht, waarvan de afbeelding en beschrijving in het Tafereel ezv. met de hier voorkomende vergeleken worde. Naar het Titelvignet keken wij dikwijls om, en zagen dan, met de daar afgebeelde vrouw, aan eenen boomstruik op de woeste golven dobberende, naar den stormenden hemel op, doch niet wanhopend, maar met een blik des gebeds en des vertrouwens.
In plaats van afbeeldingen in het werk, heeft de Lezer ontvangen eene Kaart, op atlas dubbel olifants velin, van dat gedeelte van Overijssel, dat 4 en 5 Feb. geheel is overstroomd geweest, en waarop zoo wel alle voorname dijkbreuken, gespoelde kolken, ezv. als de uitgestrektheid der inundatie, in deze Provincie, en in het naburige Drenthe, wordt aangetoond; voorts een Gedenkstuk, bij de Kaart be-
{==291==} {>>pagina-aanduiding<<}
hoorende, waarop de namen der gemeenten, het getal der verongelukte menschen en beesten, en zoo veel doenlijk de voorname dijkbreuken, gespoelde kolken en geheel of gedeeltelijk verwoeste kuilen zijn aangetoond.
Van Kaart en Gedenkstuk zal men, wat schoonheid en naauwkeurigheid betreft, de wedergade wel te vergeefs zoeken. Dit werk noemen wij voor de Uitgevers, den voornamen Begunstiger, den Schrijver, den vervaardiger der Kaart en het daarbij behoorende stuk, voor hen allen een Gedenkstuk; en een Gedenkstuk zij het tevens voor elken Overijsselschen, of tot die Provincie in betrekking staande, voor de late nakomelingschap! De edelmoedige belangeloosheid, met welke elk hier zijne taak volvoerd heeft, verheft de waarde des werks. Wij geloofden onze oogen naauwelijks, toen wij, zoo lang op Kaart en Gedenkstuk gestaard hebbende, lazen, dat de prijs f 10-40 voor den Inteekenaar is; hoewel nu, hoogstbillijk, de weinige overgedrukte exemplaren niet dan voor f 15-: contant zijn te bekomen. De Inteekenaars hebben dat aan hunne vele medestanders te danken. Wij hebben de lijst eens doorkeken, en vonden er..... Doch, het zij zoo! Hunne namen mogen daar prijken! - Wij betuigen aan de Uitgevers onzen openlijken dank voor een geschenk, dat ons hart steeds zal hoogschatten, en waarin wij ons zeker dikwijls gaan verlustigen.
Wij moeten nog gewagen van het laatstgemelde werk, Vriesland betreffende, en, hoewel geene beschrijving heetende, even zoo goed als het naastvoorgaande zich dien zonder aanmatiging gerustelijk mogende toeëigenen. Wij hebben, hoe vele deelneming voor dat beroemd gewest, echter tot hetzelve nog niet vele betrekking, en zouden er, grootstendeels, als vreemdelingen verkeeren. Het is intusschen een waar genoegen voor ons, dat wij allen kunnen verzekeren, die aldaar betrekking hebben, dat Vrieslands jammer, is het dan niet onder zulke gunstige omstandigheden als Overijssels watersnood beschreven, door eene daartoe bevoegde pen, allerlei innerlijke kenmerken van waarheid op te merken gevende, naauwkeurig en der zake waardig geboekt is.
De Heer van leeuwen komt, onaangezocht, opgewekt alleen door zijn menschlievend gevoel, daar hij noch dadelijk hulpe konde toebrengen, noch het fonds voor de noodlijdenden met ruime bijdragen stijven, op de gedachte. om, ten voordeele der ongelukkigen, eene beschrijving van

{==292==} {>>pagina-aanduiding<<}
Vrieslands ramp uit te geven. Er wordt eene inteekening geopend. Zóó slaagt men, dat de Naamlijst der Inteekenaren 58 bladz. vult! Wat zegt ge daarvan, Zwolsche Heeren? Vele weldenkenden stonden van leeuwen ten dienste; eene reis door al de overstroomde gedeelten van Vriesland bevorderde zeer zijn doel: de Ingenieur Verificateur van het Kadaster in Vriesland, de Heer ritmeester, zegt hem eene Kaart toe van Vriesland, in te rigten naar de beschrijving; des Schrijvers verzoek, om een overzigt van den algemeenen staat van nadeelen, door de Commissie uit de Gedeputeerde Staten, van 's Konings wege (belast met der lijdenden onderstand) opgemaakt, in zijn werk in te lasschen, wordt gunstig aangenomen; van de Commissie van Landbouw en andere weldadige Commissiën werden hem noodige inlichtingen gegeven. En ziet hier de omstandigheden den man begunstigen, die, ware hij niet zoo bekwaam, en opgewassen tot zijn werk, als dit boek hem kennen leert, daarvan nog weinig voordeel zoude gehad hebben. Ziet hier de historie des boeks. Vernemen wij nu deszelfs inhoud.
Bij wijze van Inleiding, wordt een verhaal van al de Watervloeden en Overstroomingen, die in Vriesland hebben plaats gehad, voorafgezonden. Hoezeer wij dit niet noodzakelijk achten, zouden wij dat verhaal nu al zeer ongaarne missen. Hoe de Schrijver in de zamenstelling dezer Inleiding te werk zij gegaan, verhaalt hij, Voorb. (bl. 61, 62.)
De eerste Afdeeling behelst een Tafereel van den Vloed en de Overstroomingen. De tweede behelst de Gevolgen des Vloeds en der Overstroomingen. (Hier leest men van oprigting van weldadige Commissiën, algemeene Collecte, en gaven (giften) der Koninklijke Familie, maatregelen van het Provinciaal Gouvernement, het voorstel tot het openen van een crediet voor Z.M., eene reis van den Prins van Oranje, komst van des Konings Commissaris speciaal, Koninklijk Besluit omtrent de algemeene Collecte, Hoofd- en Districts-Commissiën, de terugroeping van den Commissaris speciaal, en benoeming eener Commissie ter voorziening in den onderstand der noodlijdenden, opschot uit de schatkist ter herstel der zeeweringen; en, na zoo veel, (is het niet wat heel veel?) de gesteldheid na den vloed.) De Gevolgen der Overstroomingen voor den Landbouw maken het tweede deel dezer Afdeeling uit. Algemeene Aanmerkingen, Vee, Veld, Houtgewas, Vruchtboomen, Veenderijen, laten zich, hoe bedroevend, hier toch met ze-
{==293==} {>>pagina-aanduiding<<}
ker genoegen lezen. Van der zeeweringen herstel, de Districts-Commissiën, het voorloopig Rapport der weldadige Commissie te Leeuwarden, en den Landbouw in 1826, (hoe weinig ook van elk) spreekt vervolgens de Schrijver met oordeel. Eindelijk, Bijlagen, als 1. Tasel van den hoogsten Waterstand; 2. Rapport van den uitslag van een natuurkundig onderzoek omtrent de Zoetwater-bron onder Munnekeburen, 3. staat van ontvang en uitgaaf van de Commissie te Leeuwarden; 4. van de opbrengst der algemeene Collecte in Vriesland (f 60. 095. 34 ½!); 5. algemeene staat der schaden van de ingezetenen in de Grietenij West-Stellingwerf, en 6. staat der nadeelen, door de ingezetenen der Provincie geleden.
Uitmuntend is ook de aan dit werk toegevoegde Kaart, waarvan reeds gesproken is, de doorbraken en overstroomingen aanwijzende; en, hetgeen vooral die Kaart verfraait, is de aanwijzing van het zee- door de groene, en van het zoete water door de blaauwe kleur.
Hier ook geen plaatwerk, dan eene Titelplaat, door den Vrieschen Historieschilder de boer, te Rome tijdens den vloed zich bevindende, ontworpen, en dáár gegraveerd door den Heer raffaële persichini. Dezen, een' anderen, Kunstschilder te Rome, treffen wij dan ook onder de Inteekenaren aan. Zeldzame bijzonderheid! Bijzondere eere, aan een boek bewezen, waarin ons Vaderland belangstelle! Het lust ons, van die titelplaat de tegenovergestelde dichterlijke verklaring mede te deelen:

Ontwijk, o Vriesche Maagd! uw' halfgesloopten Tempel; 
Verwoesting wierp haar Toorts op d' overouden Drempel; 
Het heilig Altaar stort in d' opgezwollen Vloed. 
Volg uwen Genius; hij rigte uw wankle schreden; 
Nog houdt zijn trouwe hand de Kroon van ellef Steden, 
En 't aadlijk Wapenschild wordt door uw' Leeuw behoed. 
Reeds strekt uw schoone Grond ter prooi der dolle Baren; 
't Noordwestlijk Windenheer doorgiert de ontstelde Lucht; 
De Zee-God zelf genaakt; ginds komt hij aangevaren, 
En drijft en jaagt zijn' Stoet. - Vlugt, dierbre Jonkvrouw! vlugt; 
Ja, vlugt! maar wanhoop niet, hoe zeer door 't wee gebogen; 
't Weldadig Nederland zal ook uw tranen droogen! 

Wij verheugen ons, eindelijk toch den Schrijveren dezer voortreffelijke werken openbaar met hunne roemrijk volbragte taak geluk te hebben mogen wenschen, en het publiek met

{==294==} {>>pagina-aanduiding<<}
zulke gedenkstukken van den jammer, ja! maar ook van den roem des Vaderlands. Gave nu de Hemel, dat er nooit meer zoodanig boek behoefde geschreven te worden!




Romeinsche Geschiedenissen, door M. Stuart. XX Deeltjes. Te 's Gravenhage en te Amsterdam, bij de Gebroeders van Cleef, en te Breda, bij F.B. Hollingerus Pijpers. 1824-1826. In kl. 8vo. Zonder Atlas f 36-:

Het is natuurlijk, dat men, bij het verschijnen van eenig werk, naar twee voorwerpen vraagt: het Geschrift zelve en den Schrijver. Is het werk nieuw, dan kan er aanbeveling te pas komen. Is het voorlang reeds uitgegeven, heeft het den toets doorgestaan, is het proefondervindelijk goed en verdienstelijk bevonden, dan is het werk, om zoo te spreken, boven recensie verheven. Want, wat wij mogen aankondigen of beoordeelen, en hoewel wij voor niemand wijken, onzer aller hoogste, doorluchtigste Superieur is en blijft de Tijd, de groote Recensent van alle Recensenten!
Toetsen wij hieraan dit werk van stuart, dan is eigenlijk alle recensie onnoodig. Wij willen dan ook meer deze nieuwe uitgave aankondigen, dan wel het werk beoordeelen. Intusschen rekenen wij toch pligt en genoegen, over de waarde van het werk, al is het dan ten overvloede, kortelijk iets te zeggen.
Zoo lang de Nederlandsche Letterkunde haren roem zal handhaven, zoo lang de Romeinsche Geschiedenissen een dierbaar voorwerp zullen zijn van nasporing, zal dit verdienstelijk werk van stuart in hooge waarde gehouden worden. Het is een uitnemend geheel, niet op eenen dorren tijd- en geschiedkundigen trant, maar wijsgeerigen voet behandeld. Het is echter tevens vrij van alle die gebreken, welke zoo ligt den wijsgeerigen Schrijver of Onderwijzer der Geschiedenis verleiden. Het stelt niets van voren, legt niet vooruit zekere gronden, noch zet omtrekken, waarop het geheele gebouw moet opgetrokken, os waarin alles als gedrongen en gedreven moet worden. Neen! het historische of praktische staat bij stuart op den voorgrond; alles wordt eerst op gezag en naar waarheid opgegeven, en na het dadelijke worden wijsgeerige gevolgen en het karaktereigene van zaken en persouen opgemaakt en vermeld. Dit is, naar ons oordeel, de ware

{==295==} {>>pagina-aanduiding<<}
middeiweg, dien men vooral in onze dagen, waar men zoo ligt tot uitersten overslaat, moet in acht nemen, en die stuart uitstekend in dit werk heeft in het oog gehouden. Het geheel is daardoor hoogstbelangrijk; niet te koud of te dor, ook niet al te poëtisch of te bespiegelend. Levendigheid, kracht, aangename verscheidenheid houden den Lezer bezig, en doen hem in zaken en personen op den duur belang stellen. Stuart heeft door dit werk een gedenkstuk opgerigt, niet alleen voor zijnen roem, maar inzonderheid voor zijn Vaderland hoogstbelangrijk. Even als Engeland en Frankrijk, Italië en Duitschland, boogt ons Vaderland nu te regt op eene aaneengeschakelde Geschiedenis van Rome. Dit was een volstrekt gebrek, eene gaping als 't ware in onze Letterkunde, die door stuart heerlijk is aangevuld. De Ouden zelve, om van de Kortbegrippen van eenen eutropius en florus niet te spreken, misten eene aaneengeschakelde Geschiedenis van Rome. En wat toch is belangrijker? Zoo de Geschiedenis in het algemeen eene leermeesteresse des levens mag genoemd worden, dan is het die van Rome wel inzonderheid. Niet alleen Rome zelve en hare geschiedenis is gewigtig, maar de geschiedenis der geheele toen bekende wereld is nagenoeg aan de hare verbonden. Niet alleen zij zelve, hare opkomst, bloei en verval, maar die van andere Volken geven den Wijsgeer, meer dan eenige andere geschiedenis, stof tot nadenken, nasporen, ontwikkelen en bepalen. Maar, wat meer is, niet slechts de Wereldlijke Geschiedenis, - die van den Godsdienst, die der Christelijke Kerk is als 't ware aan die van Rome verbonden. Wij behoeven dit niet nader te ontwikkelen; ieder gevoelt en weet het. Ook geene oude geschiedenis levert zulk een geheel, zulk
een' onafgebroken' omvang van beschouwing op, als die van Rome. Het is geene geschiedenis van een, wel hoogstbelangrijk en geestig, maar toch wuft Volk, als de Grieken, in verscheidene Staten gesplitst, aan elkander, zoo het heet, verbonden, maar nooit vereenigd, elkander steeds nijdig, vijandig, onderling oorlog voerende; zoodat men, over Grieken meenende te spreken en Grieken meenende te beoordeelen, Atheners of Spartanen en anderen in de gedachten als vereenigen moet, en eene mengeling van beschouwing, toepassing en geestgesteltenis erlangt, die, gelijk zij den Schrijver in het bepalen van den algemeenen geest des Volks verwart, zoo ook den Lezer onbevredigd laat; zij vordert van dezen gedurige vergelijking van plaatsen, tijden, zaken en personen, bij onderscheidene Staten van

{==296==} {>>pagina-aanduiding<<}
een en hetzelfde Voik; hetgeen alles niet dat vaste oplevert, hetwelk de Geschiedenis van Rome aan de hand geeft. In deze laatste is alles een beter geheel; het zijn altijd aan zichzelven gelijkende Romeinen; het is altijd één, van dezelfde beginsels jegens andere doordrongen Staat; alles is eenparig, gelijkmatig en geregeld. Bij de Grieken is eene gedurige afwisseling van toe- en afneming, niets van langen duur; men denke slechts aan Thebe; de ontwikkeling sluit zich zoo naauw, zoo kort aan den hoogsten bloei en het verval der onderscheidene Staten van Griekenland, dat de Wijsgeer als 't ware geen tijd of ruimte vindt ter bevrediging, ontwikkeling of vaststelling. Bij de Romeinsche Geschiedenis ontwikkelt zich alles behoorlijk en geregeld; het is geene losse verschijning, als van een ras voorbijgaand luchtverschijnsel, geene bloem, die spoedig opkomt en even spoedig verwelkt, maar een vast punt aan den staatkundigen hemel, eene plant, die zich ontwikkelt, scheut en wasdom erlangt, en tot een' boom opwast, waaronder alle volken als schuilen, om daar na, als de eiken, wien vele eeuwen heugen, langzaam het lot van al het sterfelijke te ondergaan, en eene nieuwe vrucht of stek van het allergrootste belang achter te laten.
Is het werk gewigtig, zoo wordt de Schrijver als van zelve belangrijk; maar dat belang klimt, naar mate wij in dezen de omstandigheden beschouwen.
Wanneer wij onze dagen bij vroegere vergelijken, zoo beginnen wij dunner gezaaid te vinden zoodanige Leeraars, als stuart en dergelijken, die ook in andere vakken, dan hun eigen dagelijksch werk, voedsel voor hunnen eigen' geest en dien van anderen zoeken. De geest van eenen j.a. ernesti, of liever de smaak en lust voor oude letteren en grondige geleerdheid, die voor de Godgeleerdheid onmisbaar is, omdat alle kennis der Heilige Schrift haren eersten grondslag in taalkennis hebben moet, schijnt ons bij openbare Leeraars eenigzins te verflaauwen, of althans niet zoo algemeen door te dringen; en, goede Hemel! waar wil het heen, indien grondige geleerdheid en smaak verminderen? Stuart was een uitstekend Leeraar, maar te gelijk een vurig liefhebber en goed beoefenaar der Letterkunde. Eere zij hem daarvoor! Zijn edel voorbeeld strekke tot navolging! Zoo hebben wij niet te vreezen voor overdrijving, dweeperij en duisternis. Zoo verdiepen de Leeraars zich niet te zeer in spitsvondige duisterheden, maar zoeken in de oude en als ge-
{==297==} {>>pagina-aanduiding<<}
keurde en gelouterde bronnen voedsel voor hunnen smaak, om in zulke of soortgelijke werken, als dit van stuart, zich een gedenkteeken op te rigten duurzamer dan metaal of marmer.
En wat nu deze uitgave zelve der Romeinsche Geschiedenissen door stuart betreft, zij is ons voorgekomen allergelukkigst te zijn. Was de vorige in 30 zware boekdeelen in groot octavo, deze is in 20 deeltjes in klein octavo van zeer gepaste dikte. De platen zijn te regt nu weggelaten. Het portret, echter, van den geachten Schrijver, door w. van senus naar de schilderij van j.a. dawaille gegraveerd, versiert het eerste deeltje. Het geheel is dus minder kostbaar, gemakkelijker, meer geschikt tot dadelijk gebruik.
Het duurde van 1793-1810, dat de vorige deelen achtervolgens uitkwamen; geen zeer lang tijdsbestek inderdaad voor het schrijven van zulk een werk. Deze uitgave is in 1824 begonnen, in 1826 voltooid, hetwelk inderdaad allen lof verdient. Achter het laatste deel heeft men den noodigen bladwijzer, vroeger opgemaakt door w. chevallerau, Predikant te Ommen, nu gewijzigd voor deze uitgave door den waardigen Zoon van den Overledenen, a.a. stuart.
Het oordeel over personen en zaken is hetzelfde gebleven, dat misschien goed is; anders hadden wij voor het minst over cicero gunstiger gevoelen verlangd. In het geheel schijnt er weinig veranderd. Stuart zegt, dat het oordeel zijns ouderdoms den arbeid zijner jeugd bevestigd heeft, en wij nemen dit gaarne aan. Hij was de man niet, om anders te denken, dan hij bevorens deed.
Wij twijfelen niet, of dit werk zal in de Noordelijke en Zuidelijke deelen des Rijks den verdienden opgang maken.
Wij eindigen met deze opmerking: Het leven is kort, de wetenschap lang. De mensch sterft; goede boeken overleven derzelver Schrijvers. Wèl hem, die iets nalaat, als hij vermogens daartoe heeft! Aan tijd ontbreekt het minder, dan aan menschen, die den tijd wèl weten te besteden. Ook de Geleerden maken het leven vaak korter, dan het is, en minder vruchtdragend, dan het inderdaad zijn kan. Zoo gaat het; men verslingert zich in het leven, en als men ophoudt te leven en terugziet, weet men naauwelijks, waarom men geleefd heeft. Boursault, de opmerkzame Schrijver van de Esope à la Ville en Esope a la Cour, schrijft in het eerste stuk, (Act. 1,-Sc. 3.)

{==298==} {>>pagina-aanduiding<<}


On est si dissipé, qu'avant que de connoitre 
Ce que c'est d'etre homme, on y cesse de l'etre, 
Et ceux, qui de leur temps examinent l'emploi, 
Trouvent qu'ils ont vecu, sans qu'ils sachent pourquoi. 

Zoo was de brave, de werkzame stuart niet; hij heeft zijn talent niet met zich onder de aarde begraven, maar zijn licht naar behooren gezet op den kandelaar. De arbeid, aan de Romeinsche Geschiedenissen vooral besteed, gaat alle verbeelding te boven; maar daarom zal ook, gelijk de edele en welsprekende westerbaen (*) zegt, die stoute onderneming den geur van zijnen naam met Romes daden en lotgevallen aan het late nageslacht overbrengen.




Redevoering over den strijd der Grieken, als een schouwspel, de deelneming van Europa dubbel waardig; door H.T. Roskes, Predikant te Thamen aan den Amstel. Uitgegeven ten voordeele der Grieken. Te Amsterdam, bij ten Brink en de Vries. 1827. In gr. 8vo. V en 31 bl. f :-40.

De strijd der Grieken pro aris et focis tegen woeste Barbaren houdt, in weerwil van alle beobachtende Christenen, de belangstelling gaande van alwat edel denkt en Christelijk handelt. Den Nederlander vooral, wien de worstelstrijd der Grieken als voor oogen stelt de dure en groote offers, door dierbare voorouders aan Godsdienst en Vaderland gewillig gebragt, worden levendig heilige pligten en groote voorregten herinnerd, in onze heugelijke dagen van rust en van burgerlijke zoo wel als godsdienstige vrijheid. Het is dan ook geen wonder, dat vooral in dit goede land meer algemeen, dan misschien elders, de begeerte ontbrandt naar het eindelijk welslagen van de pogingen der Grieken, die door Turken mishandeld, en van Medechristenen, meer dan zij verdienen, miskend worden.
Voor hen, die eenige der laatste algemeene vergaderingen van de Maatschappij: Tot Nut van 't Algemeen, te Amsterdam hebben bijgewoond, is het gewis geen vreemd verschijnsel, dat onder de verdedigers van de goede zaak der Grieken de Heer roskes zich meer openlijk rangschikt.

{==299==} {>>pagina-aanduiding<<}
Om de voortreffelijkheid der zaak, welke hij voorstaat, om het edel doel, ook op den titel dezer Redevoering uitgedrukt, en, als wij het zeggen mogen, ook om de verdienstelijke Maatschappij: Felix Meritis, hadden wij wel gewenscht naar waarheid te kunnen getuigen, dat hij onder de goede verdedigers dier edele zaak eene welverdiende plaats heeft bezet en behouden zal. Ons komt het voor, dat deze Redevoering eene van die menigvuldige declamatiën is, welke hij, zoo als dat heet, geïmproviseerd heeft, bij de boven aangestipte gelegenheden. Alsdan kan er een lapsus linguae nog door, en de gunstige toegenegenheid der hoorders voor de zaak sluit dan wel eens het oog voor feilen, die de spreker, onopgemerkt door anderen, begaat. Door de uitgave dezer Redevoering heeft roskes, zegt hij (IV), voldaan aan het verlangen van velen. Dit gelooven wij op zijn woord. Maar elke redenaar moet bij dergelijke aanzoeken op zijne hoede zijn. Brengt het noemen eener edele zaak den hoorder reeds in geestdrift, dan zij men nederig genoeg, om niet aan de voordragt toe te schrijven, wat aan de voorgedragene zaak alleen behoort. Dit oordeel des onderscheids heeft den Schrijver ontbroken, toen hij tot de uitgave besloot. Tot waarschuwing van anderen moge dit dienen. Non tali auxilio, non defensoribus istis Graecus eget!
Zullen wij nu ons ongunstig oordeel wettigen, door de ontleding van deze Redevoering? Pligt gebiedt het, maar geenszins bij het voornemen, om den Schrijver eenigzins te sparen. Die den bekenden Karthager hannibal een Griek noemt, die de minneliederen van salomo met die van anakreon op ééne schaal plaatst, en die aristophanes, met verzwijging van aeschylus en sophocles, ook geschikt oordeelt, om ons in gloed te zetten, en onze hulde onwederstaanbaar te vorderen, zou ons toch genoegzame stof leveren kunnen, ook in het overige van dit geschriftje. Daarom ergerde ons in den Schrijver vooral, dat hij, bl. 27, deze taal bezigt: ‘Afgrijselijk is de leer van hun (der Turken) onverbiddelijk noodlot, niet geheel ongelijk aan de volstrekte voorbeschikking, door de Gomaristen gepredikt.’ Waartoe deze hatelijke uitval tegen mannen, die, zoo wel als hunne meening, reeds sedert langen tijd dood zijn? - Bij den Heer roskes had dit gezegde, vooral hier, niet moeten voorkomen. Of deed hij dit ad captandam benevolentiam?.... Tot een proefje van valsch vernuft diene nog: ‘De maan, die

{==300==} {>>pagina-aanduiding<<}
te Mekka is opgegaan,’ (N.B. de Muzelmannen zouden zeggen, te Medina; want van de Hegira, of vlugt des Profeten, dagteekent zich de Islam) ‘zal gewisselijk eenmaal dalen voor de zon, die Efrata's veld heeft beschenen, toen zij verrees uit hare (?) kim,’ bl. 30.
De Heer roskes heeft een verzoek gedaan aan zijne hoorders, bl. 5: ‘Daarom moge de wil vergoeden, wat aan de kracht ontbreekt.’ Ons verslag sluiten wij daarom ook met het volgende, dat op de geheele Redevoering toepasselijk is:
Ut desint vires, tamen est laudanda voluntas.




Proeve over de zedelijke schoonheid der Poëzij van Pindarus, door P. van Limburg Brouwer. Te Amsterdam, bij P. Meijer Warnars. 1826. In gr. 8vo. 90 Bl. f :-90.

Tot de kundigste en tevens smaakvolste beoefenaars der oude klassische Letterkunde in ons Vaderland behoort buiten twijfel de Heer van limburg brouwer, reeds door de gelukkige beantwoording van verschillende Prijsvragen, en door een aantal Verhandelingen, alle tot dit vak betrekking hebbende, roemrijk bekend. Blijkens alle zijne geschriften, is het hem niet genoeg, de grammatikale schors der Oudheid te kennen en te ontleden; hij tracht door die schors henen te dringen tot de kern, tot het merg, en daaruit voor zichzelven en anderen het edelst voedsel voor verstand en hart te trekken. Zoo heeft hij reeds vroeger homerus uit een zedelijk oogpunt beschouwd, en thans vervolgt hij zijne taak, door de schoonheden van pindarus te toetsen aan de hoogere behoeften van het menschelijke hart en de inspraken van het ons ingeschapen zedelijk gevoel. Hij maakt ons eerst met dezen grootsten der Lierdichteren en met de soort en den trant zijner kunstgewrochten bekend; toont ons dan, hoe pindarus de denkbeelden en overleveringen omtrent de Goden verhoogd en veredeld heeft; hoe zijne ernstige en godsdienstige gemoedsgesteldheid aan de buitensporigste verdichtselen der fabeleeuw eene wending wist te geven, meer overeenkomstig met gezondere begrippen omtrent de Godheid en de zedelijkheid; hoe hij overal eerbied jegens de hoogere Wezens, liefde en regtvaardigheid jegens den naasten predikte, en de heerlijkste lessen, de kernachtigste spreuken, die zelfs den Christen eer zouden aandoen, in den toon van den hoog-
{==301==} {>>pagina-aanduiding<<}
sten ernst in zijne gedichten wist in te weven. Zoo komt dan eindelijk de kundige brouwer tot deze slotsom, welke wij eenigzins verkort overnemen, daar zij voor alle onze meer geletterde lezers hoogstbelangrijk is. ‘Wij vonden bij onzen lateren en meer wijsgeerigen pindarus het anthropomorphismus (de vermenschelijking der Goden)
veel minder sterk uitgedrukt dan bij homerus; wij zagen bij hem eene duidelijke strekking, om uit de oude overleveringen die te kiezen, welke het meest geschikt waren om waardige denkbeelden omtrent de Goden te doen ontstaan, of zelfs om ze, tot dat einde, te veranderen en te wijzigen. Aan de liefde der Goden tot sterfelijke vrouwen zagen wij al dat onkiesche ontnomen, dat ons bij andere Dichters hinderde; en wij begrepen de mogelijkheid, dat een waarlijk godsdienstig hart deze vreemde legenden zonder ergernis hooren kon. Wij merkten vervolgens op, hoe verheven pindarus dacht over de magt der Goden en hunne liefde tot het menschdom, en hoezeer hij, zelf daarvan overtuigd, zich geheel aan hunne zorg toebetrouwde, en er de heerlijkste lessen tot regeling van het gedrag van anderen in voor- en tegenspoed uit ontleende; en eindelijk, hoe hij zich de Goden voorstelde als de belooners der deugd en de wrekers van het onregt, zoo wel in dit, als in een volgend leven. Voorts nog zagen wij, zelfs in zijne korte kernspreukige lierdichten, enkele meer uitgewerkte voorbeelden van die zedelijke grootheid, welke ons trof in de helden van homerus. Wij zagen, hoe de Dichter overal het goede prijst en het kwade laakt, hoe daardoor zijne gedichten eene krachtige aansporing moesten zijn tot deugd en regtvaardigheid; en dit alles vonden wij in de heerlijkste overeenstemming met zijne eigene gezindheden en eigen gedrag.’ - Waarlijk, eene behandeling, als deze, van alle de Dichters der Oudheid, welke eenigermate voor dezelve vatbaar zijn, is eene behoefte, welker vervulling aan niemand beter dan aan den Heer van limburg brouwer kan zijn toevertrouwd. Hij belooft ons, eenen dergelijken arbeid over de Grieksche Treurspeldichters te doen volgen. o! Mogt hij ook hesiodus niet vergeten, over welken hij eenigzins minder gunstig schijnt te denken; doch wiens Werken en Dagen in
onze schatting altijd een gouden zedekundig boeksken blijven, vooral wanneer men let op den vroegen tijd, in welken het vervaardigd werd.





{==302==} {>>pagina-aanduiding<<}

Mengelpoëzij, door J. van Haastert, Lid van de Maatschappij der Nederlandsche Letterkunde te Leyden. Te Delft, bij P. de Groot. 1826. In kl. 8vo. 118 Bl. f 1-25.

Ruim veertig jaren geleden, namelijk in 1786, beoordeelde dit zelfde Tijdschrift de toen uitgegevene Proeve van Mengelpoëzij van dezen zelfden Dichter niet ongunstig; en wij wenschten wel, dat wij ons, ook na verloop van zoo vele jaren, gelijk konden blijven, door onze goedkeuring ook aan dit bundeltje, dat waarlijk geene Proeve meer is of zijn kan, te geven. Doch, met allen eerbied voor den hoogen ouderdom des Dichters en voor zijn lidmaatschap eener beroemde Maatschappij, is ons dit onmogelijk; want ook daar, waar zijne verzen niet tegen de eerste regelen van het werktuigelijke der kunst, tegen onze taalwetten en de aangenomene beteekenis der woorden zondigen, (en dit heeft op iedere bladzijde verscheidene malen plaats) zijn zij in trant en toon ten minste eene halve eeuw ten achtere. Het eenige waarlijk verdienstelijke stukje, dat in dit bundeltje gevonden wordt, is een extempore, dat bijna zoo veel waardig is als alle de overige grootere en kleinere, met moeite en hoofdbreken vervaardigde gedichtjes te zamen; zijnde eene toespraak aan de Nederlandsche Vlag, bij de inlijving der Nederlandsche gewesten in het Fransche Keizerrijk; doch daar er duidelijk bij geschreven staat: ‘voorgelezen in eenen stillen Vriendenkring, zoo dachten wij onwillekeurig aan de vrouw eens Dichters, die telkens, als er in een vrolijk gezelschap eens gereciteerd moest worden, zeer naïf zeide: ‘Verzoek het mijn' man maar eens; hij heeft zeker een extempore in zijn' zak.’ Doch, hoe het hiermede gelegen moge zijn, deze hartelijke dichtregelen schrijven wij gaarne over:

Zonkt ge in den nacht des doods, o vaderlandsche Vlag! 
En klonk het hol gebrom van 't klokgelui in de ooren 
Van Neêrlands kroost, bij 't leed van den voorleden dag; 
Ja, moest men moed en smart in d' engen boezem smoren! 
's Lands kroost vergeet u niet! zoo lang 't historieblad 
De groote daden meldt van uwe strijdbre leeuwen! 
Neen! het vergeet u nooit! daar zee en kust en stad 
In ieder werelddeel uw roem vermeldt aan de eeuwen. 
Gij wappert in het hart, zoo lang het rood en wit 

{==303==} {>>pagina-aanduiding<<}

En blaauw hunn' ouden stand aan uwen geest vertoonen. 
Geen dwarse misstand, noch geen knellend Fransch gebit 
Misvormen ooit den geest van Neêrlands echte zonen. 
Blijf dan, gezonken Vlag! bestendig in ons hart; 
't Geweld moog' voor een' tijd onmatig zegevieren, 
Doch, wat in 't hart berust, dit is 't, dat Cesars tart 
En honderdduizenden gevreesde soudenieren. 
Welligt geeft u de tijd uw' ouden luister weêr; 
Ja mogt eens uit uw' nacht een lieflijk heillicht stralen! 
Of, moet het anders zijn, dan draag' de hoed en speer 
Nog rouw, als 't laatste kroost bij u in 't graf zal dalen! 

Er zijn zeker nog een aantal gebreken in deze regels; b.v. dwarse misstand is kennelijk eene toespeling op de Fransche driekleur; doch hoe kan men dezelve, gelijk ook het gebit, op den geest te huis brengen? Doch met dat al is hier hartelijkheid, gang en gloed; welke twee laatste vereischten wij anders bijna overal missen. De Heer van haastert meent het echter goed; zijne lier, hoe dan ook bespeeld, is aan edele onderwerpen gewijd, en klinkt alleen voor Godsdienst, Deugd en Vaderland; en dit is dan toch meer waardig, dan in heerlijke verzen waanleer en wangevoelens voor te dragen.

De Bruid van Lammermoor. Door Sir Walter Scott. IIde Deel. Uit het Engelsch. Te Groningen, bij W. van Boekeren. 1826. In gr. 8vo. 350 Bl. f 3-:

Lucia ashton is, gelijk wij bij het eerste deel al vermoedden, de bedoelde Bruid; en nu erkennen wij gaarne, dat het voorberigt haar te regt beklagenswaardig noemde. Haar karakter, en dat van den achtingwaardigen ravenswood, en ook die der overige hier voorkomende personen, worden goed volgehouden. Hare trotsche, geslepene, wreedaardige en wraakzuchtige moeder verhinderde het huwelijk met ravenswood, waartoe zich anders de omstandigheden schikten. En toen zij, door list en geweld gedwongen, hare hand aan eenen anderen gegeven had, bekwam haar echtgenoot een' ponjaardsteek van die hand, daar zij in eene vlaag van waanzinnigheid was. Kort daarop droeg men haar naar het graf. Ravenswood overleefde haar slechts weinige dagen; zijn leven eindigde in de golven. Hij was de laatste van

{==304==} {>>pagina-aanduiding<<}
zijnen stam. Ook de familie ashton is uitgestorven. - Het verhaal is ijsselijk en bijna ongeloofelijk. Het is met oud Schotsch bijgeloof, tooverij enz. doorweven. Met bevreemding lazen wij, bl. 334, het volgende: ‘Menigen lezer mag dit verhaal overdreven en romanesk toeschijnen, en hij het als de vrucht eener wilde verbeelding van een' schrijver beschouwen, die verlangt, om den volkshonger naar het verschrikkelijke voldoening te geven: maar zij, die in de geheime familiegeschiedenissen van Schotland, gedurende het tijdperk, waarin dit tooneel geplaatst wordt, bedreven zijn, zullen, onder het masker van ontleende namen en van ingevlochtene voorvallen, gemakkelijk de grondtrekken eener werkelijke en ware geschiedenis kunnen ontdekken.’ Wij zijn in die oude Schotsche geheimen niet ingewijd.

De Hertogin de la Valiere, of de Levensgeschiedenis van eene der Minnaressen van Lodewijk XIV. Naar het Fransch van Mevrouw de Genlis. Volgens de tiende Uitgave. Te Amsterdam, bij J.C. van Kesteren. 1826. In gr. 8vo. 392 Bl. f 3-:

De tiende uitgave eener levensgeschiedenis van eene h...! Of de Hollandsche vertaling ook zoo vele uitgaven beleven zal? - Maar, Mevrouw de genlis (en wie kent de kieschheid dezer Dame niet?) leende aan dit werk haren geest en hare pen. - Dat mag zijn, lezer! en, het moge dan minder naar de mode zijn, maar wij vertrouwen, dat menig echt vaderlandsch meisje, op het zien van den titel alleen, bij al den naam van Mevrouw de genlis, het boek ongelezen en met verachting ter zijde legt. - Maar, Mijnheer, eene maitresse is immers geene h...? - Recensent vindt hier weinig verschil, en zag gaarne, dat iedere bijzit, hetzij dan van een' boer of een' edelman, haren ouden naam behouden had; en het doet hem groot genoegen, dat de beschaafde en goedonderwezene middelstand, in ons oude vaderland, hierin met hem tot nog toe instemt. - Maar, een Koning, die geene vrije keuze heeft bij zijn huwelijk, maakt toch onderscheid? - Zeer weinig of liever niets bij ons, die overspel overspel en schandelijk noemen, al wordt het ook door eenen Koning bedreven; gelijk het ook alzoo gehouden wordt bij dien God, die gezegd

{==305==} {>>pagina-aanduiding<<}
heeft, dat Hij hoereerders en overspelers (zonder dat daarbij de Koningen uitgezonderd worden) oordeelen zal. - Maar, deze Koninklijke bijzit had en deed veel goeds. - Dit verontschuldigt de ondeugd niet; en, al ware dat goed stichten haar doel geweest, wij verfoeijen den stelregel, dat het doel de middelen heiligt. - Maar, zij werd verleid. - Minder dan men denkt, wanneer haar eigen verhaal hier waarheid is; en daarbij, zij werd ook gewaarschuwd. - Maar, zij was zoo jong en onervaren. - Hoe menige h... kan dit zeggen met hetzelfde regt, en werd door meerdere behoefte en ongeluk, na den eersten stap tot de ondeugd, tot het voortgaan als 't ware gedrongen! - Maar, zij moest toch altijd worstelen tegen haar geweten en hare eigene betere beginselen. - Vermindert het de schuld, als men het geweten op den mond klopt? - Maar, zij had berouw en deed welmeenend boete. - Niet alzoo, vóór dat de Koning haar ontrouw was, en zij niet meer voldoen kon aan zijne lusten; en hoe veel deed niet de spijt tot hare vermeende bekeering en boete! Het eindelijk heiligste kloosterleven kan, in ons oog, geene vroegere en opzettelijk aangehoudene ondeugd vergoeden. Ook in haar laatste gesprek met den Koning vinden wij overdreven gevoel, bijgeloof, en ook toen nog het niet geheel uitgebluschte vuur eener verbodene liefde. Of voelt men die voor het minst niet, bij haren uitroep, toen de Koning vertrokken was: ‘Het is dan gedaan! ik zal hem niet dan in de eeuwigheid terugzien. Het is alsof het gansch heelal zich aan mijne voeten vernietigt. Alvorens ik de wereld heb verlaten, bestaat er geene wereld meer voor mij. Alle beguichelingen, alle vermaken, alle hoop is dan voor mij verloren! De waarheid alleen blijft mij bij, en, hoe gestreng dezelve ook moge wezen, zij is mij dierbaar, en zij biedt troost aan voor dengenen, die haar waarlijk zoekt; zij is alleen verschrikkelijk voor misdadigers,
die in hun kwaad blijven volharden.’ Zij stond op, en, hare oogen op hare doodkist vestigende, zeide zij: ‘Alle menschelijke wederwaardigheden zullen daar een einde nemen... nog eenige oogenblikken, en een duurzame vrede zal mijn deel zijn.’ Voor het overige hebben wij waarlijk medelijden met de jeugdige en onervarene, die echter zelve hare oogen voor de verleiding digtsloot, aan een' misdadigen hartstogt toegaf, en daarin jaren aaneen volhield, tegen haar beter gevoel. Gesteld, hare geschiedenis en leven is juist zoo,

{==306==} {>>pagina-aanduiding<<}
als het hier beschreven wordt, dan verdient zij zeker medelijden en beklag; maar wij nemen toch niets van het hier boven door ons zoo sterk gezegde terug, en wij verlangen, dat men iedere bijzit en overspeelster wederom den naam geve, dien zij verdient, als van ouds, en dat zij en de overspeler niet met zoo veel toegevendheid, of zelfs achting, behandeld worden, als thans wel eens opgemerkt wordt, en soms ook door anderzins zedige en kiesche Dames geschiedt. De verschooning der ondeugd, zelfs in de benaming, stichtte, meenen wij, weinig goeds; en Mevrouw de genlis deed verkeerd, de ondeugd hier in een zoo bevallig kleed te brengen voor het publiek. Wij vreezen, dat de naam der schrijfster eene te sterke aanbeveling worden kan; en alhoewel haar geschrijf geenszins ten doel heeft, om onkuischheid en echtbreuk uit te lokken en aan te moedigen, zoo moeten wij iedere opvoederes en moeder, die dit boek bij hare dochters vindt, wijsheid toewenschen en voorzigtigheid aanraden.




De kunst om gelukkig te worden; een Geschenk voor jeugdigen. Door Fenna Mastenbroek. Met Platen. In 's Gravenhage, bij S. de Visser. In kl. 8vo. 224 Bl. f 1-80.

Wij weten, hoe de waardige fenna het echte geluk voor haarzelve kende en zocht, door wezenlijke verstandsbeschaving en opregte godsvrucht. Niemand behoeft dan ook te vreezen, dat zij der lieve jeugd een valsch geluk of eenen verkeerden weg zal aanwijzen. Haar schrijftrant is doorgaans eenvoudig en gemakkelijk, en meestal zoo aangenaam en onderhoudend, dat dit lief geschenk buiten twijfel hoogstaangenaam wezen moet. Twee fraaije plaatjes versieren het boekje.
Eene reeds eenigzins bejaarde vrouw weet een twee paar kinderen uit onderscheidene gezinnen, door zacht en liefderijk onderrigt, aan zich te verbinden. Een misstap op een reisje van een' der jongens bragt het eerst het gesprek op de gevaren van de levensreis; en dit legde den grondslag, om den regten weg, dien men houden moet, goed en Christelijk aan te wijzen. Dit geschiedt in eenige gesprekken, welke de pligten jegens God, onszelven en den naasten zeer geleidelijk en voelbaar aanwijzen. Gedurig komt er aanleiding, om de kinderen op hunne fouten en gebreken opmerkzaam te maken en hen liefderijk te regt te wijzen. Ook worden de ge-
{==307==} {>>pagina-aanduiding<<}
sprekken hier en daar door een of ander kort en leerzaam verhaal afgewisseld. In één woord, dit werkje draagt, zoo wel in aanleg als uitwerking, geheel onze goedkeuring weg, en, als eene nalatenschap van de waardige Schrijfster voor de jeugd, legden wij het met vernieuwd smartgevoel overhaar verlies uit de hand. Daarom spijt het ons, dat het hier en daar door een aantal druk- of schrijffouten wordt ontsierd. De Schrijfster vindt gereede verontschuldiging; want zij beleefde de uitgave van deze laatste vruchten van haren geest niet, en het werkje is waarschijnlijk zoo gedrukt, als het haar uit de pen was gevloeid. Ook benadeelt het het werkje zelve niet veel; want alle deze fouten merkt en verbetert de lezer van zelve. Dan, wij moesten er den uitgever opmerkzaam op maken, opdat hij, bij eene tweede uitgave, die wij vertrouwen dat dit boekje zeker beleeft, voor eenige herziening te dezen en eene naauwkeurige correctie zorge.




Ontmoetingen en Gesprekken van den Heer Goedhart. Een Volksleesboek, tot verspreiding van welvaart en vreugde in Huisgezinnen; door H.J. van Ruerlo Holst, te Zaandam. Te Amsterdam, bij Schalekamp en van de Grampel. In gr. 8vo. f :-65.

De titel duidt den inhoud van het boeksken genoegzaam aan. Des Schrijvers loffelijke bedoeling is, te waarschuwen tegen achteloosheid, wanorde en verkwisting, die voor huisselijke welvaart ten uiterste nadeelig zijn, en tevens de zedelijkheid van menigeen in groot gevaar brengen. Onderscheidene gesprekken en ontmoetingen, die ter waarschuwing en leering kunnen dienen, worden op eene onderhoudende wijze medegedeeld. De geschiedenis van Albert en Bregtje doet zien, welke de nadeelen zijn van praatzucht en daardoor veroorzaakte uithuizigheid der vrouw. Ja, zoo is het; menig huwelijk in den geringeren stand zou gelukkiger zijn, indien de jonge vrouw, uit besef van pligt, wederstand bood aan de verleidelijke verzoeking, om, terwijl de man op zijn werk is, bij de buren te gaan praten. Het voorbeeld van Cornelis, den verwer, wijst de gevaren aan, welke uit het bijwonen van zoogenaamde vrome gezelschappen en oefeningen kunnen voortvloeijen. Een woord op zijn' tijd. Nog volgt een voorbeeld eener weduw, die eigene huishouding

{==308==} {>>pagina-aanduiding<<}
en kinderen verwaarloosde, terwijl zij elders vermaken najoeg en met de zaken van een ander te veel zich bemoeide. Hoe verlorene welvaart hersteld kan worden door overleg en bezuiniging, blijkt uit de handelwijze eener andere weduw, welke, door den tegenspoed geoefend, ware levenswijsheid heeft geleerd. Opmerkelijk en behartigingswaardig is vooral hetgene voorts gezegd wordt van zoodanige kleine loterijen, welke menig werkman zijn dagloon doen verliezen, terwijl hij door hoop op winst zich laat verleiden. Een verderfelijk misbruik, waartegen elke plaatselijke regering behoorde te waken. Het ware te wenschen, dat alle loterijen, hoe ook genaamd, ophielden, en dat althans aan tappers en kroeghouders niet langer wierd toegestaan, om ganzen, spek, vleesch enz. te verloten. Zoodanige zamenkomsten, dikwerf woeste drink- en dobbelpartijen, zijn ten uiterste verderfelijk voor de zedelijkheid en huisselijke welvaart van den gemeenen man. Is dit kwaad misschien mede eene der oorzaken van verarming onder de talrijke werklieden der fabrijken op de woonplaats des Schrijvers, ook elders doen dergelijke verkeerdheden veel nadeel. Over gebruik en misbruik van sterken drank, over oppassendheid en bezuiniging, over fatsoen en verheffing boven stand, als ook over weduwenfondsen en brandwaarborgmaatschappijen, komen voorts belangrijke wenken voor in dit werkje. Op taal en stijl zouden hier en daar wel eenige aanmerkingen te maken zijn; maar het is een Volksleesboek, en de Schrijver heeft over het geheel den volkstoon wèl getroffen. Intusschen zullen ook lieden, welke niet tot den geringsten burgerstand behooren, hier nuttige wenken kunnen vinden. Mogt het boekje in veler handen komen, en, onder Gods zegen, iets toebrengen ter bevordering van welvaart en zedelijkheid! Ware hetzelve in kleiner formaat voor geringer prijs verkrijgbaar, des Schrijvers doel zoude welligt te eerder en te meerder bereikt worden. Rec., die dit Volksleesboek met genoegen
las, wenscht, dat alle bestuurders van leesbibliotheken aan hetzelve eene plaats inruimen, ten einde alzoo de lezing onder de geringere standen vooral te bevorderen.

No. VI. bl. 231. reg. 9. leze men: Voorzienigheid.





{==309==} {>>pagina-aanduiding<<}

Boekbeschouwing.

Theophania. God in den Bijbel en in het Menschelijke Leven. Door J.C.A. Sander. II Deelen. Te Amsterdam, bij G.J.A. Beijerinck. 1825. In gr. 8vo. Te zamen 792 bl. f 7-50.

Ten jare 1821 heeft de Eerw. sander in het licht gegeven: De Bijbel en het Menschelijke Leven, elkander opheiderende Openbaringen Gods. Dit werk heeft een welverdiend gunstig onthaal genoten. Hierdoor aangemoedigd, heeft de Schrijver zijne pogingen, om het praktikaal gebruik van den Bijbel te helpen bevorderen, met de uitgave dezer Theophania voortgezet. Hij vond het noodig, dit werk, ofschoon het, in bedoeling en in soort van arbeid, van het vroegere niet verschilde, om daartoe voldoende redenen, onder een' anderen titel in het licht te geven.
Om den geest en de bedoeling van het onderhavige geschrift wèl te vatten en juist te beoordeelen, is het dus volstrekt noodig, te letten op hetgeen de Schrijver in dat vroegere werk desaangaande geschreven heeft, als daar en hier volkomen dezelfde. Hiertoe geest sander ons niet alleen vrijheid, maar wijst ons zelfs daarhenen, Iste Deel, Voorb. bl. IV. Door dit werk draagt de Eerw. Schrijver veel bij tot bevordering van het doel des Boeks, dat, juist verklaard en goed gebruikt, de rijkste bron blijft der wijsheid, die van boven is. Één Vertoog van den Heer sander kan wel opwegen tegen honderd pond misdruk uit den bekenden ouden winkel. De wijsheid, die van boven is, blijft in de eerste plaats zuiver, doch daarenboven vreedzaam, bescheiden, gezeggelijk, vol meêdoogendheid en goede vruchten, onpartijdig en ongehuicheld. Wie zich hiertegen verklaart, vindt zijn vonnis door jacobus geveld, Brief, III:13-16. - Het is goed, dat men dat volkje niet meer opzettelijk bekampt. Dat is toch hun

{==310==} {>>pagina-aanduiding<<}
zoeken. Zij zouden, met alcibiades, den mooijen staart van hunnen hond bejammeren, indien niemand zich de moeite gaf, over hunne dwaasheid een enkel woord te spreken. Punctum!
Het is een gelukkig, maar ook gewigtig denkbeeld, den Bijbel uit het dagelijksche leven der menschen op te helderen, en hem te gelijk op hetzelve toe te passen. De leerstellige, taalkundige en oudheidkundige behandeling van den Bijbel heeft, ja, zijne groote nuttigheid, maar bragt te voren wel eens, of liever meestal, het ongelukkige denkbeeld ter bane, dat het Boek, aan welk ieder sterveling behoefte heeft, voor den eenvoudigen grootendeels een gesloten boek is, tot welks regt verstand men, even als voor de Eleusinische Mysteriën, moest ingewijd zijn. In het volksonderwijs was gewoonlijk een enkel woord voldoende, om de geheele dogmatische kraam uit te stallen, welke de leek daarin noch kon zoeken, noch hoop had ooit te zullen vinden. Hoe kon men ook die hoop koesteren, daar Geleerden, voor hunne eigene meeningen ijverende, veelal onderling verschilden? Het Dogmatismus heeft uitgewoed. De Bijbel herneemt bij Protestanten hoe langer hoe meer zijne waarde. Hierdoor is er nu vrede gevolgd op den langen en hardnekkigen oorlog van menschelijke meeningen. Geene onruststokers zullen hun doel bereiken, bijaldien men rustig voortgaat met zaaijen en planten van hetgene, waaraan God alleen kan, maar ook zeker zal den noodigen wasdom schenken.
Van dit werk des Eerw. Schrijvers durven wij ons veel goeds beloven. Het beschouwt den Bijbel uit het juiste standpunt, en levert, naar ons oordeel, ter vervulling van de behoeften onzes tijds eene gewigtige bijdrage. De opschriften der zesenvijftig hier voorkomende Vertoogen over te schrijven, is ons een verdrietige en voor den Lezer een nuttelooze arbeid. Uit eene en andere proeve willen wij liever den geest van dit werk nader leeren kennen; en wij twijfelen niet, of men zal ons oordeel billijk en gegrond bevinden, ook wanneer men het hier niet aangetogene daaraan wil toetsen.

{==311==} {>>pagina-aanduiding<<}

Uit welk standpunt de Eerw. sander den Bijbel heeft beschouwd, bij het vervaardigen van dit werk, is noodig te worden aangewezen. Dit zullen wij liefst met des Schrijvers eigene woorden opgeven. Zij zijn ontleend uit een Vertoog: De Bijbel een Goddelijk Onderwijsboek. Een woord tot hen, die ter goeder trouwden Bijbel gering achten. (*) ‘De Bijbel bevat de geschiedenis van de opleiding des menschen-geslachts tot godsdienstige kennis. Hij begint met de schets van den gelukkigen staat der eerste menschen, en met de opgaaf, hoe zij van hun zedelijk standpunt vervielen. - De Bijbel sluit zijn verhaal met de vermelding van de herstelling des menschdoms tot reine liefde jegens het Opperwezen en jegens alle leden onderling. - Alwat tusschen beide ligt is de worsteling des goeden tegen het kwade beginsel. - Nu levert deze geschiedenis ook al die tooneelen op, al die afwisseling van gebeurtenissen, die bij haar te pas komen. God leidt het geslacht des menschen, gelijk een vader zijne kinderen, door de onderscheidene scholen van oefening heen, en voedt ze op door die middelen, die telkens naar derzelver vatbaarheid berekend zijn. - Alle woordenwisselingen, teekenen, verschijningen, leidingen, die in de geschiedenis van dat volk, wat het eerst tot de kennis van den eenen God zou worden opgeleid, om deze kennis voorts te verspreiden, voorkomen, zijn dus schikkingen naar de behoeften van eigenwillige kinderen, die zinnelijk maar ook met gestrengheid aan het lezen en tot hunnen pligt moesten aangehouden worden. - Op het groote tooneel der geschiedenis in den Bijbel zien wij menschen handelen, en hun goed en kwaad bedrijf, met de gevolgen daarvan, zijn ons ten voorbeelde opgeteekend. Zij handelen, gelijk de massa gewoon is te handelen, naar zinnelijke indrukken, bestuurd door meer- of mindere beschaving, door deze of gene
omstandigheden, en het geestelijk beginsel oefent den minsten invloed. Zelfs de besten zien wij

{==312==} {>>pagina-aanduiding<<}
soms van dit laatste afwijken, feilen of zwaar zondigen - alles gelijk het in de wereld nog gaat. - In den Bijbel hooren wij onderwijs van menschen en lezen wij schriften door menschen opgesteld. Het geschiedkundig gedeelte der H.S. is door menschen uit deze en gene bronnen ontleend en geboekt. Profeten, uitstekende menschen, spreken tot hunne tijdgenooten, of hebben de uitkomsten van hun nadenken opgeschreven, of verhevene liederen gedicht, of den loop der toekomst ontvouwd, of naar gelegenheid brieven geschreven, daarom vinden wij in den Bijbel geschiedenis, godsdienstig bestraffende of bemoedigende rede, wijsgeerte, gewrochten der dichtkunst en stellig onderwijs ook in brieven. - Wij laten formen, spreekwijzen, beelden, omkleedfels daar, en (laten) het aan de geleerden over, ons die op te helderen of er onderling over te redetwisten; maar bedaard, onvooringenomen oordeel, wat zich de moeite wil getroosten, opheldering te vragen, waar het die mogt noodig hebben, zal in den Bijbel verhevene geestdrift, reine waarheid, op de proef standhoudende levenswijsheid, vermelding van natuurlijke ontwikkeling des menschelijken geflachts, veel wat buiten onze ervaring tot nog toe ligt, maar niets ongerijmds, niets tegenstrijdigs vinden. En dit wordt dan met grond en te regt toegeschreven aan de inwerking van den Goddelijken geest, die elken schrijver of spreker bestuurde naar deszelfs eigene gesteldheid, standpunt en oordeel,’ enz. Geheel dit Vertoog is lezenswaardig, en treft zeker doel bij zulken, die ter goeder trouw den Bijbel gering achten. - Hetgeen wij hebben afgeschreven, dient hier slechts, om den geest en de strekking, zoo wel als de deugdelijkheid en innerlijke waarde, zijner Theophania te leeren kennen. - Over deze en gene opvatting van eenige Bijbelplaatsen, in welke wij van den Schrijver meenen te moeten verschillen, zal hier niet worden gesproken. Sander laat hier aan ieder de vrijheid, en Uitlegkunde, als
zoodanig, is de hoofdzaak niet van dit geschrift.
Het ligt in den aard der zaak, dat, zoodra de Bijbel

{==313==} {>>pagina-aanduiding<<}
op het dagelijksche leven wordt toegepast, die overbrenging aanleiding geeft tot woordenspel, indien namelijk ook de minste bijzonderheid wordt overgebragt. Dit veroordeelen wij niet, omdat de zinnelijke voordragt, zoo noodig bij eenvoudig en bevattelijk onderrigt, daarbij wint, mits deze tegemoetkoming aan de zinnelijkheid tevens bevordering is van zuiver godsdienstig en zedelijk onderwijs. Over het algemeen heeft men geene reden, den Schrijver hierover veel te berispen. Ééne plaats voeren wij slechts aan, waar hij ons het minste voldaan heeft. De plaats, door ons bedoeld, vindt men IIde D. bl. 47: ‘Dit Gethsemané toch is de vertegenwoordiging van elken angst des levens, voor welken ook de vroomste blootstaat. In ieders Gethsemané daalt vroeger of later een Engel uit den Hemel neder, die den dulder (?) sterkt; maar dan moet de dulder ook zoo bidden en begeeren, als zijn groote Voorganger deed.’ - Het schijnt woordenspel te zijn. Want het Gethsemané des Verlossers is zoo eenig, zoo in heilig duister gehuld, dat wij voor ons, in het dagelijksch leven, geenen sterveling zulk een Gethsemané durven toekennen. Doch misschien kan hier slechts subjectief oordeel worden geraadpleegd, en de gustibus non est disputandum.
Tot eene proeve, hoe sander den Bijbel uit het menschelijk leven opheldert, kan vooral dienen het Vertoog (Iste D. bl. 102 volg.): De vrije magt van God, in het verkiezen en verwerpen, heerscht kennelijk in de natuur, en wordt door de geschiedenis en dagelijksche ondervinding ontegenzeggelijk gestaafd. (Rom. IX:6 volgg.) Hier sta, ten bewijze, het begin van dit Vertoog: ‘Waarmede heeft toch die trotsche eik verdiend, dat heerlijk geboomte, waarmede de liefelijke roos verdiend, die bevallige en geurige bloem te zijn? - Wat heeft die onaanzienlijke heester, wat die distel, wat die brandnetel, die stinkbloem misdreven, dat zij zulk eene verachtelijke plaats beslaat, en men haar verdelgt, waar men ze vindt? - Waarom is dat schepsel de koninklijke leeuw of de adelaar - en dit, de leelijke aap,

{==314==} {>>pagina-aanduiding<<}
de ezel, de afkeerwekkende pad, of de verachte musch? - Waarom wordt dat paard ruim gevoed in den stal des rijken en pronkt meer dan het arbeidt - en dit, met vele slagen en bij naauwelijks toereikend voedsel, tot den zwaarsten en verachtelijksten arbeid gedwongen? - Waarmede hebt gij verdiend, een mensch te zijn, en wat heeft dat schepsel misdaan, dat het slechts een redeloos dier is? - En onder de menschen, waarom beslaat gij eenen hoogen, ver zich uitstrekkenden, welbeloonenden werkkring, en torscht die den moeijelijken, weinig geachten, schraaltjes beloonden last der werkzaamheden? - Waarmede heeft die luiaard zijnen rijkdom, en deze vlijtige zijne armoede verdiend? - Waarmede deze zijne rijke geestvermogens, en de andere zijne natuurlijke stompheid of gebrek aan ontwikkeling? - Hoe tot in het oneindige kunnen deze vragen vermenigvuldigd worden, terwijl op alle slechts één antwoord is: Kan niet een werkmeester uit zijne stoffaadje maken wat hij wil, het eene vat tot eere, tot een sieraad, het andere ter oneere, tot eenen verachtelijkeren dienst? En welk werkstuk kan den meester vragen, waarom hij hetzelve zoo maakt?’ - Had men met het duistere op aarde zich altijd bezig gehouden, ter voeding en versterking van kinderlijk geloof aan God, het begin der zeventiende Eeuw zou in de vaderlandsche Geschiedenis geene onuitwischbare vlekken bezitten. Ook toen was het pugna Iliacos intra muros et extra. Het raadsel van Gods onafhankelijken wil werd wel verschillend, maar aan beide zijden verkeerd opgelost. God kent alleen zichzelven; de mensch doorgrondt Hem niet. ‘De kortzigtige mensch,’ zoo schrijft sander, bl. 206, in zijn Vertoog: Ruth en Naömi, ‘moet niet alles vooruit willen weten. Den afhankelijken mensch betaamt het, onder het volgen zijner
welberadene liefde, dat, wat buiten zijne kennis en beschikking ligt, aan de Voorzienigheid over te laten.’ - Dit geldt ook hier.
Eene andere proeve deelen wij mede (IIde D. bl. 288, 9) uit het Vertoog: De Weduwe te Zarsath, of: over

{==315==} {>>pagina-aanduiding<<}
den verborgen zegen. (1 Kon. XVII:8-16.) ‘Even als het kind van nature overhelt, om zich aan de zorg en bescherming zijner ouderen over te geven, zoo is ook in den mensch eene neiging en behoefte, om zich met vertrouwen aan God over te geven. In den dagelijkschen loop des levens, onder de eigene werkzaamheden, die aan den mensch het aanzien geven, alsof hij zelf zijn huis bouwde, werkt dit vertrouwen zoo sterk niet, en moet het misschien ook niet, omdat de mensch er anders door tot werkeloosheid of gebrek aan redematig bestuur zijner aangelegenheden zou kunnen vervallen. Maar in het dringende oogenblik, wanneer er niets meer te werken of te overleggen valt; wanneer God alles doen moet, of dat het einde daar zou zijn; en de mensch zich ook met onderwerping in dit laatste schikt - dan opent zich de diepte der redelijke natuur, om stroomen levenden waters, die daar verkoelen en versterken, uit te storten. Dan gevoelt de mensch, tot een volledig besef zijner nietigheid gekomen, het verband, waarin hij met het Opperwezen, dat hem dragen moet, indien hij behouden zal aanlanden, staat, en rekent er op, dat het hem dragen zal. Dan is eene hartige toespraak eene openbaring Gods, die de den mensch natuurlijk inwonende waarheid met Goddelijk gezag bevestigt. Zoo wordt het duidelijk, hoe het woord van den man, die, als Profeet van Jehova, nog met eene buitengewone zalving sprak, in de ziel der weduwe ingang vond.’
En nu volge nog hetgeen in onze dagen menige weduwe troosten kan, en door sander geschreven is (IIde D. bl. 144): Hagar. Een tafereel van moederlijk lijden. Gen. XXI:9-20. ‘Neen, niet alleen aan Hagar opende God de oogen, maar Hij bewijst zijne hulp aan elke verlatene moeder, die met kinderlijk vertrouwen tot Hem opziet. Ook haar ziet men vaak door de wereld komen op eene wijze, die aan het wonderbaarlijke grenst. Vele menschenharten zijn geopend voor haren nood, en onder het bestuur der Voorzienigheid schik-
{==316==} {>>pagina-aanduiding<<}
ken zich de omstandigheden ten beste. Juist deze toestand van verlatenheid maakt dikwijls aandoeningen van barmhartigheid gaande, die de even hooge nood niet zou opgewekt hebben, indien dezelve in den stand des huwelijks plaats had; en de weduwe vindt niet zeldzaam beschermers, die zich niet zouden opgedaan hebben, wanneer zij in den echtgenoot den beschermer en verzorger moest voorondersteld worden te bezitten. - Zoo bewijst zich God niet alleen in den Bijbel, maar ook in de ondervindingen des levens eenen God der weduwen en der weezen.’
Deze waar prijst zichzelve. Het aangetogene, aan hetwelk al het overige evenredig is, moet, naar onze gedachten, tot de lezing, tot herhaalde en gezette lezing uitlokken. Ook kan dit werk wel opwegen tegen geheele scheepsladingen van polemische Godgeleerdheid, welke in onze dagen wederom wordt geveild door oude vrouwtjes van beiderlei geslacht. Het eenige, dat wij van sander verlangen, geldt den stijl, die bij lange na niet overal vloeijend is. Ligtelijk kan hij dit gebrek verhelpen, indien hij zich slechts op meer gemakkelijke schikking van zijne woorden toelegt. Hij late het over aan anderen, door slordigheid van stijl, opzettelijk duister te willen zijn. Zijne gevoelens kunnen het daglicht wel verdragen. Zouden de anderen misschien vreezen, dat hunne gevoelens of bedoelingen te openbaar zullen worden? En reizen en trekken zij daarom het land door, om naar eenen hedendaagschen Broêr kornelis te zoeken, ten einde zij zich met diens geestelijken onzin zouden kunnen voeden, of zich naar zulk een model vormen?..... Het is wel mogelijk.




De gemoedsgesteldheid van David, onder zijne verschillende lotgevallen, uit zijne Psalmen opgemaakt, en den Christenen tot stichting voorgesteld, in Leerredenen, door H. van Heyningen, Predikant te

{==317==} {>>pagina-aanduiding<<}
Rijswijk. IIIde en laatste Deel. Te 's Gravenhage, bij S. de Visser. 1826. In gr. 8vo. 436 bl. f 3-50.

Wij gaven te zijner tijd van de vorige deelen dezer nuttige Leerredenen een slechts kort verslag, en vinden nu ook geene reden, om ten aanzien van het toen tot lof gezegde veel toe of af te doen. Het spreekt van zelf, dat de Leeraar de juiste omstandigheid, waarbij deze of gene Psalm David uit het hart is gevloeid, slechts gissen kan, en dat men die gissing juist niet altijd even gegrond zal vinden. Wij houden alle de Leerredenen voor nuttig en stichtelijk, en wenschten wel, dat er nergens slechter gepredikt werd; maar daarom houden wij iedere derzelven voor geen meesterstuk. Dit deel heeft er veertien. Ps. CI, LX, XXX:6a., LI:18, 19, XXXII, CXLIII, XXV:21b, XIII, XXXIX, LXXI:14a, LXI, III, XXXVII:25a. CIII:22b. Juist slaan wij die over ps. XIII daar op, welke: over de oorzaken van Davids radeloosheid in het laatst zijns levens, tot opschrift heeft. Wij willen van deze het beloop opgeven, om 's mans predikwijze eenigermate te doen kennen. De Leeraar zoekt waarschijnlijk te maken, dat de Psalm tot den tijd van David's vlugt voor Absalon behoort. Het eerste deel heldert het lied op, waaruit blijkt, dat de gedachte aan God thans David's geest niet als voorheen opbeuren kon; dat deze radeloosheid nu in zijnen toestand te nadeeliger was; dat hij evenwel nog zijne toevlugt tot God neemt, en hij door de overtuiging, dat de handhaving zijner zaak door de eer van God zelf gevorderd werd, zijn in diepe moedeloosheid aangevangen lied nog op den toon des vertrouwens eindigen kon. In een tweede deel wordt nu zijn gedrag in het geval, waarin hij voorondersteld wordt dit lied gemaakt te hebben, met deze zijne gemoedsgesteldheid vergeleken; hiertoe wordt dan gebragt: zijne overijlde vlugt uit Jeruzalem (die van heyningen afkeurt), zijne behandeling van Mefibozeth, zijn gedrag omtrent Absalon en bij diens
dood, zijne behandeling van

{==318==} {>>pagina-aanduiding<<}
Simei, waarover hij op zijn doodbed berouw had, het stellen van Amasa in de plaats van Joab. Het derde stuk gaat de oorzaken na van deze radeloosheid. Zij waren: het suffende van den ouderdom, de smart, die het vermogen van zijnen geest krenkte, en eindelijk het gevoel van eigene schuld. Het vierde deel is de toepassing: 1) Daden, waarbij verstandig overleg gevorderd wordt, stelle men niet tot den ouderdom uit; dit wordt vooral ten opzigte der bekeering aangedrongen. 2) Men ontga David's smarten, door het geven van eene goede opvoeding aan zijne kinderen, - en wachte zich 3) van het misdrijf, als van de bron aller menschelijke ellende.
Men wane niet (deze opmerking deelen wij mede) dat bij David alleen de misdaad die gevolgen had, omdat hij zoo naauwgezet van geweten was. ‘Ziet in Achitofel, wat het einde is der verstandige boosheid. Die man had zijn geweten verkracht, en nogtans werd zijn raad eene Godspraak geacht, en zekerlijk de raad, dien hij aan Absalon gaf, om het vertrouwen des volks op te wekken, was zoo slim als boos; maar naauwelijks vindt hij tegenstand, en wordt eenmaal zijn raad verworpen, of hij verliest ganschelijk den moed, en zijne radeloosheid drijft hem tot zelfmoord: dat was de vrucht van de verkrachting zijns gewetens.’
Wij erkennen, de Leerredenen zijn stichtelijk en goed, hoe zeer het zamenstellen van de zoodanige juist geene groote inspanning of moeite kost, en wij tot de uitgave van alle soortgelijke juist geene noodzake zien. Wij wenschen den Eerw. van heyningen met deze zijne volbragte taak geluk, en den Lezer zegen!





Het gevaar van verharding bij een Volk; Leerrede over Exod. VII:3, gehouden op den jongstleden Gedenkdag van Waterloo, door L.H. Bähler, Leeraar van de Waalsche Gemeente te Zwol. Voorafgegaan van een Dichtstuk door Vrouwe H.W.M. Bähler, geb.

{==319==} {>>pagina-aanduiding<<}
Despar, bij gelegenheid der in ons Land heerschende Ziekten. Te Amsterdam, bij J.H. den Ouden. 1826. In gr. 8vo. XVI en 32 bl. f :-45.

De werken van bähler heeft men reeds gelezen, eer de groote man zelf in het licht verscheen, met uitzondering van hetgeen er nu van Waterloo en een' Koning der Nederlanden kan inkomen. Wij hebben op deze Leerrede deze aanmerking, dat de tekst op den Koning meer dan op het volk toepasselijk had moeten gemaakt worden, daar die het toch is, die alleen, met één woord, Papa en Mama bähler's zin kan doen, en een Dank-, Vasten Bededag is daar, wiens gemis nu zoo beklaagd wordt, en, als een groote gruwel, telkens bestraft. Houdt maar moed, en schrijft maar voort, gerijmd en ongerijmd, gij Edelen! Misschien krijgt ge spoedig uwen wensch, en wordt (zie het Dichtstuk!)

de boetbazuin gehoord 
Op Vast- en Bededag, gelijk in vroeger dagen; 
De weelde in haren draf, op hoog gezag, verstoord, 
Om als een éénig man aan God zijn' nood te klagen. 





De Volksziekte, welke in het jaar 1826 te Groningen geheerscht heeft, in het kort beschreven, door G. Bakker, Professor in de Geneeskunde. Te Groningen, bij W. van Boekeren. 1827. In gr. 8vo. 72 Bl. f :-60.

Wien is de ramp onbekend, welke in den voorleden jare Groningen geteisterd heeft? Welk menschenvriend heeft niet verlangd, de ellende dier ongelukkige stad te verzachten, of te helpen verduren? Dank zij der Goddelijke Voorzienigheid, die ramp en ellende zijn geweken; en, ofschoon de gevolgen van dezelve zich nog lang zullen doen gevoelen, de dood vele dierbare slagtoffers heeft weggemaaid, en derzelver gemis onherstel-
{==320==} {>>pagina-aanduiding<<}
baar is, in vele toch zijn die gevolgen verzacht en gelenigd. Het was echter voor den Geneeskundigen van het hoogste belang, met de oorzaken, den aard en de geneeswijze eener zoo vreesselijke ziekte naauwkeurig bekend te worden. Al spoedig werd aan dit verlangen voldaan, door de boven aangekondigde beschrijving van den kundigen Professor bakker.
Na eenige voorloopige aanmerkingen, iets over het klimaat van ons Vaderland, en over dat van Groningen, beschrijft de Hoogleeraar den loop der Epidemie, onderzoekt derzelver natuur en gevolgen, den al of niet besmettelijken aard der Ziekte, hare algemeene oorzaken, spreekt over het gevaar van het terugkeeren der Epidemie, en eindigt met eene opgave der geneesmiddelen, zoo wel ter voorbehoeding als genezing aan te wenden.
Volgens de hier gegevene beschrijving, die wij op den voet zullen volgen, nam de Epidemische anderendaagsche, soms derdendaagsche koorts omstreeks half Julij toe, onder het voorkomen van eene galachtige of gastrische ziekte, en ging tegen het laatst van Augustus over in eene meer zuivere tusschenpoozende koorts, met toeneming der sterfte, bovenal veroorzaakt door het aanmerkelijk vermeerderd aantal zieken. Derzelver voornaamste toevallen waren: eene kortstondige, niet hevige koude, noch ook zeer snelle pols, pijn in het hoofd, in den rug en de ledematen, bijzonder in de beenen, eene slijmige tong, veeltijds met galbraking. Ontlastmiddelen schaadden; beter slaagden die, welke, op de huid werkende, tevens de krachten opwekten; het best de Sulphas Chininae, waardoor de koorts bedwongen werd, met achterlating echter van eene buitengewone zwakte. Deze zwakte verzelde het geheele beloop der ziekte, bleef nog lang na dezelve aanhouden, en daaruit ont proot grootendeels eene meer dan gewone overhelling tot eene bijna onvermijdelijke en herhaalde wederinstorting, welke het aanhoudend en langdurig gebruik van het bovengenoemd koortswerend middel noodzakelijk maakte. Onder de gebreken, na den dood gevonden, behooren voornamelijk die der

{==321==} {>>pagina-aanduiding<<}
milt, welke miskleurig, week, papachtig, vergroot, of verhard in hare uitwendige vliezen, zich voordeed. Omtrent de besmettelijkheid zegt de Hoogleeraar: ‘Daar nu de algemeene ondervinding de tusschenpoozende koorts niet brengt tot het getal der besmettelijke ziekten, kan hetzelfde besluit ook betrekkelijk gemaakt worden tot de tegenwoordige Epidemie.’ Onder de oorzaken telt de Schrijver de groote en voortdurende zomerhitte en het moerasgif (miasma paludosum). Laatstelijk deelt de kundige Steller de vrees mede van het vermoedelijk terugkeeren der Epidemie, maar geeft tevens de hulpmiddelen op ter voorbehoeding of genezing, en dringt ten sterkste aan op het afschaffen van het begraven binnen de stad en de inrigting van een ruim en geschikt Ziekenhuis.
Ziehier een kort overzigt dezer beschrijving. Dezelve vergelijkende met die van des Schrijvers Ambtgenoot, den Hoogleeraar thuessink, zagen wij, dat beider oordeel over de besmettelijkheid der Ziekte verschilde, daar bakker dezelve ontkent, terwijl thuessink haar aanneemt en verdedigt. Wij onthouden ons van alle beslissing tusschen zulke auctoriteiten, te meer, daar wij zelve niet in de gelegenheid geweest zijn, om de Groninger Epidemie waar te nemen. Intusschen komt het ons voor, dat er op de gestrengheid van het betoog des eerstgenoemden Hoogleeraars nog al het een en ander zou kunnen aangemerkt worden; en ook niet altijd is een dergelijk onderzoek zoo gemakkelijk, als hier voorondersteld wordt. ‘Men kan eene ziekte besmettelijk noemen, (dus lezen wij bl. 36) wanneer een gezond mensch, door het aanroeren of de nabijheid van den zieken, op alle tijden en plaatsen, ofschoon niet altijd en overal met gelijke snelheid, de ziekte bekomt.’ Maar wordt er dan ook niet (zoo vragen wij) bij den gezonden mensch eene vatbaarheid voor besmetting vereischt, en is die vatbaarheid altijd dezelfde? ‘Daarentegen mag men elke ziekte voor niet besmettend houden, waarin de volgende omstandigheden bijeenkomen: Vooreerst hare eigenaardige natuur, in zoo ver dezelve, door de algemeene onder-
{==322==} {>>pagina-aanduiding<<}
vinding, niet onder de zoodanige geteld wordt. Ten andere, indien er geene waarneming bestaat, dat de ziekte door den omgang van den eenen mensch tot den anderen is overgebragt. Eindelijk, dat de algemeene oorzaken der Epidemie genoegzaam zijn, om den oorsprong der ziekte bij allen te verklaren.’ Wat het eerste punt betreft, de eigenaardige natuur der ziekte namelijk, de waarnemingen zijn niet zeldzaam, dat eene ziekte, in haar begin niet besmettelijk, het naderhand geworden is, en het zoude gemakkelijk zijn, eene menigte ziekten op te noemen, welke in een' hoogeren
graad eene smetstof ontwikkelen, die zij bij geringere hevigheid niet bezitten; zoodat men uit de natuur der ziekte alléén geene zekere gevolgtrekking maken kan; gelijk de Schrijver zelf schijnt gevoeld te hebben, daar hij, in het vervolg, zijn gezegde nader bepaalt, en erkent, dat, door opeenstapeling van menschen, door uitvloeiselen van zieken, de overgang van eene zachte in eene kwaadaardige Epidemie plaats hebben en eene smetstof ontstaan kan; ofschoon hij er bijvoegt, dat daardoor de natuur der ziekte verandert. Dit laatste al eens toestemmende, vragen wij, wie ons verzekert, of iets dergelijks niet in de Epidemie van Groningen heeft plaats gehad? Immers, dat de tusschenpoozende koorts nooit besmettelijk worden kan, zal niet ligt door iemand, op goede gronden, beweerd kunnen worden. - Het tweede punt, dat er geene waarneming bestaat, dat de ziekte door den omgang van den eenen mensch tot (op) den anderen is overgebragt, wordt bewezen, vooreerst door het voorbeeld der Geneesheeren, van welke niemand gestorven is, of ook zelfs zoodanig ziek zijn geweest, dat men hunne ziekte niet aan groote vermoeijenis kan toeschrijven. Dit bewijs wordt door den Heer thuessink regtstreeks weêrsproken. Men zie deszelfs Algemeen Overzigt, bl. 53, 54. ‘Vele Geneesheeren,’ dus lezen wij daar, ‘hebben niet zonder gevaar en gedurende weken daaraan geleden; anderen zijn gedurig koortsig en ongesteld geweest; sommigen, en niet weinigen, hebben mij betuigd, meermalen gevoeld te heb-
{==323==} {>>pagina-aanduiding<<}
ben, dat zij besmet waren, en door een braakmiddel de gevolgen hadden gestuit; anderen hebben niet alleen de koorts, maar zelfs nu nog verscheidene instortingen ondervonden.’ (Hier is wederom, gelijk de Lezer ziet, eene pugna auctoritatum. Wij worden dus andermaal tot zwijgen gebragt.) Het tweede bewijs is ontleend van voorbeelden van menschen, welke, ten tijde der Epidemie,
uit Groningen of Vriesland vertrokken zijn naar andere plaatsen, en aldaar de ziekte gekregen hebben, zonder anderen te besmetten. Een bewijs, dat, onzes bedunkens, dàn alleen voldoende zou gerekend kunnen worden, als men bewezen had, dat er tot het voortbrengen der ziekte alleen smetstof vereischt wierd, zonder eenige voorbeschikking of begunstigende omstandigheden; hetgeen hetzelfde zou zijn, als te willen beweren, dat er tot het voortbrengen van gewassen slechts zaad gevorderd wierd, maar dat noch een vruchtbare grond, noch regen of zonneschijn noodig waren, om het te doen ontkiemen en opgroeijen. Het laatste of derde punt, tot bestrijding der besmettelijkheid aangevoerd, is, dat er geene enkele waarneming van ziekte bekend is, tot wier verklaring de algemeene oorzaak onvoldoende was. Ook dit punt schijnt ons toe aan menigerlei bedenking onderhevig te zijn. Immers, het is hier niet de vraag, of men alles uit de algemeene oorzaak verklaren kan, maar of dit geschieden kan zonder gedwongenheid, zonder gezochtheid, natuurlijk en als uit de zaak zelve vloeijende. Wat heeft men niet al verklaard uit de oude Humoraal-pathologie, en wat verklaren de volgelingen van broussais niet al uit verborgene ontstekingen, gelijk te voren de Brownianen uit Asthenie! En dat zich in deze Epidemie ook alles niet zoo gemakkelijk uit de algemeene oorzaak verklaren laat, bewijzen de door den Hoogleeraar thuessink (bladz. 55 en volgg.) vermelde daadzaken. Het verschil van beide Hoogleeraren, ook op dit punt der kwestie, toont, dat er in dat verklaren vrij wat subjectiefs is, waardoor, hetgeen den een' gemakkelijk uit de eene oorzaak schijnt te kunnen worden afgeleid, aan den ander'

{==324==} {>>pagina-aanduiding<<}
voorkomt tot eene geheel andere oorzaak te moeten gebragt worden.
De Hoogleeraar bakker houde ons deze aanmerkingen ten goede op een werkje, hetgeen wij allen deskundigen ter lezing aanprijzen, en waardoor hij op nieuw het geneeskundig publiek aan zich verpligt heeft. De zaak was van te veel aanbelang, dan dat wij dezelve onopgemerkt konden laten. Het is onze ernstige wensch, dat dit verschil van gevoelens tusschen twee kundige Hoogleeraren der Groninger Hoogeschool aanleiding geven moge tot een herhaald en opzettelijk onderzoek, met alle die onpartijdigheid en gestrengheid van redenering, welke het hoog belang der zake vordert, naar de al of niet besmettelijkheid der Epidemie, welke het ongelukkig Groningen getroffen heeft.




Beknopt Verslag van de Ziekten, welke te Hoorn, zoo wel als te Sneek, waargenomen zijn, door T.A. Jorritsma, Med. et Art. Obst. Doct. te Hoorn. Te Amsterdam, bij A. Vink. 1827. In gr. 8vo. 46 Bl. f :-60.

Ontvingen wij van vele vaderlandsche Geneeskundigen berigten wegens de laatste zoo algemeen geheerscht hebbende Ziekten, ook de vruchtbare pen van den Hoornschen Geneesheer jorritsma bleef ons in dezen niets schuldig. Hij leverde ons een beknopt verslag van de Ziekten, zoo wel te Hoorn, als te Sneek, door hem waargenomen. Het eerste gedeelte van dit verslag, de Ziekten te Hoorn betreffende, vangt aan met eene beschrijving der Stad; hierop volgt die der Ziekte, welke eerst goedaardig, voor ontlastmiddelen spoedig week, maar daarna toenam en van karakter veranderde; de koorts, vroeger anderendaagsch, werd nu alledaagsch, en later eene febris continua remittens. In dezen staat der Ziekte vonden de meesten baat bij resolventia amara, bij afwisseling met

{==325==} {>>pagina-aanduiding<<}
mercur. dulcis toegediend. Zij, die in September en October stierven, leden meest. aan Apoplectische toevallen, en waren reeds bij den eersten aanval soporeus. Te regt oordeelde de Schrijver, in deze Apoplectische, soporeuse koortsen, de spoedige toediening der Quinine aangewezen.
Ook het tweede gedeelte van dit verslag, behelzende waarnemingen omtrent de Ziekten te Sneek, begint met eene korte beschrijving dier Stad. In Julij begon aldaar het getal zieken aanmerkelijk aan te groeijen. Eerst galachtig, werden de koortsen daarna gecompliceerd, zinkingachtig, rheumatisch, en gingen van den intermitterenden tot den remitterenden typus over, met groote gevoeligheid en pijn in de lever. Plaatselijke bloedontlastingen en zachtoplossende middelen waren het meest van nut. Met de helft der maand Augustus werden de koortsen heviger, met ijlen, stuipachtige en soporeuse verschijnselen, en spoedig verval van krachten. Bloedzuigers en afleidende middelen, gevoegd bij het inwendig gebruik van Valeriaan, Arnica, Camphora, Moschus, Aether aceticus enz. voldeden wel het meest, doch waren, bij verre na, niet toereikende, om allen aan het dreigend gevaar te ontrukken.
Zelf de Ziekten noch te Sneek noch te Hoorn geobserveerd hebbende, vergenoegt Recensent zich met de enkele aankondiging van bovengenoemd verslag; er alleen bijvoegende, dat de Heer jorritsma in de Ziekte te Sneek, toen zij haar toppunt bereikt had, wezenlijke besmetting meent opgemerkt te hebben, hetwelk geen' zijner Kunstgenooten vreemd kan voorkomen.

Historische Gedenkschriften wegens Ferdinand VII, Koning van Spanje, en de Gebeurtenissen onder zijne Regering. Naar de Fransch-Engelsche Vertaling van het Spaansche Handschrift. Te Amsterdam, bij J.C. van Kesteren. 1825. In gr. 8vo. IV en 328 bl. f 3-:

De tegenwoordige toestand van Spanje staat in de Ge-
{==326==} {>>pagina-aanduiding<<}
schiedenis der Wereld alléén. Een Land, weleer de zetel van moed en vaderlandsliefde, riddergeest, burgerlijke vrijheid en welvaart, sedert drie Eeuwen door eene reeks van Despoten - meestal ellendige, kleine, nietsbeduidende Despoten - en door de brandstapels der Inquisitie tot jammerlijke nietigheid, tot verlies van welvaart, bevolking, vrijheid en burgerdeugd gedoemd, langzaam zedelijk en verstandelijk vermoord; dit Volk herleeft eensklaps, nu men het ook nog het laatste, het allerlaatste overschot van zijn bestaan - onafhankelijkheid - wil ontvreemden; het herneemt zijnen moed, en vindt daardoor, na wonderen van dapperheid voor zijnen bedrogen' en gevangen' Koning te hebben verrigt, zijne vrijheid, burgerdeugd, en hoop op de oude welvaart en bevolking terug. Vergeefs is het, dat de misleide Koning, voor wien dat Volk zijn bloed gestort heeft, naauwelijks den voet in zijn Rijk zet, of hij werpt dit alles baldadig omverre, en wil weder heerschen, als filips II, zonder eenigen teugel, die het misbruik zijner magt kan belemmeren: zes jaren druks kunnen de veerkracht der Natie geenszins verlammen, en zij staat op als een eenig man, om zich rondom de Constitutie te scharen. Ook ferdinand geeft toe; de edele martelaars der vrijheid, hoezeer door de willekeurige Regering in galeijen en gevangenhokken gekweld, wreken zich niet; eene reeks van weldadige besluiten doet zien, dat men Spanje weder in den rang der beschaafde Christelijke Staten wil plaatsen (het had tot nu toe, slechts onder Christen-namen, geheel Afrikaansche zeden, moordlust en geloofshaat bezeten). Maar de hooge Areopagus der Christen-Vorsten van Europa, voorgelicht en geleid door zich noemende Christen-Ministers, eischt, dat
Spanje weder in de duisternis, in den dood zal terugzinken, waaruit het de Revolutionaire stoutheid had gehad van te willen ontwaken, en zijne oude levenskracht, zonder verlof van Z.M. den Koning en van H.H.M.M. de Vorsten van het H. Verbond, te willen hernemen. Terug in uwen nacht! Wat waagt gij het, zonder onze roeping te ver-
{==327==} {>>pagina-aanduiding<<}
rijzen! luidt de magtspreuk uit Verona, en Frankrijk wordt tot scherpregter aangesteld, om dat vonnis ten uitvoer te brengen, en het herlevende Spanje weder in den ouden doodslaap te doen vervallen. En Frankrijk getroost zich die eervolle taak! En had men zich dan nog slechts vergenoegd met het ontwaakte Spanje, als met den staf eener tooverroede, tot de oude rust der slavernij terug te brengen! Maar neen; de voorstanders van het Despotismus en der Inquisitie (het graauw en de monniken) willen zich wreken, omdat de bloem der Natie vermetel genoeg heeft durven zijn van te denken, dat de Koning en de Priesters menschen zijn van gelijke bewegingen als zij, feilbaar en den breidel behoevende. De braafste mannen zwerven balling 's lands, of zuchten in stilte; - niets dan het schuim der Natie blijft over, om de liefhebbers des Vaderlands en der Vrijheid, die niet hebben kunnen vlugten, te kwellen, met den dood te bedreigen, op nieuw in kerkerholen te werpen, of zelfs te vermoorden. Afgrijselijke toestand! Ondertusschen liggen geldmiddelen, krijgsmagt te land en ter zee, binnen- en buitenlandsche welvaart en aanzien geheel en al ter neder; en, wat het zonderlingste is, de Koning, in plaats van een aanzienlijk deel der hooge Magt te bezitten, (gelijk hij, de Vaderlanders ondersteunende, zou hebben bekomen) is de slaaf der monniken, der koninklijke vrijwilligers en van het graauw, die zijne bevelen openlijk in den wind slaan,
zijnen Broeder tot Koning begeeren, en waarvan hij de eersten moet ontzien, om te kunnen bestaan! - Ziedaar uw werk, metternich, en uw vervulde wensch, von haller!
Onder de Schrijvers, welke deze jammerlijke gebeurtenissen, immers gedeeltelijk, hebben beschreven, behoort ook de ongenoemde, waarvan wij hier het werk uit de derde of vierde hand (eene overzetting uit het Spaansch in het Fransch, in het Engelsch, in het Nederduitsch) bekomen, en venturini's bekende werk. Beide gaan echter niet verder, dan tot het herstel der Constitutie in 1820; de Historische Gedenkschriften laten zelfs de laatst-
{==328==} {>>pagina-aanduiding<<}
genoemde gebeurtenis onvermeld. Beide bepalen zich voornamelijk tot de schildering van het schrikbewind, hetwelk (hoezeer in mindere mate dan thans) in de zes jaren tusschen de eerste omverwerping en de herstelling der Constitutie (1814 tot 1820) in Spanje geheerscht heeft. Zekerlijk heeft dat bewind de omwenteling van 1820, in de oogen van allen, die eenige waarde hechten aan het geluk des Volks, meer dan aan de onbepaalde willekeur der Koningen, ten volle geregtvaardigd; en, zoo er nog menschen onder ons mogten gevonden worden, die dien opstand voor onberaden, voorbarig of onwettig konden houden, dezen ontbreekt het gewis enkel aan kennis van Spanjes gesteldheid vóór die verandering.
De Gedenkschriften bepalen zich meestal tot den persoon van ferdinand VII, zonder daarom echter den toestand der Natie geheel uit het oog te verliezen. Wij vernemen dus zijne opvoeding, die regelregt strekte om hem tot nietigheid te veroordeelen, de hoofsche kabalen, den haat zijner Moeder tegen hem, de toedragt der zoogenaamde zamenzwering van 1807, die der omwenteling van 1808, waarin de Natie zich het eerst vertoonde, om den onwaardigen gunsteling godoy, minnaar der Koningin, te doen vallen, die den ouden Koning karel IV in zijnen val met zich sleepte, napoleon's kunstgrepen en onwaardige bedriegerijen, om ferdinand naar Bayonne te lokken, hem en zijn geslacht tot den afstand te dwingen, en zijnen Broeder (joseph) op den zetel te plaatsen; door welke eerlooze schelmerij de Natie, ten top van verontwaardiging gedreven, den bloedigen zesjarigen worstelstrijd begon, die eindigde in de verjaging der vreemdelingen. Het gedrag van buonaparte in dit geval toont eene zoo gemeene, verachtelijke ziel, zoo veel dubbelhartigheid en volmaakte onverschilligheid omtrent de middelen, indien het doel slechts bereikt worde, dat wij ons niet genoeg kunnen verwonderen over de tegenwoordig veldwinnende gunstige beoordeeling dier verschrikkelijke personaadje. Het is waar, men vergelijkt zijne euveldaden met die der Ministers van

{==329==} {>>pagina-aanduiding<<}
het H. Verbond, en vindt dan in den eersten nog zekere grootheid, zekere ruiterlijkheid (indien ik zoo spreken mag), die gunstig afsteekt bij de bekrompenheid en schijnheiligheid der laatsten. Maar, omdat sylla een deugniet was, moet daarom marius een eerlijk man heeten? In het onderhavige geval althans was napoleon een lage bedrieger, die zich niet dan door eene opeenstapeling van leugens kon redden; die zijne bestemde prooi de beste woorden gaf, tot hij haar onder zijn bereik had, en dan haar niet uit zijne handen liet. - Ferdinand komt ons, volgens dezen Schrijver, die geene reden had om den Vorst te vleijen, of zelfs jegens hem bijzonder toegevend te zijn, (hij is, volgens de Voorrede, een der uit Spanje gewekene vrijheidsvrienden) niet in dat ongunstige licht voor, waarin men hem doorgaans beschouwt. Hij is persoonlijk geen kwaad mensch; maar ongelukkig heeft hij geen karakter, en is de speelbal van den eersten den besten, die zijn vertrouwen weet meester te worden, hetwelk, daar hij geene menschenkennis bezit, zeer gemakkelijk is. Hieraan moet men dan ook de omverwerping der Constitutie in 1814 toeschrijven. De mannen, die 's Konings oor hadden, sleepten hem in 1808 naar Bayonne, en anderen, die hem op hunne beurt naar hunnen wil kneedden, doemden, met zijne volkomene toestemming, de Grondwet ten ondergang, die hij misschien niet eens had gelezen. Dat hij, de Bourbon, de Neef van lodewijk XVI, niet de minste erg had, hoe onvoegzaam en schandelijk het was, van meermalen te smeeken om de hand eener Nicht van den Ex-Jakobijn brutus-buonaparte, kan ons dan ook niet bevreemden, zoo min als dat hij, bedrogen, mishandeld, afgezet, zich met een jaargeld liet paaijen, en zelfs den onwettigen bezitter
van zijnen troon, napoleon, met de wegschenking van denzelven aan zijnen Broeder joseph geluk wenschte. ‘Het was onmogelijk,’ zeide hij, ‘om aan het hoofd dezer Natie eenen Monarch te plaatsen, wien zijne deugden geschikt (geschikter) maakten om het geluk van Spanje te bevorderen.’ Fre-
{==330==} {>>pagina-aanduiding<<}
dinand voegde er bij, ‘dat hij vurig verlangde, vereerd te worden met de vriendschap van dezen Vorst,’ en smeekte Zijne Keizerlijke Majesteit, ‘hem dezen brief mede te deelen.’ Napoleon verwaardigde zich wel, dezen brief te beantwoorden; ‘dit streelde den Prins zeer, en hij spaarde in zijne brieven geenszins de uitdrukkingen van bewondering, geestdrift en achting.’ (De klimax deugt niet; maar, welk een karakter!) Nog meer! Den 6 Augustus 1809 en den 21 September 1810, terwijl het Spaansche Volk goed, bloed en leven voor ferdinand ten offer bragt, en met napoleon in eenen strijd was gewikkeld, waarin aan weerszijden alles op het spel stond, wenschte ferdinand den overweldiger zijner kroon, in de eerbiedigste bewoordingen, geluk ‘met den goeden uitslag, waarmede de Voorzienigheid zijne wapenen bekroonde; bedankte hem, als een erkentelijk Zoon, voor de weldaden, waarmede hij hem had overladen; verzekerde hem, dat zijn gedrag nooit zijne gevoelens zou logenstraffen, en hij nooit de blinde gehoorzaamheid uit het oog zou verliezen, die hij aan den wil en de bevelen van Zijne Majesteit verschuldigd was.’ (!!!) Bl. 104, en Offic. stukken, bl. 317. Hij smeekt napoleon, om tegenwoordig te mogen zijn bij diens huwelijk
met maria louisa; dit wordt in den wind geslagen; de Koning van Spanje bidt toen nog eens, in de kruipendste uitdrukkingen, om eene Prinses uit het Keizerlijke bloed, ter keuze van buonaparte, ten einde, door de luisterrijkste van alle adoptiën, Fransch Prins te worden! Iemand, die tot zoo iets in staat is, kan ook beurtelings te Valencia, onder den invloed der Grandes en Geestelijken, de Constitutie laten omverwerpen en zijne weldoeners kerkeren, te Madrid in 1820 dezelfde Constitutie bezweren, in 1823 te Cadix, nog onder den invloed der Cortes, vrije instellingen aan zijn Volk beloven, en 's anderen daags alles, wat hij beloofd en bezworen heeft, herroepen. Zulk eene zwakheid is waarlijk bijkans nog erger, dan opzettelijke, maar vaste en naar een plan te werk gaande slechtheid.

{==331==} {>>pagina-aanduiding<<}

Het grootste gedeelte der Gedenkschriften loopt, zoo als reeds gezegd is, over de volstrekte Regering van 1814 tot 1820. Dezelve wordt onder vier hoofden beschouwd; buitenlandsche en binnenlandsche betrekkingen, kerkelijke zaken, Finantiën, Ministerie van Oorlog en Zeewezen. In alle deze opzigten wordt de ellende, de nietigheid en het diep verval van Spanje in vele treffende bijzonderheden ten toon gespreid. De Russische Ambassadeur taticheff voerde bijkans een onbepaald gezag, en verbond zich met eenige servile Hovelingen, om alles te doen, wat hij goedvond. Zonder hem tot vriend te hebben, kon men niets bekomen. De vervolging der Constitutionelen liep in het ongerijmde. ‘Men strafte den geen', die een' Afgevaardigde bij zich te eten gehad, die de galerijen van de kamer der Cortes bezocht hadden, die de periodieke schriften en pamphletten lazen, de acteurs, die in patriottische stukken gespeeld, de advocaten, die in hunne pleidooijen de nieuwe leer verkondigd hadden, de regters, die in hunne uitspraken door de beginselen der Constitutie geleid waren geworden, die zij gezworen hadden te handhaven,’ (bl. 147.) Elio, te Valencia, gaf aan geenen der Proconsuls onder het schrikbewind van robespierre iets toe. ‘De stad (Valencia) was bevolkt met spionnen, wier eenig werk was slagtoffers op te sporen, en die tot dit oogmerk eene misdadige wending wisten te geven aan de onschuldigste daden, en misdrijven te vinden in de betrekkingen der vriendschap en de uitboezemingen der vertrouwelijkheid. Ieder dag werden de gevangenissen opgevuld met eerbiedwaardige burgers, wier misdaden niemand kende,’ (bl. 179, 180.) Te
midden van zoo veel ellende en smaadheid durfde een moedig man, een Vrijmetselaar, van halen, (wij gissen uit den naam, dat de man een Nederlander was, althans van afkomst, gelijk de moedige Afgevaardigde braamcamp in Portugal) den Koning de waarheid zeggen; hij werd in een gevangenhok geworpen, doch ontsnapte naar Rusland. De ondernemingen tot herstel

{==332==} {>>pagina-aanduiding<<}
der Vrijheid en der Constitutie, door porlier in Gallicië, mina in Navarre, lacy in Katalonië gesmeed, mislukten; porlier en lacy boetten die met hun hoofd; doch de gedurige herhaling dier aanslagen toonde den geest, waarmede het betere gedeelte der Natie bezield was. Het Krijgsvolk, 't welk ferdinand in 1814 op den zetel der willekeur had hersteld, geheel verwaarloosd, letterlijk van honger vergaande, (de Admiraals en Scheepskapiteins moesten bij de straat eene aalmoes vragen, en een Officier der zeesoldaten ftierf van honger te Ferrol) werd het dwangjuk moede; te meer, toen men hetzelve naar de verpeste lucht van Zuid-Amerika wilde overbrengen, en daar aan nieuwe ellenden ter prooije geven; het stond op, riep 1 Januarij 1820 de Constitutie uit op het eiland Leon, en in Maart 1820 moest zelfs ferdinand aan den algemeenen wensch der Natie toegeven. Deze gebeurtenis ligt nogtans buiten het bestek des Schrijvers, die zich, zoo als gezegd is, meer tot den persoon des Konings bepaald, en daarom ook de groote voorvallen van den oorlog der onafhankelijkheid geheel onvermeld heeft gelaten, waaromtrent venturini dus vollediger is. Wij lezen hier echter genoeg, om te zien, dat, door de gedurige afwisseling van Ministers, door het wegzenden (naar grillige willekeur, of liever op den wenk der, waarlijk regeringloosheid bevorderende, heerschende factie) van de bekwaamste mannen, een' pizarra, een' garay, (die de vervallene geldmiddelen had kunnen herstellen) de zaken zoo verre gekomen waren, dat eene omwenteling volstrekt onmisbaar was. Dit eerste lijden van Spanje
duurde zes jaren. Het tweede heeft bijna vier jaren geduurd. Er is dus nog hoop! -





Aan de Nederlanders, bij den kampstrijd der Grieken; door N.G. van Kampen. Uitgegeven ten voordeele der Grieken. In 's Gravenhage en te Amsterdam, bij de Gebroeders van Cleef. 1827. VIII en 93 bl. f 1-:

De naam van den smaakvollen Schrijver levert ons reeds

{==333==} {>>pagina-aanduiding<<}
een' voldoenden waarborg voor de waarde en het innerlijk gehalte van dit geschrift. Van kampen, over de heilige zaak der Grieken! Dit geschrift moet uit zulk eene hand den Nederlander van harte welkom zijn. Hier vindt men niet zoo zeer de hier ook niet noodige kracht der woorden, met welke van kampen anders de harten zijner Lezers overmeestert. Het zijn hier daden, die verschrikkelijk welsprekend zijn, en nadrukkelijk de onmenschelijke wreedheid van den geloovigen Turk brandmerken. Reeds de eenvoudige taal is voldoende, om ieder slechts niet bloeddorstig hart met medelijden te vervullen jegens de onderdrukten, en tot wraak te ontvlammen over tijgers in menschelijke gedaante.
De Grieken hebben regt, zich tegen monsters te verzetten. De Turken zijn wreed, en blijven, wat zij te voren waren, Turken, die nu reeds zoo verschrikkelijk tegen Christenen woeden, en eens, met meerdere magt bekleed, alle Christenhonden, indien dit niet tijdig worde asgekeerd, aan hunne fanatieke woede zullen opofferen. Wie hieraan twijfelt, leze, te zijner overtuiging, dit geschrift van van kampen, en hij zal het aan staatkundige slangen overlaten, met zulke woestaards en ontmenschten te heulen, ten nadeele van het Christendom.
Wij hebben geen plan, om uit dit geschrift iets mede te deelen. Men koope het werkje zelve, en men offert dan reeds iets aan de goede zaak. Onder het lezen zult gij gevoelen, welken dank gij aan God verschuldigd zijt voor de verlossing van Nederland, eerst uit den klaauw van den Spaanschen tijger, en te onzen dage uit de harde dienstbaarheid der Franschen. De Vrijheid is voor geen goud te koop. Doch goed en geld moet men veil hebben ook voor de vrijheid van Medechristenen, die met ons land zoo veel gemeen hebben. ‘Alle menschen mogen ons waard zijn, als leden der groote menschenmaatschappij: maar dat de (hier door van kampen) aangewezene heerlijke bestemming van twee volken, hoezeer verwijderd in ligging, hen zich doe beschouwen als in nadere betrekking, als naauwere verwanten in het groot gezin van het menschdom, - en dat wij alzoo deze, door Gods beschikking ons zoo na verwante, broederen ook broederlijk helpen!’
Indien men nog iets meer behoeft, om tot den aankoop van dit werkje te worden overgehaald, dan volge hier de Brief, door van kampen, op verzoek, voor zijn geschrift geplaatst,

{==334==} {>>pagina-aanduiding<<}
in welken, door geëerbiedigde namen, hogendorp, ameshoff, dermout, janssen enz., de verschuldigde lof aan dit werkje des geleerden van kampen, naar verdienste, wordt toegezwaaid:
‘De Centrale Commissie, ter verzameling van een Fonds tot ondersteuning der Grieken, aan den Heere n.g. van kampen, te Leiden.
Met het grootste genoegen heeft de Commissie de mededeeling ontvangen van uw zoo grondig als krachtig geschrift, getiteld: Aan de Nederlanders, bij den kampstrijd der Grieken. Wij wenschen onszelven en der zaak der Grieken en ons Vaderland geluk met deze nieuwe openlijke deelneming van een' man van uwe bekwaamheid en uwe verdiensten. Gij doet daarbij een dubbel aangenaam en kostbaar geschenk aan de zaak, die wij te zamen voorstaan, door het voordeel, dat de uitgave van uw geschrift kan opbrengen, edelmoedig op te offeren aan het Fonds, dat wij verzamelen. Wij twijfelen niet, of uwe warme voorspraak zal ingang vinden in de gemoederen onzer Landgenooten, en hen aanmoedigen, om door vernieuwde bijdragen te blijven voorzien, zoo wel in de kosten van de opvoeding, die wij ons voorstellen hier te lande te geven aan eenige Grieksche jongelingen, als in de dringende behoefte zelve van dat volk, dat alles opgeofferd heeft voor de vrijheid van geweten en nationale onafhankelijkheid; en dat, wat men het ook, in deszelfs tegenwoordigen toestand, moge kunnen verwijten, in de Godsdienst, die het belijdt, eene onvergankelijke kiem heeft van ware beschaving en verlichting, en niet op nieuw moet onderworpen worden aan het ijzeren dwangjuk van Mahomedanismus en Turksche willekeur.
Uit naam der centrale Commissie voorn.

's Gravenhage, 9 Maart 1827.

g.k. van hogendorp. j. bosscha.’

Deze Brief van zulk een hand maakt onze verdere aanbeveling van dit werkje overbodig. Met de plaatsing van denzelven hebben wij nog een ander doel. Hun evenwel, die, na den Brief gelezen te hebben, nog naar dit doel mogten vragen, zijn wij ongehouden te antwoorden.





{==335==} {>>pagina-aanduiding<<}

Gedichten van Mr. J. van Lennep. Te Amsterdam, bij P. Meijer Warnars. 1827. In gr. 8vo. XVI en 126 bl. f 3-:


‘Nec dulces Camoenas 
Sperne. 
 
horatius.’ 

Neen, waarlijk, wij verachten zoo liefelijke Gedichten niet; en wie zou ze gering achten, die gaarne een jeugdig Vernuft zich ziet ontwikkelen op eene eigenaardige en van den dagelijkschen koekoekstoon geheel verwijderde wijze?
Achter den titel heeft men dit eenvoudig en hartelijk zesregelig versje, ter opdragt van het werk aan zijnen Vader:

Den nooit genoeg vereerden Vader, 
Den Meester, nooit genoeg bemind, 
Den trouwsten Leidsman, Gids en Rader, 
Den zekersten en besten Vrind, 
Wordt, door zijn Leerling, Vriend en Zoon, 
Deez' bundel need'rig aangeboôn. 

Nu volgt eene Voorrede, die de meest doorslaande blijken heeft van die - hoe zal ik het zeggen? - joligheid, die de woorden wel eens wat speelziek en los daarhenen werpt, zonder pijnlijk of, zoo men wil, gezet en ernstig op alles na te denken en den zin te kuischen. Wie toch zal het gelooven, dat de lettervruchten of voortbrengsels der verbeelding van zulk een jeugdig Dichter, die ze toch ook wel eens voor den dag halen wilde, om er anderen van te laten proeven, in een' hoek van stof en vochtigheid half verteerd waren? Neen, daartoe had hijzelf en anderen ze te lief. Nu, in allen gevalle doet hij regt goed, dat hij ze aan het licht brengt; het zou toch jammer geweest zijn, dat ze mede onder dien hoop scheurpapier geraakt waren, waarvan des Dichters kassen, zoo men hem gelooven wil, nu gezuiverd zijn.
Vraagt de Hoer van lennep ons, of hij niet regt heeft, die kassen op zijn gemak aan te vullen met voortbrengsels van zijn spelend genie, om daarna eens weder een' uitgelezenen bundel ons te gunnen, zoo zeggen wij volmondig ja; maar die beroepsbezigheden en maatschappelijke pligten, en vooral dat lastig vallen van het publiek met zijne werken zal toch wel maar half gemeend en nog minder zoo stel-
{==336==} {>>pagina-aanduiding<<}
lig waar zijn; ten minste met zulk lastig vallen waren wij wel gediend: och, waren er geen lastiger! Wie toch zou van lennep niet dank weten, op voortbrengsels van uitgespaarden tijd, als deze, nu en dan, ons te vergasten? Wij houden ook niet van dien toekomenden tijd en beloften van dezen aard in Voorredens. Menigeen, zelfs de grootste Dichter is er mede aangeloopen. Vrijheid blijheid! Men behoeft zich immers over niets in het vervolg uit te laten, tot niets te verbinden. Intusschen meenen wij in deze verklaring een aangenaam bewijs te vinden, dat de Dichter van hetgeen hij zal doen geene zeer groote en hooge gedachten heeft, hetgeen blijk zijn zou van nederigheid, beradenheid en bezadigdheid, die aan zich ontwikkelende Vernuften bijzonder wèl staat.
De Schrijver zegt verder, dat hij, gedachtig aan varietas delectat, met opzet geene orde of verband heeft in acht genomen, en het jaargetal der vervaardiging onder de gedichten gesteld heeft; dit laatste keuren wij volkomen goed, en het is daaruit ten duidelijkste ons gebleken, dat hij van zijne eerste jeugd af een' uitstekenden en geheel oorspronkelijken aanleg ter overbrenging der gedichten van anderen gehad heeft, zoodanig als die zeer zelden, ja genoegzaam nooit, jongen lieden te beurt valt; men zie slechts het kunstige en geluidnabootsende van den Orfeus op Ste. Coeciliaasdag. Minder keuren wij het gemis aan orde of verband goed. De verscheidenheid moge al behagen, deze bundel is zoo groot niet, dat eenig lezer over eentoonigheid zou geklaagd hebben, al ware de orde b.v. van oorspronkelijke en vertaalde gedichten, en daarna die weder van den tijd der vervaardiging bij de rangschikking in acht genomen. Er is, onzes oordeels, altijd iets verkieslijks in voor den lezer, als met de jaron des Dichters op te klimmen, en, bij den aanvang eener lezing, bij ieder stuk, dadelijk te weten, of het tot het vertaalde of oorspronkelijke werk behoort. Maar wij hebben reeds genoeg gezegd van de Voorrede, die toch in dezen zoo weinig of niets ter zake doet, komende het op de Gedichten zelve aan; en, opregt gezegd, de Heer van lennep schijnt dit met de beroemdste Dichters gemeen te hebben, dat de regte vaste prozastijl in voorafspraak en voorrede niet zoo zeer doorstraalt, - neen, eerder het losse aan het dichterlijke der voortbrengsels zelve evenredig is. Intusschen heeft deze Voorrede zekere kleur van die zelsde behagelijke

{==337==} {>>pagina-aanduiding<<}
losheid, die een hupsch en welmeenend gemoed, een rond en open karakter op het zigtbaarst vertoont.
Maar nu de Gedichten zelve. Wij loopen er hoog mede. Zullen wij ieder afzonderlijk nagaan? Zullen wij iets uit de vertalingen uit homerus, bion, pope, Lord byron, walter scott of neele bijbrengen? Wanneer wij die uit het Grieksch met het oorspronkelijke wilden vergelijken, vreezen wij den schijn van geleerdheid te vertoonen; en met die uit het Engelsch is men zoo tevreden, dat men ze waarlijk niet beter wenschen kan. Wij erkennen het ook gaarne, er is bij deze te regt vermaarde Engelsche Dichters iets afgebrokens, dat ons op den duur niet altijd behaagt; in 't kort, die een Dichter regt beoordeelen wil, dient het wel uit deszelfs eigen werk te doen. Dit alleen moeten wij toch betuigen, dat de Heer van lennep, bij dergelijke vertalingen, als tot de ziel doordringt van den maker, en, de oorspronkelijke denkbeelden met al het wezenlijke, welluidende en nabootsende der nieuwe taal verrijkende, alles herschept tot een nieuw en proefhoudend geheel.
Nu dan - de oorspronkelijke stukken inziende, vinden wij: Het Studentenvaandel te Leyden, door den Baron de nostits, in het oproer van 1642, gered; en: Op zekere sporen, als Duivelsklaauwen, in den steenen vloer der Boekerij van de groote Kerk te Zutphen geprent. Deze beide zijn wel aardig, los en geestig, maar, als wij het zeggen mogen, ons niet gewigtig genoeg ter mededeeling. De Feestgroet, aan mijne Bruid op onzen huwelijksmorgen toegezongen; De Dichter aan zijne Verloofde, ten geleide van eene gouden keten; dat Aan den Baron Mr. w.f. roëll, zijnen toen aanstaanden Schoonvader; dat Aan mijnen Vriend p. lijndrajer, hebben zeer veel eenvoudig goeds en behagelijks, maar zijn, om zoo te spreken, meer van een bijzonder dan wel algemeen belang. Wij moeten dan kiezen uit den Eersten Krijgstogt van Graaf floris; Aan bilderdijk; Op het Muiderslot, en: De Paradijsroos. Het derde heeft veel van zijn belang verloren, doordien aan den wensch in het laatste couplet van het gedicht voldaan is. Het tweede, Aan bilderdijk, heeft niets aanstootelijks; alles is hartelijk en kiesch; maar wij roeren de Bilderdijksche snaar liefst niet aan; ook heeft het niet dat bijzondere en spelende, hetwelk in De Paradijsroos, eene Legende, plaats heeft; en deze weder heeft niet dat vaderlandsche en belangrijke voor ons, dat in de andere Legende van floris zoo

{==338==} {>>pagina-aanduiding<<}
zeer doorstraalt. Welaan dan, kiezen wij die tot eene nadere ontleding.
Zij heeft tot opschrift: Graaf floris eerste Krijgstogt, en tot motto de woorden van vondel:

Het koninglijk gebeente ontdeckt, den Fries getemt. 

en dit is dan ook volmaakt de korte inhoud dezer waarlijk regt verdienstelijke drie Zangen, die wij houden voor de beste van den bundel, en in den geest van bilderdijk's Elius en andere dergelijke latere historische dichttafereelen.
Eene dadelijke verdienste van den eersten Zang achten wij, dat de Dichter terstond als midden in zijn onderwerp invalt en ons medevoert; een kunstgreep, die meestal uitstekende uitwerking doet, omdat men terstond schildering voor koud verhaal erlangende, het oog overal nieuwsgierig als rondziet, en het hart warme deelneming gevoelt.

Daar ginds, van Egmonds achtbaar slot, enz. 

Zoo moet men wel opgewekt en deelgenoot der voorstelling worden!
Die belangstelling wordt nog versterkt, als wij verder, niet als aanschouwers, maar als medehandelende personen, zelve optreden, en vragen:

‘Voor wien toch heeft die heldenschaar 
Den stormhoed opgezet?’ enz. 

Zoo worden wij waarachtige deelgenooten in de zaak, en het gansche bedrijf wordt ons eigen. Uit den aard der zake is men nieuwsgierig, als men zulk een verhaal of Legende leest. Niets nu treft beter doel dan waarheid, dat is uitdrukking van het waarachtig denkbeeld des lezers, of de kunst, om datgene, wat de lezer gevoelt, als met de woorden of uitvloeisels van zijn gevoel voor te stellen. Zoodanig iets moet wel treffen en behagen, vooral in eene inleiding, ‘Wat wil dat leger? Voor wien en voor wat zal er gevochten worden?’ Ziedaar de natuurlijkste vragen! Die te doen, de nieuwsgierigheid op te wekken, die verder op te voeren, en tot het antwoord, of het nader bepalen van het onderwerp, voor te bereiden, dit is de kunst, hier door van lennep uitnemend in acht genomen in verzen als deze:

{==339==} {>>pagina-aanduiding<<}


Gewis, hij is een roemrijk held. - 
Gewis, hij is op 't veld vergrijsd. - 

en hetgeen er mede in verband staat.
Een fijne trek dezer kunst is, die zelfde nieuwsgierigheid niet geheel, maar gedeeltelijk te vervullen, dat is die te rekken en daardoor te vergrooten, en toch het hoogste standpunt als te naderen.

Wat vraagt gij naar ons legerhoofd? 
Ginds waait zijn veldbanier. - 
 
Gelijk voor 't welig schoon der roos 
De gansche bloemhof wijkt, 
Zoo is er Ridder, Vorst noch Heer, 
Die Hollands Graaf gelijkt. 
 
‘Hoe? Hollands Graaf! O toon hem mij.’ - 
Ginds op dat spierwit ros 
Voert hij de grijze benden aan, 
In blanken wapendos. - 
 
‘Wie? hij! Zou 't mooglijk kunnen zijn? 
Op 't baardeloos gelaat 
Lees ik den trek der onschuld nog, 
Die 't prilst der jeugd verraadt.’ - 
 
Treed toe, gij dwaas! en lees veeleer 
Op 't baardeloos gelaat 
Den gloed des echten adeldoms, 
Die 't Koningsbloed verraadt. 
 
Treed toe, gij dwaas! herken veeleer 
In d' opslag van zijn oog 
Des tweeden Willems Vorstenblik, 
Waarvoor Germanje boog. 
 
Al schijnt de kus der eerste min 
Te zweven op zijn mond, 
Ver boven trom en krijgsrumoer 
Zendt hij zijn stem in 't rond. 
 
Al schijnt zijn blanke en poez'le hand 
Voor zacht gestreel bestemd, 
Aanschouw hoe forsch zij 't ros bedwingt, 
En 't slagzwaard houdt omklemd. 

{==340==} {>>pagina-aanduiding<<}

Zijn leest zij teêr en fijn gevormd, 
Zijn toespraak straf noch barsch, 
Hij schijne aan 't hof een Minnegod, 
Hier toont hij zich een Mars. 

Zoo kennen wij nagenoeg den man; en echter de eigenlijke naam is nog verzwegen, en komt, welgekozen, als geheel achteraan. Wij zijn ook nog niet geheel voldaan; de zaak, de reden, waarom dat leger en die Ridder daar zijn, moeten wij weten.

‘En om wat reên, verhaal het mij, 
Toog hij het harnas aan, 
En deed zoo groot een legermagt 
Met hem ten veldtogt gaan?’ 

Eenvoudiger, dat is meer overeenkomstig met ieders bijzonder gevoel, kon het niet worden uitgedrukt: poëtische zwier komt dus bij zulk een' vrager, die kortaf vragen moet, om den antwoorder of verhaler meer ruimte en tegenstelling te laten, niet te pas; wel bij hem, die aanwijst, beschrijft of verhaalt.
Is de nieuwgierigheid naar den persoon bevredigd, die omtrent de zaak mag, ja moet ook wel eenigzins gerekt worden, maar zoo lang niet, omdat alsdan de ontwikkeling nader is.

‘Valt hem, zoo jong, zijn rijksgebied 
En erfdeel reeds te kleen?’ - 
 
Neen, 't is geen heersch- of gloriezucht, 
Geen trek naar grooter magt, 
Die floris borst ontbranden deed - 

De naam wordt ons nu zoo zacht en ongevoelig, als van zelve en zonder vragen, ten slotte opgegeven, en tevens het groote en heerlijke doel.

Hij vlamt op bosch noch klaverwei, 
Hoe hout- en zuivelrijk: 
Het doel van zijn verheven togt 
Is Koning Willems lijk. 

De waardij van het vaderlijk gebeente wordt hierop in het vereischte licht gesteld, en de kinderlijke vroomheid niet vergeten.

{==341==} {>>pagina-aanduiding<<}


't Ontdekken van eens vaders lijk 
Had eindloos meer waardij 
Voor Floris ouderlievend hart, 
Dan heel zijn heerschappij, enz. 

Nu zou men meenen, dat de eerste Zang, of opvoering van gedicht en verhaal, uit was; maar neen, de Dichter heeft te regt niet vergeten, dat hij den lezer niet als deelgenoot moet loslaten, en de zedelijke toepassing niet veronachtzamen; het was ook eigenlijk niet uit en gesloten geweest, zoo er niet betuigd was:

‘Ik dank u, hopman, voor 't berigt; 
Dat God de deugd gedenk' 
Van zulk een trouwen, vromen zoon, 
En hem de zege schenk'!’ 
 
Gods bijstand kan niet faien, neen! 
Bij zulk een grootsch bestaan: 
Den zoon toch, die zijn' vader eert, 
Zal 't wél op aarde gaan. 

Welk eene treffende eenvoudigheid!
Doch nu is wel de nieuwsgierigheid voldaan, maar de verwachting moet nog worden opgewekt, om het einde van eenen Zang niet te zeer te laten afloopen, zonder behoorlijke drift om tot den volgenden over te gaan; niet alleen het belang voor den hoofdpersoon en zijne zaak moet in werking gebragt, maar de stil geschaarde bende als bezield worden. Ziedaar fijnheden, waaraan men de Geniën kent!

Dan, hoor! daar klatert de aanvalkreet! 
De Fries heeft ons verrast. 
Daar rukken 's vijands benden aan: 
Zie, hoe hun aantal wast! 
 
Geen nood! al pakt het onweêr zaam, 
De moed behoudt het veld: 
En nooit heeft Hollands strijdb're Leeuw 
Zijn vijanden geteld. 

En hiermede is de Hollandsche lezer dan ook met het slot en den ganschen loop of houding van dezen eersten en uit stekenden Zang bevredigd.
(Het overige hierna.)





{==342==} {>>pagina-aanduiding<<}

Reis door het Koningrijk der Nederlanden en het Groothertogdom Luxemburg, voor jonge lieden. Door A.B. van Meerten, geb. Schilperoort. IVde Deel. Te Amsterdam, bij Schalekamp en van de Grampel. 1826. In gr. 8vo. 273 Bl. f 2-70.

Op denzelfden onderhoudenden en leerzamen voet, als bij de vorige deelen, wordt dit reisverhaal voortgezet; en vindt men hier niet alleen plaats- en landbeschrijving, maar ook wordt het verhaal door vermelding en beschrijving van fabrijken, kunststukken, tentoonstellingen, volkseigenheden en zeden, oudheden, geschiedkundige bijzonderheden en anekdoten afgewisseld. Hier leidt Mevr. van meer ten hare reizende familie door Vlaanderen; zij bezoekt daar de voornaamste steden en dorpen, en zoo gaat het op Antwerpen, Zeeland in, over Bath op Zuidbeveland, voorts op Walcheren, Noordbeveland, Schouwen en Duiveland, van daar op Philipland en Tholen. Het volgende deel, dat het laatste en reeds ter perse is, zal de reizigers te Bergen op den Zoom vinden. Voor eenen enkelen anachronismus verzoekt de schrijfster, die het te doen was om zooveel mogelijk alles te geven, verontschuldiging. Hier en daar zouden wij wel op de gekozene reisroute eenige aanmerking hebben; maar het werk is tot geen' reiswijzer bestemd; en daar de waardige vrouw kennelijk nien iedere plaats in persoon bezocht, zoo hapert het misschien wel eens hier of daar aan naauwkeurigheid. Maar verre zij het van ons, dat wij hier zouden vitten. Het werk heeft eene goede bedoeling, en geeft aan jonge dames, die er veel uit leeren kunnen, een aangenaam onderhoud; en wij twijfelen geenszins, of ook dit deel wordt met genoegen ontvangen, en het vervolg met verlangen te gemoet gezien. Men kent het werk reeds, en ook de schrijfster. - Bl. 31 lezen wij, nopens Ostende, dat een groot gebrek aldaar is, dat, hoezeer vele huizen goede putten hebben, niet alle
daarvan voorzien zijn. De inwoners dier woningen moeten dit van Brugge doen komen. Dit is, voor het minst, niet goed uitgedrukt. Dit moet op putten slaan; maar dan zou het die moeten zijn, en een' put transporteert men toch wel moeijelijk! Deze kleine onnaauwkeurigheid in de wijze van uitdrukking moesten wij aanwijzen, al ware het slechts tot een blijk onzer onpartijdigheid.


{==343==} {>>pagina-aanduiding<<}

Leerzame Voorbeelden, uit ware gebeurtenissen en het jeugdige leven van voorname personen ontleend, ter navolging voor de Nederlandsche Jeugd. Vrij gevolgd naar het Hoogduitsch. Te Zwolle, bij J.L. Zeehuizen. 1826. In kl. 8vo. 311 Bl. f 1-25.

Bij het deels doorbladeren, deels meer aandachtig lezen van dit leesboek voor de jeugd vonden wij niets, dat ons hinderde, dan hier en daar eene drukfout. De anekdoten en verhalen zijn van onderscheiden aard en doorgaans goed gekozen. Als leesboek zouden wij hetzelve den kinderen niet in de handen geven; het kind las dan te veel en te velerlei in éénen adem. Maar men late het stukswijze voorlezen; zoo heeft de onderwijzer aanleiding tot gesprek en nuttig onderrigt, en zoo is er dan ook minder vrees voor onnoozele naaperij en verkeerde toepassing. Bijzonder beviel ons het slot, Gelijkenis (verdichtsel) genoemd. 't Is het verhaal van een oud mensch, die, der wanhoop ter prooije wegens zijn vorig leven, te vergeefs zijne vroegere dagen terugwenscht. Dan, de jongeling had zich oud gedroomd, ontwaakte, en van dit oogenblik dagteekende zich zijne opregte verbetering. Dit stukje, goed verhaald, moet op het jeugdig gemoed van blijvenden indruk zijn.




Leonard en Lotje. Dichtstuk, door E.W. van Dam van Isselt. Ten voordeele der noodlijdenden door den jongsten Watersnood. Breda, bij F.B. Hollingerus Pijpers. 1827. In gr. 8vo. 34 Bl. f :-70.

Dit landelijk tafereeltje, in den smaak van den Hugo van 't Woud van immerzeel, verdient niet alleen lof om deszelfs weldadige bestemming, maar ook omdeszelfs doorgaans welgelukte uitvoering. Het schildert ons een minnend Geldersch paartje uit de Betuwe in al de eenvoudigheid der landelijke zeden, en heeft eene overstrooming tot ontknooping der weinig ingewikkelde geschiedenis; want toen redde Leonard zijn Lotje met haren hardvochtigen vader uit het verschrikkelijkst doodsgevaar, en de heldhaftige zelfopoffering, door den redder betoond, maakte hem het stugge hart week, en deed hem toestemmen in het huwelijk der minnende jonge lieden. De trant en uitdrukking is eenvoudig, zonder daarom ondichterlijk te zijn; en wij betuigen gaarne, dat wij nog niets van den Heer van dam van isselt gelezen hebben, dat ons beter beviel. Zijn aanleg schijnt meer voor het naive en eenvoudige berekend, dan voor den Lierzang en hoogere dichtsoorten. Ieder, die smaak heeft in poëzij, vooral hij, die niet gaarne met onze jongere dichtschool te hoog in de lucht wil worden op- en omgevoerd, leze dit lieve stukje, en brenge daardoor tevens zijn penningsken bij tot leniging van de ramp zijner landgenooten!


{==344==} {>>pagina-aanduiding<<}

Studenten-Almanak. 1827. Leyden, bij L. Herdingh en Zoon. In kl. 8vo. 141 Bl. f 1-30.

Behalve het gewone, reeds uit de aankondigingen van vroegere jaargangen bekende, voorwerk, bevat deze Leydsche Studenten-Almanak weder een aantal mengelingen in poezij, welke, over het algemeen genomen, die van vroegere jaren, naar ons inzien, ver overtreffen. Zoo getuigt b.v. het stukje aan den Rijn, dat op de volgende wijs aanheft:

'k Heb u aanschouwd, o zoon der Alpenkruinen! 
'k Heb duizlend op uw' loop gestaard, 
Waar ge, eeuwig jong, door grijsbemoste puinen 
En bloeijend wijngaardloover waart! (liever vaart) 
Ik hoorde uw stem in 't zuchten van uw rotsen 
En 't prachtig murmlen van uw' vliet. 
Harmonisch klonk dat golvenklotsen 
En stemde een statig zegelied. 
 
Een zegelied op weggewentelde eeuwen, 
Wier teelt op graauwe rotsen treurt; 
Een somber lied, dat raaf en steenuil schreeuwen, 
Als 't avondgoud de golven kleurt. 
Nog stroomt gij daar; - geslachten zijn verdwenen, 
Als dauw voor gloênden zomerbrand; 
Als rookwalm dreven volken henen, 
Verstrooid door dartle kinderhand. 

van eenen uitstekenden dichterlijken aanleg, welks weelderigheid alleen eenige besnoeijing noodig heeft, om naderhand de voortreffelijkste dichtbloesems voort te brengen. Ook de Poëzij en het Studentenvaandel hebben wezenlijke verdiensten; terwijl de stukjes in den trant van huigens en cats zich door naïveteit en getrouwe navolging van den aan beiden eigendommelijken dichtstijl onderscheiden. Maar, ook buiten de dichterlijke waarde der hier voorkomende mengelingen, heeft deze verzameling nog eene hoogere verdienste; deze namelijk, dat zij ons het treffendst bewijs oplevert van den voortreffelijken geest, die de studerende jeugd aan 's lands eerste Hoogeschool bezielt, - een geest van verlichting en jeugdigen ijvergloed voor alwat goed, edel en waar is. O, blijve dat heilige vuur daar onbeneveld en onbevlekt gloeijen, tot heil van het vaderland en tot eer van deszelfs verlichting!

No. IV. Boekbesch. bl. 144, reg. 14 env. leze men aldus: ‘Beiden vergissen zich daarin, onzes achtens, schoon van der palm slechts voor een oogenblik, dat zij vergeten, dat ook de zoogenaamde natuurlijke Godsdienst con geschenk is van Gods hand, een uitvloeisel Zijner openbaring.’





{==345==} {>>pagina-aanduiding<<}

Boekbeschouwing.

De Kolonisten, of bijzondere leidingen der Goddelijke Voorzienigheid omtrent twee jonge Vrienden, Jan van Lier en Gerrit Noorddijk, als stichters eener nieuwe Volkplanting op zeker Eiland in den Zuider-Occaan. Uit beider Aanteekeningen opgemaakt. Te Amsterdam, bij A.B. Saakes. 1826. In gr. 8vo. X en 324 bl. f 3-:

Wanneer de mensch aan zijnen smaak alleen voldoening verschaft, en niets meer nuttigen wil, of het moet den smaak streelen, dan is hij, eer hij dit nog vermoedt, van het hoofd tot de voeten geheel tong of zenuw. De werking der maag en de voeding dés geheelen ligchaams worden dan ook ligtelijk aan alles ondergeschikt, en cene moeijelijke spijsvertering is veelal het gevolg van al die lekkere beetjes. Zoo gaat het eveneens met het geestelijke voedsel der menschen. De gezondste kost, eenvoudig opgedischt, is in onze smaakvolle dagen de spijze niet, welke het meeste begeerd en algemeen genuttigd wordt.
Het komt ons voor eene ziekte te zijn, welke te gevaarlijker is, naarmate men met de kwaal meer is ingenomen. Het is dan ook goed, dat men die overspanning van den smaak eenigzins zoekt te genezen, door, op eene sinakelijke wijze, voedsel, gezond en versterkend voedsel, den zenuwmensch voor te zetten. Het kleed maakt meer dan ooit bij ons den man. Men zorge, dat er, ook met het kleed, de geheele man niet wordt aangetrokken en uitgetrokken; zoo heeft men hoop, nog iets goeds uit te regten.
Het doel van dit geschrift is prijzenswaardig. Wie zou toch niet verlangen, dat, bij medechristenen, vooral bij jongere medechristenen, bevorderd werd de kennis der waarheden van het Evangelie, zoo als die op de beoefe-
{==346==} {>>pagina-aanduiding<<}
ning van ware Godzaligheid en Christelijke deugd eenen regtstreekschen invloed hebben, en hebben moeten?
De vorm van dit boek heeft iets gemeen met de Reis van den jongen Anacharsis door Griekenland van den Abt barthelemy, en van Helon's Bedevaart naar Jeruzalem van f. strauss. In vele opzigten staat evenwel dit geschrift verre achter bij deze beide voortreffelijke werken. Dit ons oordeel zullen wij nu pogen te regtvaardigen.
De twee genoemde vrienden, door den Predikant veridicus gevormd tot het zoogenaamde gemoedelijke Christendom, spreken over het Christendom al zeer vroeg, en naar onze gedachten meer, dan zij naar hetzelve handelen. Gerrit noorddijk, na zijne beide ouders schielijk en op eene ontzettende wijze verloren te hebben, valt als eene gemakkelijke prooi in de strikken eener niet zeer looze verleidster. De weinige strijd van noorddijk tegen het kwaad prijst de deugdelijkheid zijner godsdienstige vorming weinig aan. Het vroegtijdig handelen naar de beginselen van het Evangelie geeft aan godsvrucht meerdere sterkte, dan het te vroeg redekavelen, hoe gemoedelijk en opwekkelijk dit ook geschiede. Hij neemt dienst naar de Oost, en komt van daar terug. Intusschen werd zijn vriend onder snooden laster gebragt, die met hem besluit naar de West dienst te nemen. Het schip, op hetwelk beide vrienden zich bevinden, verliest eerst den Kapitein, daarop den Opperstuurman, en houdt nog alleen als hoofd over een' verwaanden jongeling, naauwelijks in staat om het roer te wenden. Zoo vervallen zij op een onbekend eiland, en wordt de manschap met wilde eilanders eene kolonie, onder het bestuur van gerrit noorddijk, als Schout en wereldlijk Opperhoofd, en van jan van lier, als Predikant.
Zeer ingewikkeld is het beloop van dezen Roman niet. Daarom kon hij wel goed zijn. Evenwel zou het beter zijn geweest, dat de beide vrienden meer in bijzondere omstandigheden zich hadden vertoond, in welke vooral de kracht des geloofs zich had kunnen openbaren, en da-
{==347==} {>>pagina-aanduiding<<}
delijke beoefening van het Christendom zich luisterrijk vertoonen. Alles loopt hier te veel af met een vroom praatje. Om eenige uitgediende preken en gemoedelijke oefeningen aan den man te helpen, behoefden de beide vrienden niet zoo door dik en dun te reizen en te trekken; want even goed, als in de West, konden zij droogvoets, op hun dorp, in het hoekje van den haard, alles, wat hier voorkomt, bespreken. Voor het Zendelinggenootschap heeft het geene de minste waarde, ofschoon het openlijk als onmisbaar voor hetzelve wordt aangekondigd. Indien de Schrijver van die openlijke aankondiging de steller is, hebben wij een bewijs te meer, dat hij ook iets verstaat van de groote kunst van magno promissor hiatu.
Over den vorm van dit boek hebben wij het onze gezegd. Bij meerdere uitvoerigheid zouden deze Kolonisten geen behagelijker voorkomen verkrijgen. Wij zetten dus hierbij punctum. De geest van het boek bevalt ons nog het allerminst. De zijdelingsche aanmerkingen over Predikanten kunnen geen het minste nut aanbrengen. Dat de opvolger van veridicus een stroef en onmenschkundig man genoemd wordt, bl. 56, kan er wel door. Doch wanneer, bl. 64, de dienst van dien Leeraar wordt voorgesteld als gëheel niet opwekkelijk, dan kijkt de aap uit de mouw. Noch tranen noch ontstemde zenuwen leveren den juisten maatstaf ter beoordeeling van het werk eens Predikers. Het gaat echter alle maat te buiten, wanneer hij, bl. 242, jan van lier, den gewezen timmerman, als Predikant voorstelt, ‘in vele opzigten met meerdere kundigheden voorzien, dan wel eens sommigen, die nogtans met den titel van zeer geleerde Heeren de Akademiën verlaten.’ De Schrijver, die, schoon op den titel niet genoemd, ons niet onbekend is, moest zich schamen, dit in eene Akademiestad te schrijven. Of prijst hij hiermede zichzelven, die eens van de scholschuit op den kansel kwam, maar, om ook ons bekende redenen, denzelven aan een ander moest inruimen? - Wie op zulk eene wijze eenen achtingwaardi-
{==348==} {>>pagina-aanduiding<<}
gen stand hoont, geeft ons vrijheid zulk eene vraag te doen.
Het hinderde ons ook, dat wij bij herhaling lazen van de opvoedelingen der hemelsche wijsheid, bl. 116 en 320. Het zijn creaturen van den Schrijver. Men werkt der ontucht in de hand, door ook gerrit noorddijk, na zijne zonde met mijntje van der vaart, als zoodanig voor te stellen. Zoo werkt het ook de waarachtige bekeering tegen, deze verleidster, welke, om gerrit noorddijk te sparen, eerst zoo afschulijk was geteekend, op haar doodbed zoo stellig zalig te spreken, bl. 29 en 69.
Doch het verdriet ons, alles aan te teekenen, wat ons in dit boek tegenstaat. Ééne plaats willen wij mededeelen; maar eene plaats van dien aard, dat wij zelfs daarom alleen het geheele boek zouden moeten afkeuren. Hier wordt bedoeld hetgeen voorkomt bl. 213 volgg. ‘Ten aanzien van het godsdienstige ontdekte jan van lier bij éénen der wilde Opperhoofden al schielijk iets, dat hem, ja, aan den eenen kant tot eenig genoegen verstrekte, maar ook, aan de andere zijde, innig bedroefde, te weten: blijk van eenige godsdienstkennis, maar ook van godsdienstige veinzerij. - - Jan van lier bespeurde uit zijne rede, dat zijne godsdienstige begrippen reeds zeer opgeklaard waren, en dit verblijdde hem ongemeen; maar, aan den anderen kant, deed het hem innig leed, te moeten zien, dat met de ware godsdienstkennis tevens de godsdienstige geveinsdheid zich, als ware het, in der menschen ziel ontwikkelt. Dit toch was hier duidelijk te zien: voorheen had wel zeker deze man, zoo min als iemand zijner volksgenooten, nooit (ooit) op eene godsdienstige veinzerij gedacht; maar zoodra had het licht van den waren Godsdienst niet nog slechts eenige flaauwe stralen op zijn verstand en hart laten afdalen, of te gelijk waren met die stralen ook de geneigdheid tot en kunst om godsdienstig te veinzen bij hem ontwikkeld geworden Dit nu is niet aan den waren Godsdienst, maar aan

{==349==} {>>pagina-aanduiding<<}
het diep zedelijk bederf, dat in ons woont, toe te schrijven. Zoo geeft een vuil moeras, in den kouden nacht, vaak geenen stank van zich; maar naauwelijks wordt het van de zon beschenen en verwarmd, of het begint ook aanstonds te stinken; deszelfs vuile lucht intusschen komt niet uit de zon, maar uit het moeras zelf; alleen bij gelegenheid van de verwarming der zon wordt het openbaar, wat er in hetzelve is.’
Wat dunkt u, Lezer? Hebt gij in langen tijd zulk eene krasse mystiekerij wel ontdekt? Wij loochenen geenszins de bedorvenheid der menschelijke natuur. Maar zulk een moeras moet al zeer bedorven zijn, zal zelfs de Godsdienst het booze ontwikkelen. Overmaat van zinnelijkheid wordt door den Godsdienst getemperd, gezuiverd, en van al het schadelijke gelouterd. Wij hebben nog te veel liefde voor onze medemenschen, om zoo moerasachtig over de zedelijkheid van medezondaren te kunnen denken. En in ons gedrag hebben wij niet, zoo als misschien de Schrijver, voldoende reden, om het diep zedelijk bederf te overdrijven, en, onder het mom van onmagt, te verbergen onnatuurlijke......... Punctum!
Tegen deze (wij zullen het maar op het zachtste nemen) raaskallerij weegt rijkelijk op het getuigenis van den Apostel paulus, aangaande de kracht van den Godsdienst ter verbetering van menschen, 1 Cor. VI:9-11.
Men had dit boek wel kunnen missen. Voor beter voedsel wordt gezorgd. Indien wij goed onderrigt zijn, is er reeds van eene meer-bevoegde hand een werk ter perse, in hetwelk beter aan de behoeften van jonge Medechristenen zal voldaan worden, dan in deze zoo kwalijk uitgevallene Kolonistenhistorie geschied is.

De Christelijke Menschenvriend, in Verhalen voor Burgers en Boeren, door Dr. J.H. Jung, genaamd Stilling. Uit het Hoogduitsch. IIde Deel, behelzende het 3de en 4de Stukje. Te Amsterdam, bij J.C. Sepp en Zoon. In kl. 8vo. 294 Bl. f 1-90.

De vrome stilling beschonk ons, in dit tweede

{==350==} {>>pagina-aanduiding<<}
deeltje, dat te lang reeds onvermeld bleef, met een wonderbaar mengelmoes, dat ons het meeste smaken konde door 's mans godvruchtige bedoelingen, aan welke ons hart volkomen regt laat wedervaren.
De geschiedenis der Israëlitische natie als eene geschiedenis der Goddelijke strafgerigten behandeld, in den geest der oude biddagspredikatiën, opent het derde stukje; waarna, op gelijke wijze, de verovering van Konstantinopel en de dertigjarige oorlog eene beurt krijgen: alles telkens eindigende met de gevolgtrekking, dat ons nog ergere strafgerigten Gods boven het hoofd zweven, en het oogenblik der bezoeking over den geheelen aardbodem niet meer ver af is. Deze gevolgtrekking wordt gewettigd door de heerschende weelde en pracht, het verzuim van alle godsdienstige middelen ter opwekking, en verderfelijke grondstellingen der ligtzinnigheid, ten gevolge waarvan men gerust daarheen leeft, losbandig en ongevoelig. De goede stilling waarschuwt echter, om niemand voor den mensch der zonde, met wien de straftijd zal beginnen, te houden, ten zij hij daarvan vier kenmerken in zich vereenige; maar, hoezeer dit een goed tegengift zij tegen zwaarmoedige ongerustheid, de man wil toch, dat men vasthoude, dat de voorboden van de algemeene strafoefening daar zijn, hetwelk hij staaft met eene beschrijving van den toestand der voornaamste rijken van de aarde. De lezer wete echter, dat de Schrijver dit boeksken maakte, reeds achttien jaren geleden; en sedert, hoeveel water is er al ten dale geloopen, en hoevele omstandigheden zijn veranderd, en hoevele berekeningen hebben gefaald! Het spreekt van zelve, dat men hier ernstig vermaan en waarschuwing vindt. Het verhuizen naar Amerika is het middel niet, om het verderf te ontvlieden; maar zulk een levensgedrag, dat in de grootste ongelukken doet welgemoed zijn, en niet zelden de wonderbaarste blijken van Gods troostende en reddende zorg ondervinden doet. De verscheidene Anekdoten, met welke stilling beiden opheldert, zijn der behartiginge hoogstwaardig, en laten zich aangenaam lezen. Tot de waarschuwings- en
gedrags-
{==351==} {>>pagina-aanduiding<<}
regelen, tot welke hij nu overgaat, behoort de vermaning tegen het valsche eedzweren, de ongetrouwheid in het huisgezin, dat vooral alle dienstboden wel eens lezen mogten, den laster en achterklap, waarbij eene bestraffing van het bijgeloof omtrent tooverijen komt; welke bestraffing stilling noodiger houdt, dan menigeen zal doen, en ernstiger aanlegt, dan velen, die hem niet goed kennen, van hem wachten zouden. Nog eens terugkomende op het besluit, dat hij uit de steeds toenemende zonden trekt tot Gods strafoefeningen, geraakt de man geheel in profetischen ijver, ja kondigt, zijnen ernst deftig handhavende, tegen hen, die hem op zijn woord niet zoo gaaf gelooven zullen, stellig Gods oordeelen aan, eindigende met herhaalde vermaningen tot boete en bekeering, en deelende eenige lessen mede, opdat men wete, hoe men zich ten dage der bezoeking, in oorlogstijden, te houden hebbe, zoo omtrent de oorlogvoerende Mogendheden, als omtrent krijgslieden, en de overlasten en ellenden, die de oorlog met zich voert, en dat men uit het regte beginsel weldadig zij in tijden van druk en kommer. De Recensent meent, op grond van den Bijbel, de geschiedenis en eigene ervaring, over den zedelijken toestand der menschen en de bezoekingen des Allerhoogsten anders te mogen oordeelen, en zoude stilling 's redeneringen, zijne voorstellingen en zijne uitdrukkingen niet gaarne altijd overnemen; maar hij eerbiedigt zijnen toeleg, erkent, dat, naar aanleiding van dit verhaal, door eene verstandige hand een goed en nuttig gebruik van hetzelve is te maken, vindt zijne verhaal-wijze goed berekend voor hen, welke zijn geschrift bedoelt, en uitnemend bevielen hem - gelijk reeds werd aangeduid - de Anekdoten, waarmede de voorstelling afgewisseld wordt, en die wel eens zeer treffend zijn.
Van het laatste stukje valt hetzelfde te zeggen. Het omkomen veler menschen, ten jare 1806, door de losraking van den Spitzen-Buhl, (eene spits van den Ruszberg in Zwitserland) tot beoordeeling waarvan eene en andere Christelijke aanmerking gemaakt wordt, ter be-
{==352==} {>>pagina-aanduiding<<}
schaming van zoo vele liefdelooze aanmerkingenmakers bij de rampen van anderen, geeft aanleiding ter beschouwing van sommige verschijnselen, als voorboden, of liever als waarschuwingen tegen groote en zware oordeelen. Wij vonden ons hier wèl voldaan over stilling's bezadigdheid, en ongemeen beviel ons zijne voorstelling der Natuur, als een boek, met levende letteren door Gods eigene hand geschreven. Mogten alle ouders, althans in onze geringe volksklasse, hunnen kinderen inscherpen, wat Vader stilling van het uitdelgen ééner zoodanige letter, de mishandeling namelijk van eenig schepsel Gods, bij deze gelegenheid schrijft, bl. 161-169! Akelig is de beschouwing van den zedelijken en godsdienstigen toestand in het Noordelijk gedeelte van Duitschland, waaronder echter de twee aanteekeningen des Vertalers zeer noodig waren. Gode zij dank! neen, op ons Vaderland, op onze Protestantsche Kerk is deze schets, zelfs het overdrevene, dat men er in vinden mogt, afgerekend, op verre na niet toepasselijk; maar men zie toe tegen ligtzinnigheid, doch ook tegen poëtisch of pathetiek mysticisme, en ja - tegen zulken, van welken paulus spreekt, Tit. I:10, 11. Na dit donker tafereel (het ziet er toch, na 18 jaren, meenen wij, niet erger uit) bestraft stilling weder eenige heerschende ondeugden; en dat, en op zoodanige wijze te doen, is, onzes oordeels, heel wat doelmatiger en nuttiger voor burgers en boeren, dan hun in handen te geven zulke vertaalde klagten over het
gevaar der Kerke ezv. De bestraffingen betreffen het gedrag van echtgenooten omtrent elkander: men is hier, beurtelings, geroerd, en lacht tusschenbeiden er ook eens om. Mogten alle schijnheilige mannen eens weten, hoe het den oefeninghouder schmekker ging na den dood zijner edele, door hem zoo mishandelde vrouw, en alle booze vrouwen hier eens lezen, hoe eene van hare soort gewiegd werd en genezen! Dit is op onzen bodem gebeurd. De Schrijver heeft regt den slag van verhalen, en zijne verhalen te verlevendigen door tusschengevoegde voorbeelden. Andere waarschuwingen, op gelijke wijze voorgedragen, betreffen de ontucht, vooral de zelfbevlekking, waarop

{==353==} {>>pagina-aanduiding<<}
men, helaas! wel opmerkzamer zijn mogt. De toestand van Duitschland onder napoleon's zegepralen geeft tot eenige andersoortige opwekkingen aanleiding, welke stilling aandringt uit de vervulling zijner vorige voorspellingen. Dezelfde man, echter, gaat ook de profeteerziekte (want hoe zullen wij dat ding anders noemen?) te keer; en, gehoorzaamheid predikende, echter niet onbepaald, aan de Overheid, die ons regeert, vermaant hij, om, in stille afzondering, op de teekenen der tijden te letten, waarvan de man het noodzakelijke aanwijst op gronden eener Bijbelverklaring, die hem wel niet allen zoo gaaf zullen toestaan, als zij zijne waarschuwingen aan alle zoodanigen, die zich aan de toepassing van het geheimzinnig Openbaringsboek op onze tijden wagen, zullen laten gelden. Hij zelf, intusschen, is bekend voor een' eersten rekenaar en profeet in dit opzigt; maar het deed ons genoegen, te lezen, dat hij het hier alleen waarschijnlijk oordeelt, dat ten jare 1836 het rijk des Heeren zal gegrondvest wezen, en dat hij niet bepalen durft, dat het vast en zeker zoo zijn zal, ezv. Och, wat hebben wij er dan ook aan? Veel gissen, doet veel missen; en de goede God zal er toch wèl zoo goed mede gediend zijn, dat men den burgers en boeren slecht en regt leert, God te vreezen en zijne geboden te bewaren, en dan alle hunne zorgen op Hem te werpen, dan dat men die menschen in de onzekere toekomst inleidt. De Wurtembergsche dweepers en de Separatisten in Duitschland ontvangen van stilling hun bescheiden deel; ook nog dezulken, die naar Amerika verhuisden uit religieuze beginselen, waarover de Schrijver reeds in het derde stukje het zijne had gezegd, maar nu in het breede zóó uitweidt, dat, zoo nog iemand op eene gelegenheid zat te wachten, om even zoo te doen, hem de lust wel vergaan zal, zoo
hij naar stilling hoort, die ons, op meer dan ééne plaats, stellig verzekert, dat God een algemeen en beter toevlugtsoord aan zijne vereerders in de groote bezoeking aanwijzen zal, denkelijk wel in het Oosten. Op de vraag, ‘of het niet eindelijk weêr goed zal worden?’ geeft de Ziener een ant-
{==354==} {>>pagina-aanduiding<<}
woord, dat weder geheel in zijnen profetischen geest, en op zijn subjectief inzien in de Openbaring van Joannes gegrond is, maar waarmede wij, ook omdat het te omslagtig is, onze lezers niet willen ophouden; en hij eindigt met eenige verhalen van Gods bewarende Voorzienigheid, ook hemzelven bejegend.
Voor allen is dit werkje niet. Dikwijls lazen wij met groot genoegen; nu en dan haalden wij de schouders op; veel vonden wij, dat althans voor onzen landaard onnoodig was; somtijds vroegen wij: ‘hoe komt dat te pas?’ De Schriftverklaring des geleerden mans behaagde ons niet; allerminst kunnen wij ons zegel hechten aan 's mans gissingen en hypothesen, hoe ook als waarheden stellig voorgedragen; maar veel, zeer veel goeds, bruikbaars, heiligs en te pas vonden wij hier, dat wij wel wenschten, waar het wezen moet. Wij zijn echter iedereen niet, en de vrienden der Stillingiaansche lectuur zullen hier veel voedsel naar hunnen smaak vinden, dat heilzaam kan sterken, voorzigtig en matig gebruikt zijnde. Wij zijn nieuwsgierig, met hen, naar de aangekondigde Bijbelsche Verhalen van den zaligen man.

Traité sur l'aliénation mentale et sur les hospices des aliénés, par Joseph Guislain, Médecin à Gand. Avec figures. II Tomes. Amsterdam, chez J. van der Hey et fils et les Héritiers H. Gartman. 1826. 8vo. I, VIII et 404 pag. II, 359 pag. f 11-10.

Dit welgeschreven werk is eene bekroonde prijsverhandeling, strekkende ter beantwoording der vraag, welke over dit onderwerp door de Commissie van Geneeskundig Toevoorzigt in Noord-Holland in 1821 was uitgeschreven. Het is in dertien boeken of hoofdstukken verdeeld. In de eerste plaats maakt de Schrijver met een woord gewag van diegenen, die over de krankzinnigheid gehandeld hebben, en verdeelt daarop de onderscheidene soorten van deze ongesteldheid in zwaarmoedigheid, of

{==355==} {>>pagina-aanduiding<<}
monomania, (krankzinnigheid, die op ééne enkele bepaalde reeks van denkbeelden betrekking heeft, en waartoe ook de hypochondrie of verstandsverbijstering der ingebeelde zieken behoort), in dolheid (mania), in simpelheid (amentia), en in idiotismus, of aangeborene simpelheid. De dolheid kan met ijling gepaard gaan, of zonder dezelve bestaan, volgens de onderscheiding van pinel (manie avec et sans délire), d.i. de razende handelt volgens het toeval, en alle verband tusschen de uitwendige voorwerpen en zijne voorstellingen is omgekeerd, of hij handelt door een' inwendigen aandrang, hoezeer hij zich bewust is van zijnen toestand. - Gelijk het evenwel overal het geval is met verdeelingen, zij vinden geene scherpe grenzen in de toepassing. Zoo is het ook hier, en de eene soort van krankzinnigheid gaat in de andere over, zonder dat het mogelijk is, in elk bijzonder geval de soort van krankzinnigheid met die juistheid te bepalen, welke slechts de vrucht is van de afgetrokkene bespiegelingen onzes verstands.
Het tweede boek handelt over den aard en de zitplaats der krankzinnigheid. De Schrijver noemt het, met bescheidenheid, eene proeve. Die proeve, echter, plaatst ons op het standpunt onzer tegenwoordige kennis aangaande dit aangelegen onderwerp, en verdient derhalve het aandachtig onderzoek van elken menschenvriend en Geneesheer; en wie was ooit in nadruk Geneesheer, die niet tevens een waar vriend zijner medemenschen was? Welke ziekte is daarbij meer onze belangstelling waardig, dan die, waardoor de mensch juist in datgene lijdt, hetgeen hem tot mensch maakt; en welke stoornis in de levensverrigtingen is te vergelijken met de verwarring der geestvermogens? Hoe veel is er in ons vaderland niet te doen, en hoe onbegrijpelijk is het verzuim aangaande deze jammerlijke kranken! Wij moeten dus de achtingwaardige opgevers der vraag danken voor hunne zorg, om op zulk een belangrijk onderwerp de aandacht van ons publiek te vestigen. Ons bestek gedoogt geene uitvoerige uiteenzetting van alle de bijzonderheden, in dit hoofdstuk ver-
{==356==} {>>pagina-aanduiding<<}
vat, en, daar wij het boek zelve in veler handen wenschen, is dit ook minder noodig. Kortelijk slechts zij gezegd, dat de Schrijver de hersenen voor de eenige zitplaats van de krankzinnigheid houdt; hij beweert hiermede echter niet, dat hare oorzaak niet elders zou kunnen liggen. Deze kan zeer wel in verschillende andere organen gelegen zijn, wier ontstemde verrigting op de hersenen terugwerkt. In dit geval noemt hij de krankzinnigheid sympatisch. Hij onderzoekt achtereenvolgens de veranderingen en ziekelijke afwijkingen, die het ontleedkundig onderzoek, bij de lijken der krankzinnigen, in de hersenen en de onderscheidene deelen, door de borst- en buikholte ingesloten, heeft aangewezen. Somtijds zijn zij oorzaak, somtijds gevolg van de krankzinnigheid; somtijds hangen zij met de krankzinnigheid niet te zamen, of kunnen, gelijk veeltijds het geval is, met geene voldoende zekerheid als oorzaak of
gevolg der zielsongesteldheid beschouwd worden. Het zijn in verre de meeste gevallen morele oorzaken, waaraan de krankzinnigheid haren oorsprong te wijten heeft. Hoe sterk de morele indrukken op het ligehaam werken, blijkt bovenal uit de belangrijke gevallen van heimwee (nostalgie), welke, volgens hetgeen de ontleedkundige nasporingen geleerd hebben, in staat is, om de hevigste ontsteking in de hersenen, of in de longen, of in het darmkanaal, en somtijds in alle deze deelen tevens te weeg te brengen. Aan den anderen kant, echter, dwalen zij, die (zoo als heinroth en georget) in het algemeen alle krankzinnigheid als een gevolg van zedelijke oorzaken beschouwen. Maar over het geheel blijft het waar, dat hevige driften en eene ten koste der rede ontwikkelde verbeelding, die ongeregeld werkt, de hoofdbron der krankzinnigheid zijn; vandaar is zij aan de wilden van Amerika bijna onbekend, en nergens algemeener dan in groote steden, waar de beschaving tot overbeschaving, tot verwijdering van de natuur, van het ware en goede en van 's menschen wezenlijke bestemming zoo dikwijls overslaat, en waar het schitterend kleed der weelde zoo vaak een afschuwelijk beeld van menschelijke ellende bedekt.

{==357==} {>>pagina-aanduiding<<}

Het derde boek handelt over de zedelijke geneeswijs der krankzinnigheid. Na eenige woorden over de verstandsverrigtingen, waarbij de Schrijver echter meer met de Fransche litteratuur dan met de Duitsche wijsgeerige schriften toont bekend te zijn, beschouwt hij de verstandsvermogens afzonderlijk, in zoo verre zij bijdragen tot de geneeswijs der ziekten van den geest. In de eerste plaats handelt hij over zinnelijke gewaarwordingen en aandacht. De verkeerdheid der gewaarwordingen maakt een der kenmerken uit in het grootste aantal der ziekten van den geest. Het verstand oordeelt dan volgens valsche betrekkingen; maar het ontbreekt nog aan stellige bewijzen, of plaatselijke gebreken van een of meer zintuigen in staat zijn de krankzinnigheid te veroorzaken. Hoezeer eenige voorbeelden hiervoor schijnen te pleiten, moeten wij echter aannemen, dat de ongesteldheden der zintuigen slechts zelden eene oorzaak van krankzinnigheid uitmaken, en dat in het verstand zelve de werkelijke zitplaats der stoornis gelegen is. Bij den idiot zijn' alle de uitwendige zinnen verzwakt. Wat de aandacht betreft, welke in eene door den wil verhoogde en versterkte gewaarwording bestaat, zij is in alle de ziekten van den geest in meerdere of mindere mate gekrenkt. In de monomanie is zij te hoog gestemd, en uitsluitend tot eene enkele rij van afzonderlijke gedachten beperkt; zij moet dus hier worden afgeleid op een ander, van die gedachten geheel vreemd, onderwerp. Bij de razernij zonder ijling is de aandacht niet of weinig aangedaan; maar bij de razernij met ijling verbonden is zij ten hoogste bewegelijk, en met de tegenwoordige gewaarwordingen, de denkbeelden en herinneringen slechts flaauwelijk verbonden. Hier behoort men dan te beproeven, of plotselinge mdrukken de aandacht van den zieke binden kunnen. In de simpelheid is de aandacht zeer verzwakt. Sterke en aanhoudende opwekkende middelen, die op de zintuigen werken,
behooren dus tot het geneesplan dezer ziekte. Bij het idiotismus is de aandacht dermate verzwakt, dat zij als vernietigd schijnt; en te vergeefs zou het de Geneesheer beproeven dit geest-
{==358==} {>>pagina-aanduiding<<}
vermogen uit zijnen eeuwigen sluimer op te wekken. Het vermogen van vergelijken, het oordeel en de redenering zijn mede in de onderscheidene zielsongesteldheden meer of min gekrenkt. Bij de simpelheid en het idiotismus zijn deze vermogens zeer verzwakt of uitgebluscht. Bij de overige soorten van krankzinnigheid zijn zij verkeerd gewijzigd, en, als dezelven tot den normalen staat kunnen worden teruggebragt, maakt men aanmerkelijke vorderingen tot de genezing. Men zal hierin echter niet slagen, zonder vooraf op de gewaarwordingen even als op de aandacht te werken. De krankzinnige behoort eerst over de uitwendige gewaarwordingen te oordeelen, vóór men hem kan doen redeneren. - Hierop volgen beschouwingen over het geheugen en de aaneenschakeling der denkbeelden. De Schrijver maakt onderscheid tusschen mémoire, souvenir en réminiscence. Recensent waagt het niet, te bepalen, of dit onderscheid werkelijke gronden in het Fransch taaleigen heeft; maar hetzelve komt hem te fijn uitgeplozen voor, om in de toepassing van nut te zijn, en opmerkelijk is het, dat de Schrijver zelf, op bl. 221 van het eerste deel, het woord réminiscence bezigt in eene beteekenis, waar, volgens zijne verklaring, souvenir had moeten staan. In de monomanie is het geheugen gewoonlijk zeer sterk, in de manie somtijds sterk, somtijds zeer zwak, gelijk altijd het geval is in de simpelheid en het idiotismus. Het hoofddenkbeeld, dat men zich vormen moet van de geneeswijs, welke van dit vermogen der ziel ontleend is, bestaat in het verwijderen van alles, wat de oorzaak van zijne
krankzinnigheid in het geheugen van den zieke kan terugroepen, en zijne herinneringen op andere gedachten, die met zijne ziekte niet verbonden zijn, te brengen. In de monomanie zal men de herinnering van den zieke met het meeste nut kunnen inroepen, om bij hem duurzame, belangwekkende en herhaalde voorstellingen op te wekken, die tot de denkbeelden der razernij in geene betrekking staan. De verbeeldingskracht, welke in de simpelheid is uitgedoofd, en in het idiotismus nooit bestaan heeft, is in de manie en monomanie te hoog gespannen, en daarbij in de eerst-
{==359==} {>>pagina-aanduiding<<}
genoemde ziekte ten hoogste bewegelijk. Men kan op haar in de monomanie met vrucht werken, door oordeelkundig uitgedachte verstrooijingen en afleidingen aan den geest te verschaffen. - Eenige beschouwingen over den wil en de zucht tot navolging maken den overgang tot de behandeling der driften. Deze zijn, om hare hevige werking op den geheelen mensch, in de morele geneeswijs, hetgeen de sterkstwerkende vergiften in het physische zijn; d.i. met de hoogste omzigtigheid behooren zij te worden aangewend, om in de genezing der krankzinnigheid van nut te kunnen wezen.
Hierna gaat de Schrijver over tot de beschouwing der zedelijke geneesmiddelen. Hiertoe brengt hij, in de eerste plaats, de verstrooijingen of afleidingen. Onder dezen rangschikt hij ook de ligchamelijke oefeningen, welke hij als zedelijke en niet als ligchamelijke middelen beschouwt, omdat de afleiding hoofdzaak is in derzelver genezende werking. Bij de simpelen en idioten, waar zij zonder bewustheid worden uitgevoerd, zijn deze ligchaamsoefeningen slechts gezondheidsmiddelen. (Onder de ligchaamsoefeningen van de badreizen sprekende, vermeldt de Schrijver ten onregte Bade als in Zwitserland gelegen, terwijl het, gelijk bekend is, in het Groothertogdom van dien naam gelegen is.) - Tot de zedelijke geneesmiddelen behooren, in de tweede plaats, de middelen, die op de verbeelding werken, en den krankzinnige in zijne razernij bevestigen. Hoe vreemd dit laatste ook luiden moge, er zijn echter gevallen genoeg, waar die geneeswijs goede gevolgen heeft gehad. Derzelver aanwending is echter beperkt tot sommige soorten van monomanie. De Schrijver haalt hier, onder andere gevallen, een aan, 't welk wij, om de zonderlingheid, hier willen mededeelen. Een krankzinnige geloofde niet meer te kunnen urineren, zonder de aarde aan het gevaar van eenen nieuwen Zondvloed bloot te stellen. Men kon hem niet tot de waterlozing bewegen, dan door het verhaal, dat de geheele stad in brand stond, en alles de prooi der vlammen zou worden, zoo hij het niet voorkwam. - Belangrijker en uitvoeriger is het

{==360==} {>>pagina-aanduiding<<}
geval, 't welk frank verhaalt (Prax. med. univers. praec. P. 2. Vol. I.), en te regt prijst de Schrijver, volgens het voorschrift van celsus, ‘saepius adsentiendum, quam repugnandum,’ deze geneeswijs bij treurige krankzinnigen, die men beleedigen zou, door hunne smarten gering te achten, en met vrolijke en luidruchtige genoegens te willen verdrijven. Men trachte het vertrouwen van deze zieken te winnen, en leide hen, zonder dat zij het bemerken. Wij lazen onlangs in de Geneeskundige Bijdragen, IIde Stuk, het verhaal eener gelukkig op deze wijze bewerkstelligde genezing door den Heer schroeder van der kolk. - In de derde plaats komen de middelen in aanmerking, die, blijkbaar op de zinnen en het oordeel werkende, den krank zinnige van zijne dwaling overtuigen; en eindelijk, in de vierde plaats, die, welke van de hartstogten ontleend zijn. Onze Schrijver telt de volgende aangename hartstogten op: vertroostingen, vriendschap, hoop, bijstand van den Godsdienst. Wij onthouden ons in deze optelling van aanmerkingen, die anders wel zouden te maken zijn. In de behandeling van den bijstand van den Godsdienst, b.v., heerscht, onzes inziens, eene onzekerheid, welke weinig bevredigends oplevert. De Schrijver schijnt, uit onderscheidene opgaven, den Protestantschen Godsdienst voor eene vruchtbaarder bron van krankzinnigheid dan den Katholieken te houden. Wij willen zulks wel aannemen. De reden is echter daarin, dunkt ons, alleen te zoeken, dat de Roomsche Godsdienst op deszelfs belijders over het geheel minder werkt, daar de uiterlijke plegtigheden slechts een deel van de dagelijksche bezigheden des levens bij de meeste Katholieken uitmaken, waarbij hoofd en hart buiten spel kunnen blijven. De Schrijver schijnt van het Protestantismus geen regt begrip te
hebben; hoe durft hij anders schrijven: ‘Quels secours un infortuné devoré par les remords de sa conscience peut-il attendre de la religion reformee?’ Wij zeggen gerustelijk, alle hulp; en al wat de Roomschkatholieke buitendien voor hulp uit zijnen Godsdienst moge ondervinden, zij zal zeker niet uit

{==361==} {>>pagina-aanduiding<<}
het Christendom, en niet uit God of den Hemel, maar uit menschelijke uitvinding en uit de aarde zijn. En welke onredelijke denkbeelden van den Godsdienst vooronderstelt de volgende uitspraak, bij welker lezing wij onze oogen naauwelijks vertrouwen zouden, hadden wij ze niet meermalen van Katholieken, die zich boven godsdienstige bekrompenheid meenen te verheffen, vernomen: ‘Celui, qui échange sa réligion contre une autre, doit être un esprit faible, et qui porte plus ou moins en lui le germe de la folie.’? (Iste D. bl. 310.) - Hierop volgt de behandeling der onaangename hartstogten, wier invloed op de genezing der krankzinnigheid met vele belangrijke gevallen gestaafd wordt. Vooral oefent de schrik dikwerf eene heilzame werking uit; hoezeer wij den raad van reil, door den Schrijver aangehaald, om den krankzinnige aan koorden op te hangen, hem met gloeijende ijzers te bedreigen, als wilde men hem verbranden, en om vuurwerken rondom hem af te steken, waarlijk niet gaarne zouden zien aangenomen!
Het vierde boek handelt over de middelen, die op de hersenen gerigt zijn; de opium (vooral heilzaam in het delirium tremens), de hyosciamus, de kamfer (waarmede de Schrijver zelf eenige proeven, doch zonder gewenschten uitslag, genomen heeft), de moschus, de digitalis, de stramonium, de belladonna en eenige anderen. Hetgeen hierop over de werking van electriciteit, galvanismus en dierlijk magnetismus wordt bijgebragt, is zeer oppervlakkig. Met meer uitvoerigheid zijn de draaimachines (appareils rotatoires) behandeld. De Schrijver gebruikt in het Krankzinnigenhuis te Gent den verbeterden stoel van cox. Van dertien proeven, die hij genomen heeft, waren er drie, die door eene geheele genezing achtervolgd werden; twee, waarin de aanvallen van razernij ophielden; in de overigen hielp het draaijen óf in het geheel niet, óf werkte slechts als dwangmiddel; in één geval zelfs was die geneeswijs nadeelig. Het middel schijnt vooral nuttig vóór de losbarsting der vlagen van razernij en in de periodische dolheid; maar is daarentegen onnut-
{==362==} {>>pagina-aanduiding<<}
tig in de krankzinnigheid, welke een organisch gebrek tot oorzaak heeft, en die met groote ongevoeligheid vereenigd is.
Het vijfde boek is toegewijd aan de beschouwing der middelen, die vooral op het darmkanaal werken, als geneesmiddelen der krankzinnigheid beschouwd. Van de zoo geprezene Ekelcur der Duitschers, of de braakmiddelen refracta dosi, heeft de Schrijver geene gewenschte gevolgen waargenomen.
Het zesde boek handelt over de middelen, die op de huid werken. De Schrijver spreekt bij deze gelegenheid uitvoerig over het unguentum van autenrieth, en brengt uit zijne praktijk onderscheidene gevallen bij, waarin hij daarvan met vrucht gebruik heeft gemaakt; in vele andere, daarentegen, zag hij er geene goede werking van. Uit zijne waarnemingen meent hij het besluit te moeten opmaken, dat dit middel bijzonder in eene pas ontstane krankzinnigheid van dienst is, en wel vooral, als deze het gevolg eener verdrevene huidziekte is.
In het zevende boek beschouwt de Schrijver de bloedontlastingen, als geneesmiddelen der krankzinnigheid. Wanneer de oorzaak dezer ongesteldheid oorspronkelijk in het vaatstelsel gelegen is, bij onderdrukking van haemorrhoides enz., wanneer zij in eene ontsteking is te zoeken van een der borst- of buikingewanden, die sympatisch de hersenen aandoet, of wanneer de zielsongesteldheid veroorzaakt is door uitwendige beleedigingen, zullen deze bloedontlastingen nuttig zijn; terwijl men, over het geheel, derzelver aanwending te algemeen en onoordeelkundig heeft aangeprezen.
Het achtste boek handelt over het gebruik der prikkelende middelen en der tonica in de ziekten van den geest. Het is er verre af, dat elke soort van krankzinnigheid, gelijk majo gewild heeft, in eene ontstekingachtige aandoening der hersenen zoude gelegen zijn. Er bestaat eene asthenische krankzinnigheid. De Schrijver zag, nog Student zijnde, eene genezing door Prof. van rotterdam met een decoctum C.P., waarin de serpentaria

{==363==} {>>pagina-aanduiding<<}
geïnfun leerd was, bewerkstelligen, terwijl men te voren door aderlatingen en bloedzuigers de kwaal slechts verergerd had. Men vindt in dit hoofdstuk eene uitgebreide aanteekening over de moeijelijkheid, om met zekerheid te bepalen, of begane gewelddadige handelingen en misdrijven bij vrije wilsbepaling geschied zijn, dan aan periodische krankzinnigheid moeten worden toegeschreven; een teeder en belangrijk vraagstuk in de Geregtelijke Geneeskunde.
Onderscheidene aangeprezene specifica worden in het negende boek opgenoemd. De kwik wordt door Engelsche Artsen als zoodanig aangeprezen; onze Schrijver heeft er geene goede uitwerking van gezien.
Het tiende boek handelt over de wijze van voeding, die men bij de krankzinnigheid behoort in acht te nemen. De hongerkuur kan hier niet dan schadelijk zijn. Goede, voedzame, niet zwaar te verteren spijzen worden door onzen Schrijver aangeprezen. Koud water is in vele gevallen de beste drank; sommigen zelfs namen waar, dat het, in groote hoeveelheid gedronken, in de melancholie en bij neiging tot zelfmoord zeer heilzaam was. - In zwakke gestellen en in de simpelheid, gelijk ook bij reconvalescenten, is de wijn zeer aangeprezen, als een tonicum door zijn zamentrekkend gedeelte, en als stimulus door de daarin vervatte alcohol.
Het elfde boek handelt over het klimaat en deszelfs werking op het morele. Het klimaat, de leefwijs, zeden en de burgerlijke instellingen maken, dat elk land zijne eigene soort van krankzinnigen heeft. Belangrijk zijn de opmerkingen van casper dienaangaande, welke het groote verschil tusschen de krankzinnigen betreffen in Fransche en Engelsche Gekkenhuizen. In de noordelijke provinciën van ons Rijk gelooft de Schrijver, dat, onder het groot aantal van zedelijke oorzaken, die de krankzinnigheid te weeg brengen, vooral die in aanmerking komen, welke op zeereizen en op winst en verlies in den handel betrekking hebben.
Het twaalfde boek is aan de beschouwing der Instituten

{==364==} {>>pagina-aanduiding<<}
voor krankzinnigen toegewijd. De Schrijver schetst hier een bedroevend, maar waarachtig tafereel van de Nederlandsche Gekkenhuizen, welke, om de uitdrukking van eenen vaderlandschen Geneesheer te bezigen, veeltijds slechts Gekkenmagazijnen zijn. Hij geeft ons een belangrijk overzigt van vele dezer inrigtingen, het getal zieken, het gemiddelde getal van genezing en sterfte. Van sommige Instituten was het hem onmogelijk, zulk een verslag te vervaardigen, omdat men de gevraagde inlichtingen niet wilde of konde geven. Ware ons verslag niet reeds lang gerekt, wij deelden gaarne hieromtrent nog iets aan onze lezers mede. Evenmin kunnen wij in bijzonderheden treden omtrent de onderscheidene plannen van Gekkenhuizen, door den Schrijver medegedeeld. Wat de inrigting van deze Instituten aanbelangt, de Schrijver begeert te regt, dat de Geneesheer, die tot zulk een Instituut alleen beperkt moet wezen, het hoofd van hetzelve zijn zal, en dat de Directeur, welken wij daarom liever Administrateur zouden noemen, aan hem ondergeschikt zoude zijn.
Het dertiende boek handelt over den invloed der ziekten op de krankzinnigheid, en wederkeerig van de krankzinnigheid op de ziekten. Vele waarnemingen bewijzen, dat de krankzinnigen dikwerf min gevoelig voor uitwendige indrukken zijn, en aanmerkelijke veranderingen van temperatuur zonder nadeel verdragen, hoezeer zulks ook aan eenige uitzonderingen onderworpen is. Ziekten brengen somtijds eene gunstige verandering in de geestongesteldheid voort; opmerkelijk vooral is de dikwerf waargenomene afwisseling tusschen phthisis en krankzinnigheid, zoodat de voortgang der eerste door het ontstaan der laatste niet zelden wordt belet. Groot is de wederkeerige invloed van longen en hersenen. Bekend is de helderheid van geest en juistheid van oordeel, die vele teringachtigen in hunne laatste levensdagen bezitten; zij ijlen echter omtrent één punt, en vleijen zich met herstel tot het oogenblik van sterven toe.
Wij hebben zoo kort mogelijk den inhoud van het voor ons liggend werk opgegeven. In hetzelve straalt

{==365==} {>>pagina-aanduiding<<}
eene lofwaardige belezenheid overal door; het had echter, onzes inziens, bij meerdere beknoptheid niet verloren. Wij wenschen, dat het dienstbaar moge zijn, om de geneeswijs der krankzinnigen in ons vaderland te verbeteren.
De weluitgevoerde platen stellen draaimachines, drupbaden, plannen van Krankzinnigenhuizen enz. voor. Druk en papier zijn goed. Het zoude alleen te wenschen zijn geweest, dat er minder drukfouten van verschillenden aard in waren overgebleven, die niet allen door de lijst der errata verbeterd zijn.

Alexander I, Keizer van Rusland, of eene Schets van zijn Leven en van de belangrijkste Gebeurtenissen zijner Regering, door H.E. Lloyd, Esq. Uit het Engelsch vertaald, door J.G.S. Te Dordrecht, bij Blussé en van Braam. 1826. In gr. 8vo. XI en 351 bl. f 3-60.

Onder de Vorsten, wier Regering op de gebeurtenissen onzer dagen den meesten en onmiddellijksten invloed geoefend heeft, behoort, na napoleon, gewis alexander van Rusland in de eerste plaats te worden genoemd; hij, eerst de vijand, daarna de Bondgenoot, en eindelijk op nieuw de bestrijder van buonaparte, - die door alle deze verscheidene betrekkingen zijn Rijk wist te vergrooten, en tot de Bothnische golf, de nabuurschap van den Oder, den Donau en den Araxes uit te breiden, - die een einde maakte aan Frankrijks Wereldheerschappij, en toch Frankrijk zoo grootmoedig, zoo overgrootmoedig, gelijk naderhand de Turken zoo vredelievend, zoo overvredelievend behandelde, - de hoofdbewerker van en hoofdpersoon in het Heilige Verbond, - die aan de schim van zijnen vermoorden dienaar kotzebue drie geheele Volken, de Napolitanen, Spanjaarden en Grieken, ten offer bragt, - maar die, in weerwil der staatkundige misstappen, die men hem of zijnen Staatsdienaren, vooral in de zes laatste jaren zijner

{==366==} {>>pagina-aanduiding<<}
Regering, zou kunnen verwijten, altijd een edel hart en menschlievende gezindheid vertoonde, - die zijn uitgebreide Rijk tot een' Vader verstrekte, en aan hetzelve, in eene vierentwintigjarige Regering, onnoemelijk vele weldaden heeft geschonken: ziedaar alexander, Keizer van Rusland, wiens Regeringsgeschiedenis tevens de Geschiedenis van Europa in het belangrijkste gedeelte van ons tijdperk is.
Van deze Regering nu wordt ons hier eene schets in een deel van 350 bladzijden aangeboden. Men begrijpt terstond, dat dezelve onmogelijk eenigzins voldoende kan zijn; te meer, daar wij uit de Engelsche tijdschriften, van welke men uittreksels voor het werk heeft geplaatst, en door den Vertaler zelven vernemen, dat het zoo spoedig geschreven is, dat alexander's lijk, om zoo te spreken, nog boven aarde stond, toen het werk reeds in de Engelsche en Fransche dagbladen werd aangekondigd. Wanneer men die haast in aanmerking neemt, is zekerlijk deze schets vrij geschikt, om de onmiddellijke nieuwsgierigheid te voldoen; doch volledigheid moet men daarin geenszins verwachten. Niets is gebrekkiger en oppervlakkiger behandeld, dan de buitenlandsche betrekkingen van Rusland onder alexander's Regering. Het is waar, de veldtogten van 1812-1814 zijn algemeen bekend; maar een Geschiedschrijver van alexander moest, ook zonder tot een verhaal der zoo menigmaal voorgestelde krijgsgebeurtenissen te vervallen, zijnenheld, de verandering in deszelfs denkwijs omtrent napoleon, zijne staatkunde in het voeren des Oorlogs, het weigeren van den Vrede, en naderhand in het opzetten van Europa tegen Frankrijk, door middel van den thans zoo verachten hefboom der publieke opinie en der belofte van vrijheid, persoonlijk hebben doen uitkomen. En wat vernemen wij nu, in plaats van dit alles? De veldtogt van 1812, met alles, wat daartoe behoort, wordt in achttien bladzijden afgedaan, en, tot vergoeding daarvoor, ontvangen wij het belangrijke berigt van alexander's verheffing tot Ridder van den Kousenband (bl. 211-213), en
elf

{==367==} {>>pagina-aanduiding<<}
bladzijden (242-253) worden er besteed aan 's Keizers verblijf in Engeland, dat niet meer dan een beleefdheidsbezoek was. Zoo staan er vele min belangrijke stukken vermeld, terwijl de eigenlijke geest der Geschiedenis en der Russische staatkunde uit het oog is verloren. In 't algemeen hebben de Engelsche Recensenten reeds met regt aangemerkt, dat de Schrijver meer Lofredenaar dan onzijdig Geschiedschrijver is, en dat hij de groote en voor Europa zoo beslissende verandering in 's Keizers beginselen, denk- en handelwijze, door de inboezemingen van metternich en nesselrode, op verre na niet genoeg heeft doen uitkomen. Het is, zoo als hij zegt, om dit gebrek te vernelpen, dat de Vertaler uit de European Magazine een allerhevigst Artikel heeft geplaatst, waarin alexander met lodewijk den XI of ferdinand den Meineedigen (Katholijken) vergeleken, een belijder van de staatkunde der Jezuiten genoemd, de Perzianen tegen hem volmaakt in 't gelijk gesteld, en de ontrooving van Noorwegen aan Deenemarken, om Finland te behouden, (waaraan toch ook Engeland deel had) eene goddelooze en duivelsche daad wordt geheeten. De Schrijvers mogten wel bedenken, dat dit zelfde Deenemarken eene nog goddeloozer en duivelscher daad moest betreuren, - de roof der vloot en de brandstichting van Koppenhagen, te midden van den Vrede verrast; en zij weten ook wel, dat deze daad niet van alexander is. Over 't algemeen is dit Artikel nog veel partijdiger tegen, dan lloyd
voor alexander, en legt blijkbaar eene verbittering aan den dag, die voor historische waarheid doodelijk is; terwijl er niets gezegd wordt van deszelfs binnenlandsche inrigtingen, die de schoonste loover in zijne eerkroon vlechten.
Dit gedeelte van alexander's Regering nu komt bij lloyd bijzonder goed uit. Hoewel zijn bestek hem uitvoerigheid en naauwkeurigheid verbood, zoo heeft hij echter omtrent het binnenlandsche bestuur van alexander eenige min bekende bijzonderheden medegedeeld, hetwelk geenszins zijn geval ten aanzien der uitwendige betrekkingen

{==368==} {>>pagina-aanduiding<<}
is; en ook omtrent het goedaardig en menschlievend karakter van alexander vinden wij hier eenige Anekdoten, die den man van eene hoogstbeminnelijke zijde, als den titus zijner Eeuwe, doen kennen. De moord, aan zijnen Vader gepleegd, en waardoor hij zekerlijk aan de Regering kwam, had plaats buiten zijn toedoen; het was alleen zijn oogmerk, den man, die door grilligheid en drift werkelijk tot op de grenzen der krankzinnigheid was weggesleept, en reeds de vrijheid zijner Echtgenoote en Zonen bedreigde, van het gebied te doen afzien en in verzekerde bewaring te nemen. Of nu de moord ten gevolge van paul's onverwachte tegenweer, dan wel met voorbedachten rade door de zamenzweerders gepleegd is, daarover zijn verschillende berigten in omloop, die de Schrijver meer of min uitvoerig mededeelt; maar nergens komt alexander voor als medepligtige in den moord zijns Vaders, hoewel sommigen zullen vinden, dat de moordenaars te zacht gestraft zijn; het tegendeel was echter in alexander's bijzonder geval ook zeer moeijelijk. Maar van hier af begint eene reeks van weldadige verrigtingen, die vier jaren onafgebroken voortduren, en alexander's naam reeds in Europa hadden doen zegenen, eer hij voor 't eerst, tot beveiliging van het evenwigt en de onafhankelijkheid van ons Werelddeel, het zwaard uit de scheede trok tegen napoleon (1805). De herstelling van den Vrede met Engeland en Frankrijk; de regeling der schâvergoedingen in Duitschland voor de op den linker Rijn-oever beroofde Vorsten, gelijkelijk met Frankrijk; de vreedzame inlijving van Georgië: dit alles spreidde alexander's vredelievend karakter aan de eene, maar ook de magt
en invloed zijns Rijks aan de andere zijde ten toon. Binnenslands werd de afschaffing der lijfeigenschap op eene langzame, doch daarom te veiliger en zekerder wijze begonnen en voortgezet. Het geven van meerderen invloed aan weldadige Collegiën, zoo als den besturenden Senaat en eene soort van Staatsraad, en afschaffing van zulke, die eene Staats-Inquisitie hadden kunnen worden;

{==369==} {>>pagina-aanduiding<<}
krachtdadige bevordering der volksverlichting en Bijbelverspreiding; de oprigting van zes nieuwe bij de drie bestaande Hoogescholen; de uitbreiding der bestaande, en aanknooping van nieuwe handelsbetrekkingen; de schepping der nieuwe, thans reeds zoo bloeijende haven Odessa (voor Neêrlands graanhandel in de Middellandsche Zee en Spanje zekerlijk hoogstnoodlottig); de bescherming der nijverheid; de verbetering van het binnenlandsche bestuur en den toestand der boeren; het doorzetten van een nieuw Wetboek, onder katharina II slechts begonnen; de verkorting der Regtsgedingen; de afschaffing der pijnbank en de verbeurdverklaring der goederen; de regeling der Colonisatie in het zuidelijk Rusland: ziedaar alexander's bezigheden tot op het uitbreken van den Oorlog, die door de veldslagen van Austerlitz, Eylau en Friedland gekenmerkt, en te Tilsit geeindigd werd, alwaar alexander de onedelmoedigheid had, een stuk lands, aan zijnen Vriend en Bondgenoot, den Koning van Pruissen, ontroofd, van napoleon aan te nemen. Men weet, dat, in de daarop gevolgde vriendschapsbetrekkingen met napoleon, het gedrag van Keizer alexander weder reden tot berisping heeft opgeleverd, door de ontrooving van Finland aan zijnen Vriend en Schoonbroeder, Koning gustaaf van Zweden, en wel om de Engelschen voor de brandstichting van Koppenhagen te straffen! De gelijktijdig met Turkije gevoerde Oorlog wordt hier zeer onnaauwkeurig, ter loops en verward voorgesteld, en men kan zich daarvan, volgens de hier en daar verstrooide korte
berigten van denzelven, geen denkbeeld maken. Zoo vernemen wij b.v. slechts in een paar regels, dat de Russische Admiraal siniavin (hier verkeerdelijk seniavin genoemd) in 1807 de Turksche vloot bij Tenedos en Lemnos vernield heeft, zonder de noodzakelijke bijvoeging, dat deze Admiraal dus, op het voetspoor van orlow, de straat van Gibraltar en de Middellandsche Zee door, tot in den Archipel en in de nabuurschap van Konstantinopel gekomen is; iets, 't welk allezins opmerking verdient, daar immers de overwinning bij Tchesmé in 1770 in aller monden leeft, en die van Tenedos en Lemnos naauwelijks bekend zijn. Doch deze Oorlog, zoo wel als die van Perzië, waren slechts beuzelingen, in vergelijking met de vreesselijke worsteling tegen Frankrijk, die een oogenblik het Rijk met volslagen' ondergang dreigde, daar de brand van Moskow, Smolensk en zoo

{==370==} {>>pagina-aanduiding<<}
vele andere plaatsen, reeds al het goede, door alexander in alle die jaren gesticht, scheen te zullen vernietigen. Wij hebben reeds gezien, hoe oppervlakkig onze Schrijver dat gedenkwaardige tijdstip, het keerpunt in alexander's en Europa's Geschiedenis, behandelt. Even min voldoende zijn de berigten nopens de veldtogten van 1813 en 1814, die toch alexander in persoon bijgewoond heeft. (Men vindt daarin zelfs de onnaauwkeurigheid, dat de toenmalige Kroonprins, thans Koning van Zweden zich in April of Mei 1813, dus vóór den wapenstilstand, naar het leger zou hebben begeven; dit geschiedde eerst in Augustus.) Een weinig langer staat de Schrijver stil bij zijn gedrag tijdens de eerste inneming van Parijs. Maar, zoo als gezegd is, de latere verandering in 's Keizers staatkunde wordt niet genoeg in het licht gesteld, en zelfs schijnt lloyd die te willen verdedigen (bl. 314, 315), ja het goed te keuren, dat alexander de Grieken aan hun lot overliet. ‘Zeker is het,’ zegt hij, bl. 29, ‘dat het gedrag des Russischen Kabinets, ten opzigte der Grieken, den vollen nederlaag gaf aan de verwachtingen en de bloeddorstige wenschen dergenen, die overtuigd waren, dat, zoo zulks den opstand niet aangemoedigd, althans (dien) zekerlijk ondersteund zoude hebben.’ Bl. 293: ‘De Grieksche natie is de bloedige offerande, welke, uit vrees voor onlusten, op het altaar des Turkschen regts geofferd wordt; en dus heeft alexander, uit vredelievendheid en eerbied voor het in Europa algemeen aangenomen staatkundig systema, zichzelven moeten
onthouden, om van de gelegenheid gebruik te maken, om het Turksche Rijk op den Europeschen grond uit te roeijen,’ enz. Aan den anderen kant moeten wij den Schrijver het regt doen, dat hij, hoezeer ingenomen met het werk van zijnen held, het Heilige Verbond echter, met alle weldenkenden, als een vreesselijk wapen tot algemeene verdrukking der Volken beschouwt, (bl. 270.) De Schrijver vermeldt nu verder de beschikkingen des Keizers nopens het inwendige bestuur in de laatste jaren van zijn leven, doch overal van de gunstigste zijde, en eindigt met een uitvoerig verslag van zijn laatste verblijf te Taganrog bij de Azofsche Zee, en zijn overlijden aldaar; voorts met eenige aanteekeningen. Hij heeft hier en daar wel iets van den kronijkstijl; men zie b.v. bl. 218.
De Vertaling in gewone fabrijkwaar. Onder anderen wordt gebied, heerschappij, zoo als die van Rusland of Pruissen,

{==371==} {>>pagina-aanduiding<<}
altijd domeinen genoemd, hetwelk een geheel verkeerd denkbeeld daarvan doet opvatten; b.v. in de volgende plaats, die tevens een staaltje van den stijl mag opleveren (bl. 125): ‘Daarna sloegen zij (alexander en napoleon) hunne hoofdkwartieren op in de stad van Tilsit, alwaar zij de vredesonderhandelingen vervaardigden, welke op den 7 Julij met Rusland, en op den 9 met Pruissen onderteekend werden. De Koning van Pruissen had de herstelling op zijnen troon aan de ernstige tusschenkomst van alexander te danken, ofschoon met een verlies van de helft zijner domeinen, behoudende hij de andere helft op zulke bezwaarlijke voorwaarden, dat het bijna onmogelijk was, om dezelve na te komen.’ Esthland, Lijfland en Litthauwen worden Esthonië, Livonië en Lithuanië genoemd. Alexander zou Finland (bl. 153) als eenen Vader beminnen. Op bl. 290 opent Mr. minziacky, Russisch Zaakgelastigde te Konstantinopel, zijn kantoor. (Moet dit de vertaling van bureaux zijn?) ‘Sedert 1823 oefende de politie steeds gestrengere maatregelen uit tegen al wat onzedig (dit zal wel onzedelijk moeten zijn), ongodsdienstig en oproerig kon genoemd worden.’ De Keizer gemagtigde voor magtigde, enz. Mogten onze Vertalers zich toch een weinig meer toeleggen, om een' dragelijken Hollandschen stijl en zuiverder taal te leeren schrijven!




Gedichten van Mr. J. van Lennep. Te Amsterdam, bij P. Meijer Warnars. 1827. In gr. 8vo.

(Vervolg en slot van bl. 341.)

De tweede of middel - Zang, hoe verdienstelijk, kan, naar ons gevoelen, tegen den eersten, in losheid van wending en afwisseling van belangwekkende tusschenspraak en tafereel, met één woord, in houding en zamenstemming, niet opwegen. Dit is nu wel niet vreemd voor hem, die menschen en dus ook Dichters kent; men denke slechts aan de meeste tusschenbedrijven der Treurspelen; maar wij willen het toch melden, niet zoo zeer om de verdiensten ook van dezen Zang te verdonkeren, als wel om die van den eersten Zang, boven de beide anderen schitterende, des te meer in het licht te stellen.
Wij willen het zoo zeer niet wraken, dat aan onze verwachting, om iets van den strijd zelven te vernemen, niet werd voldaan, schoon die verwachting, na het gezigt en het opgewekte van al dien krijgsdos in den vorigen Zang, na-
{==372==} {>>pagina-aanduiding<<}
tuurlijk was; wij willen ons dan met de uitkomst van den strijd vergenoegen, waarmede de tweede Zang begint.

De Leeuw van Holland overwon, 
En Friesland ligt in band; 
Gewroken is de nederlaag, 
En uitgewischt de schand'. 

Nu juichen land en volk, en alles is vol vreugd; alleen Graaf Floris neemt daaraan geen deel.

Wat baat hem uitgestrekter magt? 
Vermeerd'ring van gebied? - 
 
Der Friezen straf, hoe streng en fel, 
Heeft Floris niet voldaan: 
Om 's vaders lijk, en niet om wraak, 
Schoot hij de rusting aan. 
 
Het denkbeeld aan dat Koningslijk 
Zweeft altijd voor zijn' geest, 
Ontrust en plaagt hem dag en nacht 
Op jagtpartij en feest. 

Te vergeefs doorzoekt een trouwe stoet Westfriesland en Friesland; en echter

......... 's vaders schim 
Vergunt hem rust noch vreê, 
Maar toont zich in het slapensuur 
Aan 's Graven legersteê. 
 
Bebloed, misvormd en aak'lig bleek, enz. 

Eene der meestgegronde aanmerkingen tegen dezen Zang vonden wij in de gerekte verschijning en nog langer toespraak der schim aan Floris te Alkmaar. Of de verschijning van de schim de pieteit, om zoo te spreken, van Floris niet verzwakt, laten wij anderen ter beslissing over; zeker moeten schimmen slechts eventjes komen kijken, met een enkel woord veel zeggen, en geene lange redenatiën houden. Ware het ook beter geweest, vroegen wij bij onszelven, dat aan Floris, over het vergeefs zoeken der plaats, waar zijn vader vermoord was, en deszelfs overschot en de moordenaar zich bevond, des nachts mijmerende, op eens en voor een oogenblik

{==373==} {>>pagina-aanduiding<<}
de geest zijns vaders verschenen was, schrijvende of fluisterende: Hoogwoude? Dan kwam daarop meer plotseling en treffende:

 
Verbijsterd en ontsteld 
Is Floris uit de bange koets, 
De slaapzaal uitgesneld. 
 
‘Waakt op, mijn vlugge paadjes! op! 
(Dus wordt zijn stem gehoord) 
Mijn paadjes! knapen! op! waakt op! 
Wat sammelt gij? maakt voort! 
 
Brengt mij den ligtsten wapendos, 
En langt mij 't oorlogszwaard; 
Mijn ruiters! op! wij gaan ter jagt! 
Men zadel' 't snelste paard.’ 
 
Des Graven last is naauw verstaan, 
Of dadelijk vervuld; 
De klepper stampvoet aan de poort, 
En briescht van ongeduld. 

Waarlijk uitnemend schilderachtig, natuurlijk, en den besten Dichter waardig!
De Graaf stijgt dan ook op, rent en ijlt.

Vergeefs jaagt hem de hofstoet na, 
Verlegen en ontsteld; 
De Graaf is, hoe men spoeden moog', 
Aan aller oog ontsneld. 

En hiermede eindigt de tweede of middelste Zang, die, gelijk men ziet, mede zijne verdiensten heeft.
De derde Zang wint het, naar ons oordeel, in houding van den tweeden, en begint:

Naauw bragt de blonde dageraad 
De morgenscheem ring aan; 
Nog was uit Flevoos waterplas 
De zon niet opgegaan: 
 
Wanneer des Graven arendsoog 
In 't uitgestrekt verschiet 
Door uchtenddamp en nevel heen 
Hoogwoudes toren ziet. 


{==374==} {>>pagina-aanduiding<<}

Zijn boezem schokt op dat gezigt, en allernatuurlijkst is de toespraak tot zijn paard:

‘Kom! spoed u! (zegt hij) wakker dier! 
Uw arbeid wordt beloond. 
Een dubbel voeder wacht op u, 
Zoo 't eind mijn opzet kroont.’ 

Deze toespraak van Hollands Graaf aan zijn paard is zoo naïf, dat wij bij onszelven zeiden: Uit zulke trekken kent men den meester. - Het dier wordt overjaagd;

..... het kan niet meer: 
Het wankelt, struikelt, suizebolt, 
En zinkt aêmechtig neêr. 

Dit toeval, zoo het schijnt, geeft eene aangename wending en verrassing; het frappeert, en dit doet altijd eene goede werking. Men heeft Hoogwoudes toren, den Graaf voorthollende gezien; men verwacht zijne komst te Hoogwoude..... Neen, lezer! de Dichter wrocht voor u eene teleurstelling, om u des te meer te verrassen; en het toeval van het vallen van het paard, en de lieve gedienstigheid des meesters, om het te laven en te helpen, wordt de ontwikkeling van het geheele bedrijf.
Floris ziet, terwijl hij naar een' put of sloot vergeefs zoekt, eene oude stulp met rieten dak.

Hij spoedt er heen, klopt aan, en roept, 
Van ongeduld verteerd, 
Dat op den weg een stervend ros 
Een waterdronk begeert. 
 
‘Ga, vreemd'ling! (klinkt een ruwe stem:) 
Verwacht geen hulp van mij. 
Geen deernis huist in deze hut; 
Ga, vreemd'ling, ga voorbij! 
 
'k Heb nooit op 't bloedig oorlogsveld 
Meêwarig mij getoond; 
Bij plond'ring heb ik vrouw noch kind 
Noch ouderdom verschoond. 

{==375==} {>>pagina-aanduiding<<}

Eens bad me een held om lijssgenâ; 
Zijn stem was juist uw stem. 
Hij bood mij geld en adeldom. 
Mijn hand ontzielde hem. 
 
Wat ik aan menschen heb ontzegd, 
Bewijs ik aan geen dier. 
Dus, vreemd'ling, wie gij wezen moogt, 
Verwijder u van hier!’ 

De vinding is waarlijk geestig en verrassend. De Fries klaagt zich als zelf aan. Nu is de ontwikkeling natuurlijk, en daarom zouden wij al het volgende weder meer ineengedrongen verlangd hebben. Men voorziet nu alles zoo gemakkelijk; het is hier niet als bij de opleiding of eerste inkleeding; daar mag men de verbeelding spannen; maar, als alles helder is, moet de Dichter den lezer niet lang meer ophouden. Ook de bloedvlekhadden wij liever hier en in den vorigen Zang gemist. Al wat te zwaar kleurt benadeelt de zachte harmonie van het geheel. Een Dichter als van lennep heeft geene bloedvlekken, schimmen, donders of afgronden van noode. Zulke sterke uitdrukkingen, zijn ze niet volstrekt noodig, doen ons bij onszelven zeggen: ‘Neen, dat is te sterk; dat is niet waar!’ en dit moet men vermijden, omdat kunst ons als in den dut of bedriegerij der waarheid brengen en houden moet. - Van lennep wijdt echter vervolgens (wij moeten hem dit regt doen) uitstekend in de bijzonderheden uit. De beschrijving van

- den ongetemden Fries, 
Wien 't rosse hoofdhaar, grof als vlas, 
Tot langs de schoud'ren wies: 
 
Een ruige baard bedekt zijn borst; 
Zijn blik is scheel en norsch; 
Zijn zware en schier ontbloote leên 
Zijn grof gespierd en forsch. 

is niet ongelukkig. Min gelukkig is het volgende, waar de huisman, met een' zwaren goeden dag, (een woord, veel te plat, en als wapen hier te onpas) met Floris aan het vechten raakt: dat vechten toch en die overwinning kon Floris geene eer geven; daar moest de Dichter zich kort afgemaakt hebben. Beter, ja doeltreffend vonden wij:

{==376==} {>>pagina-aanduiding<<}


‘'t Is Willems geest!’ dus gilt de Fries, 
Met doodverw op 't gelaat. - 
 
De moorder waande in Hollands Graaf, 
In majesteit van leest, 
In stem zijn' vader zoo gelijk, 
Te aanschouwen 's Konings geest. 

Dit alles, hoe wèl gedacht en goed uitgedrukt, had echter korter kunnen zijn, en de betuiging der gelijkenis in majesteit, stem en leest ware eigenaardiger in den mond van den Fries geweest, tot zijne eigene verzwaring wegens den gruwzamen moord, en de verheffing van Willem en Floris.
Moeijelijk was het, om nu de aanwijzing van het graf te erlangen; en de Dichter heeft zich hieruit niet ongelukkig gered, door den Fries te laten vlugten.

Hij naakt in 't eind eene open steê, 
Een naar en week moeras, 
Waar niet dan vorsch en paddestoel, 
Geen bloem te vinden was. 

Daar houdt de Fries op eenmaal stil, door onweêrstaanbaar gevoel en doodschen schrik bevangen, en daar verslaat hem dan ook Floris. Wij hadden de ruige vlechten en het ondier, misschien ook den helvorst en de wormen weggelaten; de laatsten toch ontkomen ook zij niet, die in heilige aarde rusten.
Het is wat sterk, dat Floris met zijn zwaard 's vaders rif (waarom niet liever lijk?) ontbloot en bovenspit; maar treffend is het, dat

Een tranenvloed van smart en vreugd 
Vliet langs zijn kaken neêr; 
Hij drukt het kil geraamte aan 't hart, 
En kust het keer op keer. 

Nu komt zijn stoet, die, het stervend paard vindende, het spoor van den meester erlangt.

- Floris toont hun 't vorstenlijk, 
Terwijl zijn blijde mond 
Hun 's Hemels eeuwig wijs bestuur 
En 's moorders straf verkondt. 

{==377==} {>>pagina-aanduiding<<}

En Floris vouwt de handen zaam 
En knielt aanbiddend neêr, 
En al de hofstoet knielt met hem 
En looft den Hemelheer. 
 
Nu voert men, met gepasten tred 
En ongedekte kruin, 
Het overschot des braven Helds 
Naar Alkmaars zandig duin. 
 
Men spoelt het af met heilig nat 
Van alle onreine smet, 
En stelt het voor elks oog ten toon 
Op 't vorst'lijk staatsiebed. 
 
De mis, tot rust van 's Konings ziel, 
Klinkt dag aan dag in 't koor. 
De boetpsalm stijgt naar hooger trans, 
En knalt de heem'len door. 
 
En, na de vaste en plegtigheên, 
Verzelt men 't lijkgebeent' 
Naar Middelburgs vermaarde vest, 
En rigt hem 't grafgesteent'. 

Ziet daar den loop en de houding van een gedicht, dat wij op prijs stellen, niet alleen om het geheel, door ons aangewezen, maar ook om vele schoonheden van détail. Alles is naar tijd en onderwerp volkomen gewijzigd, en heeft de ware kleur, die het hebben moet. De woorden Baroen, Baanderheer, banderol en dergelijke, wèl gekozen en goed geplaatst, doen eene uitnemende werking. Vooral in den eersten Zang is een rijkdom van ridderlijke woorden en voorstelling, waarin men den Zoon en Leerling erkent van eenen Vader, die ons onlangs getoond heeft, wat hij in dat vak vermag. De versificatie is zeer gelukkig, en de schikking van woord en versbouw laat, als van lennep voorheeft iets bijzonder na te bootsen, hier niets te wenschen over. Dan, wij hebben de lezers van dit Tijdschrift reeds te lang met dit enkele werk bezig gehouden. Nu, het is beter, weinige en goede werken, of liever een enkel dichtstuk uit dezelve, eens in den zamenhang te bekijken, dan er veel en als in 't wilde om heen te praten.

{==378==} {>>pagina-aanduiding<<}

Of de Dichter zijn woord houden zal, van in lang niet weder iets uit te geven, weten wij niet; wij hopen het tegendeel; maar dit durven wij onze geachte lezers beloven, dat wij althans hen vooreerst met lange recensiën over van lennep niet weêr lastig zullen vallen.

Geschiedenis der Biechtvaders van Keizers, Koningen en andere Vorsten, door M. Gregoire, Oud Bisschop van Blois, enz. II Deelen. Uit het Fransch. Te Groningen, bij W. Wouters. 1826. In gr. 8vo. Te zamen X, 486 bl. f 4-20.

Wij hebben dit boek met weinig vermaak en niet veel meer nut gelezen. Wat er de luchtige voorredenaar en aanmerkingmaker, zoo wel als vertaler ook van zeggen, het Protestantsch publiek onzer Nederlanden (en van de Katholieken, die het lezen, kiezen zeker de meesten het oorspronkelijke) heeft er niet veel aan. Nasporingen, niet omtrent de geschiedenis van de biecht, maar van de biechtvaders aan de hoven, hunnen oorsprong, waardigheid enz., dikwijls donker, en niet veel meer dan schaars bekende namen, van weinig beduidende wezens, opleverende, met eene kenbare kleur van Katholicismus en, wij mogen er bijvoegen, Gallicismus overtogen; wie zal dat voor een zeer belangrijk onderhoud onzer leesgezelschappen en andere gewone lezers van dusdanige vertalingen houden? De Abt gregoire schrijft zoo veel: moeten wij dat alles juist ook in het Hollandsch lezen? Wij ontkennen geenszins, dat er belangrijke berigten in voorkomen, vooral uit den lateren tijd, dien der Jezuiten. Maar dat kon ons een uittreksel of eene verkorting zeer wel hebben leeren kennen, waardoor tevens hij, die meer van de zaak wenschte te weten, naar het werk zelve verwezen en daarop oplettend kon gemaakt worden. Hij kon hierbij, onzes oordeels, niet anders dan winnen: want, gelijk wij reeds te kennen gaven, de Fransche afkomst van het werk is op vele plaatsen zigtbaar, tot onverstaanbaarheid toe; zoodat men een' volzin wel eens tweemaal moet lezen, eer men hem begrijpt, en nog bij slot slechts gissen kan, wat de meening is; - en wat de aanteekeningen betreft, die hebben ook niet veel om het lijf, noch zijn van dien aard, dat de bedaarder onderzoeker der geschiedenis er ligt smaak in vinden zal. Had onze landgenoot liever aangevuld, wat hier en daar te veel voor-
{==379==} {>>pagina-aanduiding<<}
ondersteld wordt bekend te zijn, opgehelderd, wat slechts met een woord genoemd wordt, voorzeker was zulks nuttiger geweest, dan uitweidingen over het voorregt der Protestanten enz. enz., die ligt meer opgeblazen maken
dan stichten, en verbitteren dan verbeteren.
Het is met weêrzin, dat wij dit ongunstig oordeel vellen, en wij geven het gaarne om een beter; maar overtuiging en gevoel schrijven het voor. Het komt ons voor geen van die werken te zijn, welke met voordeel in onze taal kunnen worden overgebragt - te droog voor gewone lezers - te weinig belangrijk, om op elke mogelijke wijze ter kennisse van geletterden gebragt te worden. Zoo de uitgever geene reden vindt om zich over zijne onderneming te beklagen, dan zullen het, vreezen wij, de meeste koopers doen. Wij althans hadden meer verwacht, en beklaagden ons.... ja, somtijds over den tijd. Als bijdrage tot de kerkelijke geschiedenis laten wij het boek in zijne waarde; men kent den geleerden en liberalen Exbisschop genoeg uit zijne overige schriften; maar, nog eens, daartoe was het genoeg in het Fransch geschreven te zijn, en, ten beste genomen, bij uittreksel of verslag bekend gemaakt te worden.
De volgende regels kwamen ons niet ongeschikt voor, om overgenomen te worden:
‘Lodewijr XVI was opregtelijk vroom, maar weinig bedreven in zaken van godsdienst, gelijk zulks zijn testament, dat jaarlijks op den 21 Januarij gelezen wordt, bewijst, waarin gezegd wordt, dat de Kerk hare magt van den H. petrus, bij gevolg van zijne opvolgers, ontleent. De onnoozelste Godgeleerde weet, dat zij hare magt van jezus christus ontleent. Dit is de leer van het Evangelie, openlijk afgekondigd door Paus St. célestinus, door het Concilie van Chalcedon, door dat van Constans dadelijk na deszelfs eerste zitting, aangenomen door de vergadering der Fransche Geestelijkheid in 1655; deze leer is bestendig door de Gallicaansche Kerk verkondigd, vóór dat dezelve overweldigd werd door de domheid en het Ultramontanismus, welke op dit oogenblik zamenspannen, om de hierocratie te vestigen en al de bronnen van het openbaar onderwijs te vergiftigen. Deze leer wordt op eene voortreffelijke wijze ontwikkeld door bossuet, in den navolgenden tekst: Heeft petrus of jezus christus de Apostelen, wier opvolgers de Bisschoppen zijn, aan-
{==380==} {>>pagina-aanduiding<<}
gesteld? Heeft petrus of jezus christus hun gezegd: ‘Gaat henen, onderwijst, predikt, doopt, ontvangt den H. Geest; gelijk mijn Vader mij gezonden heeft, zoo zende ik, op gelijke wijze, ulieden?’





Reis door een gedeelte van de Nederlandsche Bezittingen in Oost-Indië, door J.C. Baane. Waarbij gevoegd is een Verslag van de Expeditie, door 's Lands Eskader, onder bevel van den Kapitein ter Zee J.P. van Braam, volvoerd tegen de Vorsten van Malakka, Salangoor en Riouw. Met Platen. Te Amsterdam, bij G.J.A. Beijerinck. 1826. In gr. 8vo. 338 Bl. f 5-50.

De krijgsbedrijven onzer dapperen, in dit reisverhaal vermeld, zijn nagenoeg verslonden door de vele gewigtige voorvallen, vóór en sinds door ons beleefd; zij verdienen echter in aandenken te blijven, en zijn merkwaardig genoeg. Zoo begreep het ook onze geëerbiedigde Koning, die aan baane, den 16 Mei 1816, een jaarlijksch pensioen van duizend guldens en den rang van Kapitein Luitenant ter Zee vergund heeft. Niet lang had de held intusschen genot van dit hem vereerend gunstbewijs, als zijnde reeds in 1823 overleden. Het reisverhaal loopt van 1780 tot 1786. Nogmaals bezocht baane onze Oost-Indische bezittingen, van 1791-1802; maar die reis leverde niets bijzonder merkwaardigs op. En eindelijk deed hij nog, in 1794, eene reis tot konvooi van het ongewapende schip de Erfprins tot in de Chinesche zee. Op dezen laatsten togt gaf hij nieuw bewijs van zijnen heldenmoed, niet alleen door het gelukkig volbrengen van zijnen last, maar ook door het hernemen van het door de Franschen genomen schip de Houtlust, met eene rijke lading van Malakka naar Batavia bestemd.
Het is alleen van de eerste reis, op den titel gemeld, dat baane uitvoerige en bruikbare aanteekeningen had gemaakt, en wel eens aan zijne vrienden lezen liet; maar men kon hem tot de uitgave niet bewegen, en eerst na zijnen dood gaf de weduwe, als ook haar tweede echtgenoot, daar vergun, ning toe. Door deze uitgave geschiedt waarlijk genoegen aan het vaderlandsch publiek. Tijdens de verovering van Malakta, en de teönderbrenging der drie magtige Vorsten, had men

{==381==} {>>pagina-aanduiding<<}
het in 't moederland met Vrijkorpsen en Schutterijen zoo druk, dat men aan hetgeen in zoo ver af gelegene bezittingen verrigt werd minder belang kon hechten. De Nieuwe Nederlandsche Jaarboeken geven, op 1785, van dien Maleischen oorlog slechts korte berigten. Ofschoon nu baane toen nog jong, en slechts nog Dek-officier was op een Compagnies koopvaardijschip, zijn echter, bij zulk eene armoede aan berigten, ook de zijne zeer schatbaar, daar hij aan de zijde van 's Lands Marine met gelijke dapperheid streed, en met eigene hand twee der vijandelijke standaards hielp veroveren. Belangrijke en nieuwe bijzonderheden voor Natuur- of Aardrijkskunde vindt men hier niet; trouwens hij deed geene ontdekkingsreis. Hij beschrijft ook eenvoudig hetgeen hem overkwam en hetgeen hij heeft bijgewoond; maar deze eenvoudigheid draagt den stempel der waarheid; zijne lotgevallen, hoewel dan niet zoo geheel vreemd en zonderling voor een zeeman en bij oorlog, boezemen echter belangstelling in, en hij merkte meer dan eens de beschermende hand der goede Voorzienigheid over hem zigtbaar op. De tegenwoordige Schout-bij-nacht ruysch, die, toen als Luitenant op het commanderende Landsschip Utrecht, dien togt heeft bijgewoond en een volledig Journaal hield, gaf verlof, om zijn Journaal bij dit Reisverhaal van baane te voegen. Van een twintigtal teekeningen, bij het handschrift van baane voorhanden, zijn er vijf, behalve het titelvignet, bij dit werk gevoegd, en versieren hetzelve. Zij vertoonen de binnenbaai van Trinconomale; de Tamelgamsche baai; Riouw, zoo als het van de reede gezien wordt; de landing der troepen op het eiland Marsch; en Cheribon, van de reede te zien.
Als een onderhoudend leesboek, voor de gebeurtenissen in onzen leeftijd belangrijk, en voor onze vaderlandsche zeehelden vereerend, durven wij dit werk gerustelijk aanprijzen.

Gedenkschriften van Robert Guillemard. Of de Levensgevallen van eenen gewezen Serjant, in Franschen dienst; bevattende zijne Veldtogten in Duitschland, Zweden, Italië, Spanje en Rusland, alsmede zijne Krijgsgevangenschap in Engeland, op Cabrera en in Siberië. Verrijkt met eenige geschiedkundige Ophelderingen, meerendeels weinig bekend. II Deelen. Naar het Fransch. Te Amsterdam, bij J.C. van Kesteren. 1826. In gr. 8vo. 650 Bl. f 6-:

Een Fransch soldaat heeft nog al wat gezien en bijge-
{==382==} {>>pagina-aanduiding<<}
woond, dat hij, na geëindigden krijg, zijnen dorp- of sradgenooten verhalen kan. Wij hopen echter niet, dat ieder soldaat of onderofficier zoodanige verhalen zal in het licht geven. Zulk een persoon van gemeenen rang overziet nimmer het gehèel, en weet wel het best van zichzelven, of van zijnen nevenman op het slagveld, of ten hoogste van zijne compagnie of regement, iets te verhalen. Zeer bijzondere lotgevallen kunnen echter zoo iets nog al belangrijk maken, vooral voor den vriend van ware of verzierde geschiedenissen; en gaarne maken wij ten opzigte van dezen serjant eene uitzondering, daar hij schrijft en verhaalt, zoo als niet ieder soldaat dat kan.
Uit den goeden burgerkring, werd de jongeling in zijne vrolijke uitzigten door de conscriptie gestoord, en moest zich aan zijn lot onderwerpen. Hij verliet zijne ouders, zijn meisje, zijne geboorteplaats, om, na verloop van twintig jaren, overdekt met likteekens, behoeftig en van alles beroofd, in zijn dorp terug te keeren. Met troepen te Cadix ingescheept, woonde hij den zeeslag van Trafalgar bij; en hij was het, die den Admiraal Nelson den kogel gaf. Hij hield deze daad echter voor zich, werd krijgsgevangen, en de Viceädmiraal Villeneuve gebruikte hem tot schrijfwerk. Hij bleef bij dezen, ook toen die, op zijn woord van eer, naar Frankrijk terugging. Villeneuve werd te Rennes vermoord, en onze verhaler moest naar het depot van zijn regement te Parijs. Hier werd hij voor den Keizer geroepen, en moest hetgeen hij van dien moord wist verhalen. Zijne hoop op bevordering bedroog hem echter. - Hij woonde het beleg en de vermeestering van Straalsond bij; nu werd hij korporaal. In het Mecklenburgsche bragt hij zeer aangename dagen door; maar die drie maanden vlogen om. In 1809 kreeg onze man zijne bestemming naar Spanje; deze veranderde echter; men zou eenen nieuwen veldtogt tegen Oostenrijk beginnen; hij woonde den slag bij Wagram bij. Kort daarop werd hij zwaar gewond. Toen hij genezen was, moest hij nu toch op Spanje; doch hij werd door Guerilla's gevangen, en op Cabrera, een klein eiland, bewaard. Daar was het vooral niet aangenaam; evenwel een Franschman kan zich overal vermaken. Men speelde er komedie, - in een' regenbak! waarin 300 toeschouwers plaats vonden, voor één dubbeltje de plaats. Zijn rampzalig verblijf aldaar duurde acht maanden; toen gelukte de vlugt. Weldra vond hij het corps, dat Tortosa belegerde; hij maakte

{==383==} {>>pagina-aanduiding<<}
in persoon eenen Engelschen en twee Spaansche officieren gevangen. Hij viel nu in eene ziekte, kreeg, nog niet hersteld, de decoratie, en werd serjant; wie was gelukkiger dan hij, bij zulke vooruitzigten? dan, het was de hoogste trap, dien hij ooit in den dienst beklom. Hij bekwam, wegens overgeblevene zwakheid, voor zes maanden verlof, en kwam weldra te Toulon; hier vierde men toen juist de geboorte van den Koning van Rome. Over de Akademie aldaar vinden wij hier aanmerkingen, zoo als men die van een gewoon militair niet verwachten zou. Hij bezocht nu zijne familie, en vond zijne beminde reeds getrouwd en moeder. Aardig is de anekdote nopens zeker werk van eenen Gaveau; de opdragt van hetzelve aan Napoleon, die bij Alexander den Grooten vergeleken werd, was ter perse, toen Napoleon naar Elba moest; nu werd de opdragt aan Lodewijk den XVIII gerigt; maar gelukkig zag dezelve nog het licht niet, toen Napoleon terugkwam, om Frankrijk te redden; het spreekt van zelve, dat dit verandering vorderde; maar, eer het werk nu uitkwam, donderde het geschut van Waterloo dien redder van Frankrijk weêr weg; zoo kwam dan de tweede opdragt aan Lodewijk nu in het licht, met verzekering van Gaveau's onwankelbare getrouwheid aan den Koning, en de man werd deswege met een goed ambt beloond! - Hier ontmoet onze zwerver zijnen oom, eenen zeeöfficier, die zijne krijgsgevangenschap op Maltha gelukkig ontvlugt was; hij doet berigt van de woede, waarmede men hem en zijne medevrijmetselaars op dat eiland had behandeld; met dezen, die het bevel over eene kanonneerboot verkreeg, bezocht hij het eskader van Toulon. Bij het einde van zijn verlof zocht hij zijn regement op, dat nu te Inspruck, in het Duitsche Tyrol, was. Het kwam in Junij aan den Weichsel, en maakte een gedeelte uit van het vierde corps van het groote leger, onder Prins Eugenius. Zoo trok men op Rusland, en dit corps ontmoette, het eerst van alle de Franschen, Kozakken, lazen die wilde horden, met hunne
groote baarden, lange pieken en ellendige paarden, eens duchtig de les, en onze Fransche held onderscheidde zich in den slag van de Moskowa. Ik heb u meer gezien, serjant! zeide Napoleon. - ‘O ja, Sire!’ was het antwoord; ‘na den dood van den Admiraal Villeneuve.’ - Ja, ik herinner mij dit. Waar hebt gij de orde gekregen? - ‘Voor Tortosa, waar ik drie vijandelijke officieren heb krijgsgevangen gemaakt.’ - Hij is tweede luitenant, sprak

{==384==} {>>pagina-aanduiding<<}
Napoleon tegen den kolonel. De kolonel zeide hem in 't voorbijgaan: ‘Nog dezen avond, luitenant! zult gij in uwen rang erkend worden.’ Maar dien zelfden dag nog sneuvelde de kolonel, en onze maat werd krijgsgevangen, kwam bijna naakt te Moskou, en moest toen verder Rusland in. De mede gevangene kolonel Laplane trok zich zijns bijzonder aan, en zoo had hij het den winter te Nishei-Taquil vrij dragelijk. Hij deelt hier het een en ander over de zeden en gewoonten mede. Eene Siberische anekdote van zekere Wassili en Daria, aan het slot van het eerste deel, is waarlijk roerend. - Na den vrede keert onze held, met genoemden kolonel, naar Frankrijk terug. Verbaasd vond hij, die twee jaren afwezig was geweest, en niets vernam sinds den terugtogt der armee uit Rusland, hier alles veranderd. Reeds op reis had hij de ondervinding, dat de welwillendheid jegens den Franschen soldaat zeer was afgenomen. Hij ging zich nu bij zijn vorig regement vervoegen; dan, daar hij geen brevet als luitenant toonen kon, kreeg hij als eenvoudig serjant eene feuille de route. Ook bij zijn regement was alles veranderd; men erkende hem in geenen hoogeren rang; hij requesteerde aan de Minister, doch zonder gevolg. Weldra was Napoleon geland; maar in de honderd dagen kon onze man niets voor hem doen, en zijn regt tot de epaulette dus ook niet bewijzen. De tooneelen van woede te Nismes, die hij bijwoonde, zijn akelig. Te Toulon werd hij door eenen hoogen offieier gevonden, en gebruikt om Murat in veiligheid te brengen. Indien wij op deze berigten af kunnen, dan zijn deze van geheel het werk de belangrijkste. Murat bevestigt hem niet alleen als luitenant, maar maakt hem zelfs kapitein. Men bereikte Corsika. Van daar beproefde de Exkoning van Napels de herwinning zijner kroon; maar men weet, dat men hem al heel spoedig zijn proces maakte. Onze serjant (alhoewel kapitein in belofte!) was niet mede geland, maar moest aan boord blijven, om, zoo er een ongeluk
gebeurde, papieren aan de familie over te brengen. Hij moest zijn gedrag verdedigen, en beriep zich, gehandeld te hebben op last van eenen generaal-officier, wien hij gehoorzamen moest, enz. Met eene meerderheid van drie stemmen werd hij onschuldig verklaard. - Eindelijk woonde onze held nog den oorlog in Spanje bij, werd krijgsgevangen, brak echter uit, en redde zich bij het leger van het geloof. Voor Barcelona eindigde hij zijne krijgskundige loop-
{==385==} {>>pagina-aanduiding<<}
baan; want hier ontving hij, ongevraagd en onverwacht, zijn ontslag. Met zekere burgerfamilie, met welke hij in kennis geraakt was, en waaraan de lieve dochter Louise hem vooral boeide, kwam hij nu in de Cevennes. Weldra was hier een gelukzoeker, die eene tegenomwenteling in het hoosd had, zonder bepaald oogmerk en zonder eenige middelen. De zaak liep ook spoedig op niet uit; maar hier leerde onze krijgsman zijne Louise als eene geestdrijfster en dweepziek meisje kennen, en het kostte hem dus geene smart, haar te verlaten. Nu ging hij zich in zijne geboorteplaats nederzetten. Hier vond hij alles vervallen en veranderd, en ook de menschen niet meer dezelfde; hij is niet gelukkig. ‘Wanneer ik minder gehecht ware,’ dus eindigt hij zijn verhaal, ‘aan datgene, wat niet meer bestaat, en wat ook niet te veranderen is, dan zou ik veelligt gelukkiger kunnen zijn; dan zou ik mij veelligt niet bekrennen over hetgeen er buiten mij omgaat, en ik zoude mij vergenoegen in mijn lot; maar het valt moeijelijk, oude gewoonten af te leggen.’
Indien het verhaal werkelijk door zoodanig een militair, als de titel zegt, geschreven is, en waarheid bevat, is het geene onbelangrijke bijdrage tot de geschiedenis van onzen leeftijd; maar, ook dit daargelaten en grootendeels als verzierd verhaal beschouwd, durven wij het toch den vele leesgezelschappen wel aanprijzen. - Met een enkel woord moeten wij nog van de bijgevoegde geschiedkundige ophelderingen melding doen. Zij zijn lezenswaardig. De eerste betreft den kolonel Jacquemet, een dapper krijgsman. De volgende is een uittreksel uit l'Histoire des Societés secrêtes de l' Armée. Eene derde is niet vereerend voor de Engelschen, ten aanzien der behandeling van krijgsgevangenen. Eene vierde bevat eene beschrijving van de godsdienstige plegtigheden der Russen bij den krijg; waarop eene aanspraak van Kutusof aan zijne troepen volgt. Eene andere is eene vrij uitvoerige aanteekening wegens den Russischen veldtogt. Voorts, na een kort voorafgaand overzigt, de authentieke, hoewel weinig bekende, getrofsene overeenkomst tusschen den Generaal Gilly en den Baron de Damas, in 1815, te Pont St. Esprit; - de wapenstilstand tusschen het Oostenrijksche leger van Italië en het Fransche leger der Alpen, in 1814. Eindelijk, eenige stukken en berigten wegens Murat, den Exkoning van Napels. Deze aantee keningen zijn niet van den serjant.





{==386==} {>>pagina-aanduiding<<}

Nagelaten Gedichten en Verhandelingen van Mr. J.C.C. den Beer Poortugael. 's Gravenhage, bij J. Immerzeel, Jun. 1826. In gr. 8vo. 200 Bl. f 3-60.

Onder de Dichters, te vroeg voor het Vaderland en de Kunst gestorven, behoort ontegensprekelijk ook hij, wiens nagelatene lettervruchten ons hier door den Heer immerzeel worden aangeboden. Een echt dichterlijke aanleg, misschien al te spoedig ontloken (op zijn zeventiende jaar vervaardigde hij reeds een Leerdicht in drie zangen, de Deugd getiteld, dat ook in druk is uitgegaan) om zich naderhand tot volle kracht te ontwikkelen, gelijk de vroegste bloesems zelden tot de saprijkste vruchten rijpen, paarde zich bij hem aan de gloeijendste geestdrift voor Vaderland, Vrijheid en Verlichting, welke hem zeker in de dagen onzer verdeeldheden wel eens tot uitersten deed overslaan, maar toch in haren aard en oorsprong eere en lof waardig was. Hoe vurig, hoe krachtig zouden dan niet zijne zangen de wedergeboorte onzer onafhankelijkheid begroet hebben, indien het hem had mogen gebeuren, dezelve te aanschouwen! - hem, die in 1810, aan zijne vroegere beginselen getrouw, onzen toenmaligen Koning dus in een gedrukt dichtstuk, bij gelegenheid van de landing der Engelschen, durfde aanspreken:

't Is waar - waarom 't, o Vorst! niet ongeveinsd beleden? 
Met weêrzin zag ik U ten hoogen zetel treden. 
De hoed op de esschenspeer was in mijn oog meer schoon, 
Dan 't glinstrende esmarout der koninklijke kroon. 
Ik zag, met diep gevoel van ons gedaald vermogen, 
Een' Vreemdling tot den rang van Opperheer verhoogen; 
Een' erfelijken troon, op Hollands weeken grond, 
De plaats vervangen, waar 't altaar der Vrijheid stond. 
Ik voelde mij het bloed van schaamte in de oogen spatten, 
Toen 'k van de staatshulk 't roer U zag in handen vatten; 
Mij smartte 't, dat mijn wieg stond onder Neêrlands vlag, 
Toen 'k Neêrland aan den voet eens Vreemdlings knielen zag. 

Strekten deze vrije en hooghartige dichtregels den Zanger tot eer, die ze den Koning durfde aanbieden, niet minder getuigt het voor onzen toenmaligen goeden, doch zwakken en opgedrongen Beheerscher, dat hij ze niet alleen gunstig opnam, maar zelfs door eenen brief van zijnen Grootkamerheer den Dichter deed betuigen, dat hij regt liet wederva-
{==387==} {>>pagina-aanduiding<<}
ren, niet slechts aan zijne talenten, maar ook aan zijne gevoelens.
Maar het mogt den beer evenmin als onzen helmers te beurt vallen, om de altijd gedenkwaardige Slagtmaand van 1813 te beleven, en het Vaderland en de Kunst missen door dit ontijdig afsterven zeker de heerlijkste zangen, welke de geestdrift aan deze beide ware Patriotten zoude hebben ingeboezemd.
Van deze kleine uitweiding, welke echter niet ongepast zal geoordeeld worden, daar zij ons den beer van zulk eene edele zijde doet kennen, tot den voor ons liggenden bundel terugkeerende, geven wij aan denzelven, schoon bijna geheel uit Gelegenhelds- en Familiegedichten bestaande, gaarne den verdienden lof, dat men overal spranken van echt dichtvuur ziet fonkelen, en dat, zoo al nergens de hooge vlugt des Lierzangs te vinden zij, de dichterlijke uitdrukking steeds gekuischt en tevens krachtig is, terwijl de beschrijvende (déscriptlve) partijen dikwijls treffend, ja schilderachtig zijn. Vooral mogen wij eene bijzonderheid, welke wij tot nog toe bijna bij geenen onzer Dichters opmerkten, niet ver zwijgen; de gelegenheidsverzen van den beer bevallen ons beter, dan de andere hier voorkomende dichtstukken; in de laatste, b.v. in het uitgebreider stuk, de Verlichting, bemerkt men dikwijls de moeite, die de zamenstelling gekost heeft, mist men geleidelijke overgangen, en stoot men op eenzelvige herhalingen; terwijl de eersten als van zelve schijnen voortgevloeid uit een hart, dat zijne natuurlijke warmte in betrekkingen van bloedverwantschap en vriendschap verhoogd heeft door den gloed der alles bezielende poëzij. Hoe heerlijk, als dichtstuk, is b.v. de Verjaargroet aan mijne Zuster schuring geb. wassenbergh! Hoort slechts den aanhef:

De Wijnmaand schudt de laatste blaadren 
Uit haar' verwelkten wijngaardkrans; 
De nachtdauw stolt tot ijs; de storm ruischt om de raadren 
Der kar, waarop we, in 't graauw, den Winter ons zien naadren; 
De Schutter spant alreeds zijn' boog aan 's Hemeis trans; 
De zon verguldt de bruine blaadren, 
En spreidt op 't neevlig kleed der schepping flaauwen glans. 
 
Of deze treffende bespiegeling: 
 
‘Wat ademt, moet vergaan!’ De tijd wordt voortgedreven 
Gelijk een snelle stroom, die van de rotsen stort. 
De nacht vervangt den dag; de dood omhelst het leven; 
De roos ontluikt, verwelkt en dort. 
Het wieg- en lijkkleed wordt op de eigen spoel geweven; 
Het kind, zoodra 't geboren wordt, 
Staat op de monsterrol des doods reeds ingeschreven; 
De ruimte tusschen wieg en graf is kort. 

Zoo beviel ons ook bij uitstek het stukje: Aan mijnen jongsten Zoon, op zijnen elfden Verjaardag.

{==388==} {>>pagina-aanduiding<<}

Wij oordeelen genoeg gezegd te hebben tot aanprijzing der Gedichten; thans nog een enkel woord over de drie hier voorkomende Verhandelingen, welke wij liever met den naam van Redevoeringen zouden bestempelen, daar zij door stijl en plan meer op eene oratorische uitwerking berekend schijnen, en zelfs dikwerf met geheele brokstukken van gedichten doorweven zijn. Zij hebben tot onderwerpen: de ware Grootheid; het nuttige en genoegelijke van de beoefening der Wetenschappen, en het Geluk. Men vindt hier overal gezonde denkbeelden en edele beginselen, welke zoo wel des Dichters verstand als zijn hart eere aandoen, maar moet echter in dezelve geene diep wijsgeerige inzigten, geene door nieuwheid verrassende opmerkingen of gedachten zoeken. De stijl, voor het gewone proza des Redenaars misschien wat al te dichterlijk in uitdrukkingen en wendingen, is vloeijend en gekuischt, en houdt de belangstelling gaande. Dus twijfelen wij geenszins, of deze Verhandelingen zullen, zoo wel als de Gedichten, algemeen bevallen, en het publiek zal den Heere immerzeel dankweten voor de nette, doch niet zeer correcte, uitgave van deze nagelatene geschriften eens verdienstelijken mans, wiens naam met eere in onze Letterkundige Geschiedenis behoort vermeld te blijven.





Theoretisch-practisch Berigt over de Klankmethode; briefswijze medegedeeld door L.J. Zelling, te Eexta. Met eene aanprijzende Voorrede van M.J. Adriani, Schoolopziener in het vijfde District der Provincie Groningen. Te Winschoten, bij H.V. Huisingh. In gr. 8vo. 48 Bl. (Met eene Tafel van Werkzaamheden.) f :-60.

Het leeren lezen naar de klankmethode, of zonder spellen, is zoo zeer bij de proef goed bevonden, en wordt in de van Rijkswege gevestigde kweekscholen voor ondèrwijzers met zulk een goed gevolg behartigd, dat het zeker te verwonderen is, dat deze leerwijze van den Heer prinsen (die nieuwold's leerwijze nader ontwikkelde en wijzigde, en dezelve met de manier van pestalozzi verbond) nu sinds onlangs weêr tegenspraak vindt. De kundige adriani oordeelde te regt, dat dit kort berigt uitnemend geschikt is, om vooroordeel en bedenkingen weg te nemen, en nog niet genoegzaam met deze leerwijze bekende Schoolmeesters te onderrigten en op den weg te helpen. Het kleine stukje is duidelijk geschreven. De Heer adriani kon het alzoo (en hierin volgen wij hem gaarne) van goeder harte aanprijzen.

No. VII. Boekbesch. bl. 282 env. zijn abusivelijk de Heeren clarisse en tydeman als Uitgevers van ockerse's nagelatene Redevoeringen genoemd, in stede van eerstgemelden alleen.





{==389==} {>>pagina-aanduiding<<}

Boekbeschouwing.

Herm. Joh. Royaards, Oratio, de theologia historica, cum Sacri Codicis exegesi rite conjuncta, nostris potissimum temporibus in Belgio excolenda. Trajad Rhen. apud J. Altheer. 1827. 8vo. 42 pagg.

Nog nooit zijn wij, bij het ontvangen van een stuk, ons ter recensie toegezonden, in grootere verlegenheid geweest, dan bij het onderhavige. Afkeerig van vitten, ja van streng beoordeelen, vooral wanneer wij een werk van een jong mensch in handen kregen, doch tevens ten sterkste bezield met de zucht om hulde te doen aan hetgeen wij voor waarheid hielden, namen wij deze redevoering op met een allergunstigst vooroordeel voor derzelver jeugdigen en loffelijk bekenden opsteller; en wij werden daarin gesterkt door het lezen van de aandoenlijke inleiding, waarin de schrijver, op de meest gepaste wijze, aan zijnen overledenen, onvergetelijken en waardigen Vader en Voorganger gedenkt. Dan, tot het onderwerp der redevoering zelve gekomen, begon het ons, als 't ware, voor de oogen te schemeren; en, hoezeer wij in het geheele stukje, met het grootste genoegen, blijken opmerkten van ongemeene kunde, smaak, levendigen stijl en ware liberaliteit, konden wij echter bezwaarlijk eenigen leiddraad vinden, om tot des schrijvers denkbeelden te geraken, en denzelven, ten einde toe, op het voetspoor te volgen. Herhaalde reizen lazen wij het stukje met de noodige aandacht door, doch telkens met denzelfden ongelukkigen en voor ons alleronaangenaamsten uitslag. - Reeds de titel der redevoering was ons niet duidelijk; en, daar wij onszelven afvroegen, wat toch de Hoogleeraar had willen zeggen, door de geschiedkundige Godgeleerdheid voor te dragen, als in een gepast verband met de uitlegging der H.S., en, vooral in onze dagen, in ons

{==390==} {>>pagina-aanduiding<<}
land, der beoefeninge waardig, hoopten wij, dat de ontwikkeling der stof het duistere van den titel zou ophelderen. Dan, te vergeefs! Wij vonden zeer velegoede zaken in eenen vloeijenden stijl voorgedragen; maar logische orde, en eene juiste ontwikkeling der denkbeelden, konden wij, wat moeite wij ook deden, niet vinden. Ook meenen wij vernomen te hebben, dat sommigen der kundigste en verlichtste mannen, die de redevoering hoorden, reeds over het duistere en onbepaalde, zoo wel van den titel, als van de ontwikkeling en behandeling der stof, geklaagd hebben; en, bij het lezen, konden wij, in gemoede, deze hoorders geen ongelijk geven. Waarom toch, zeiden wij meermalen bij onszelven, niet beter bepaald, wat men door geschiedkundige Godgeleerdheid te verstaan hebbe? Waarom de Godsdienstleer, welke alleen uit de H.S. gehaald moet worden, verward met de Godgeleerdheid? Waarom de verschillende vakken, welke men in onze dagen tot de Godgeleerdheid brengt, niet duidelijk en uitdrukkelijk vooraf opgegeven? Wilde de Heer royaards bij alle de vakken der Godgeleerdheid eene geschiedkundige behandeling aanprijzen, zoo als wij toch vermoeden, dat hij gewild heeft, waarom dan die duistere benaming op den titel geplaatst, en in de redevoering gedurig herhaald? - In eene noot op bl. 33-36 heeft de redenaar die benaming, als reeds overlang gebezigd, zóó zoeken te handhaven, alsof bovengemelde klagten hem ter oore gekomen waren; maar in die zelfde noot bekent hij, dat die uitdrukking door alle de oudere Godgeleerden niet op dezelfde wijze is opgenomen, en dat hij de vrijheid had, om dezelve in dien ruimen zin op te vatten, welken hij in zijne redevoering daaraan gegeven heeft. Goed! Maar dat had hij dan reeds in het begin van de redevoering zelve moeten zeggen, en bepaald zijne meening aan zijne hoorders opgeven. - Het doet ons leed, geene gunstiger aankondiging van
deze gedrukte redevoering, in derzelver geheel beschouwd, te kunnen geven. Wilden wij in bijzonderheden treden, en onze eigene gedachten ontwikkelen, wij zouden, voorze-
{==391==} {>>pagina-aanduiding<<}
ker, veel te breedvoerig worden. Doch voor den opmerkzamen en onpartijdigen lezer hebben wij genoeg gezegd.

De Jezuiten en hun gedrag jegens geestelijke en wereldlijke Regenten, uit hunne eigene werken en die der geloofwaardigste Geschiedschrijvers opgemaakt; naar het Hoogduitsch van Ernst Friedmann, Geheim-secretaris te B***. Te Amsterdam, bij J.C. van Kesteren. 1826. In gr. 8vo. XVI en 486 bl. f 3-90.

De Jezuiten doen wederom veel van zich spreken. Het is dan ook geen wonder, dat de geschiedenis dezer asschuwelijke broederschap op velerlei wijzen in het volle daglicht geplaatst wordt. Een ganganelli, die deze trawanten der Hel niet behoefde, omdat hij geen geestelijk dwingeland verkoos te wezen, hield het bestaan der Jezuiten voor onnoodig. Uit de pen van eenen Paus blijven altijd nog deze woorden merkwaardig: ‘De Kerk zal, wanneer de Jezuiten er zullen geweest zijn, dezelfde waarheden leeren, als eer zij er waren; de Kerk zal bestaan; en jezus christus zal eerder uit de steenen abraham kinderen verwekken, om zijn werk staande te houden, dan zijn geestelijk ligchaam zonder hulp of steunsel laten.’ Geen geestelijk Janitsaren-korps had hij noodig; omdat hij te Rome geen Sultan wilde wezen. Toen dit waardig Opperhoofd der Roomsche Kerk, in het jaar 1773, de Janitsaren van Rome uit den dienst ontsloeg, bewees hij, wat hij, in zijn oordeel over lambertini (Paus benedictus XIV), bedoelde met de woorden: ‘Men moet onverschrokken zijn, wanneer men goed wil doen, en vooral, wanneer men het hoofd der Kerk is.’ Hij wist, dat hij, bij het teekenen der bulle: Dominus ac Redemptor noster, zijn eigen doodvonnis onderschreef. Van Janitsaren moet men

{==392==} {>>pagina-aanduiding<<}
altijd het ergste vreezen, om het even of zij den Vader der Geloovigen te Rome, of te Konstantinopel, als opgedrongene lijfwacht, dienen. De knoop werd toch doorgehakt, niet losgemaakt. Indien ganganelli toen met nog meer vaste hand had doorgetast, dan zouden wij thans niet dit helsch complot tegen Godsdienst en zedelijkheid alom zich zien uitbreiden. Ganganelli hieuw van den verderfelijken boom slechts de zigtbare takken af, zonder den wortel te ontblooten, laat staan uit te roeijen. Reeds in de bulle van clemens XIV lag de kiem ter herleving voor de altijd verderfelijke Jezuiten. Misschien was het de goedhartigheid van ganganelli, dat hij in zijne bulle niet heeft opgenoemd hunne geheime en openlijke schelmstukken en gruwelen, als eenige en voldoende redenen ter ontbinding der Jezuiten. De monsters verdienden niet, dat hij hen spaarde. De dood van den goeden Paus, oogenschijnlijk hun werk, maakt ten opzigte van hen alle zachtmoedigheid overbodig, ja ongeraden. Hij had jegens de geheele menschheid zachtmoedig en liefderijk gehandeld, door allen de oogen te openen. Reeds vóór de herstelling der Jezuiten zag men, dat, hoeveel ganganelli ook gedaan had, er nog te weinig tegen hen was uitgevoerd. En had clemens maar alles bij den regten naam genoemd, Paus pius VII zou niet het gekrenkte pauselijk gezag, dat, vooral door zijne reize in den winter naar Parijs, ter krooning van eenen troonsoverweldiger, zoo veel geleden had, teruggezocht hebben door het herstel van eene orde, welke niet blootelijk beschuldigd, maar volkomen overtuigd was geworden van de verschrikkelijkste gruwelen en misdaden.
Hetgeen nu aan de bulle van Paus clemens ontbreekt, wordt aangevuld door dit belangrijk geschrift van friedmann. Ongelukkig komt dit boek niet overal in de regte handen, en, na de herstelling dier orde, komt het, in zeker opzigt, te laat. Doch wij zullen eerst den inhoud opgeven, vóór dat wij den aard en het doel van dit geschrift beoordeelen. De Inleiding bevat een kort

{==393==} {>>pagina-aanduiding<<}
overzigt van den oorsprong der Jezuiten-orde; eene aanwijzing van derzelver instelling en hoofdzakelijke verordeningen; bl. 1-32. Hierop levert de Schrijver, in eenige Afdeelingen, I. Oordeelvellingen (hoogstongunstige) van Vorsten, Paussen, Staatslieden, enz. over de Jezuiten en hunne orde; bl. 33-76. II. De Jezuiten zijn (door hun boos gedrag) vroeger of later uit eenige landen verdreven; bl. 77-104. III. Gedrag (oproerig) der Jezuiten jegens onderscheidene Vorsten; bl. 105-164. IV. Gedrag (slecht) der-Jezuiten jegens de Geestelijkheid; bl. 165-229. V. Gedrag (verraderlijk) der Jezuiten jegens Staatslieden; bl. 230-240. VI. De Jezuiten stichtten onlusten, zamenzweringen en oproer; bl. 241-298. VII. De Jezuiten leerden en predikten de regtmatigheid van den Koningsmoord; bl. 299-319. VIII. De Jezuiten veroorzaakten Vorstenmoorden, of hebben zich daarvan hoogst verdacht gemaakt; bl. 320-378. IX. Vervolg van het zondenregister der Jezuiten; bl. 379-465. X. Kort betoog, dat de herstelling der Jezuiten algemeen nadeelig zijn moet; bl. 466-486. - Deze zijn de hoofdzaken, welke ons friedmann duidelijk, en voor de klaarblijkelijkheid van de misdaden der Jezuiten voldoende, heeft geleverd in dit, nu vooral hoogstgewigtig, geschrift. In alles kan geen leek de sluwheid der Jezuiten peilen: want om de boosheid des Duivels te kennen, moet men zelve Duivel zijn. De slangenaard van den Jezuit maakt wel eens den onderzoeker hunner daden het spoor bijster. Onder Heidenen Heiden, onder
Atheïsten Atheïst, onder Joden Jood, onder Protestanton Protestant, onder allen alles, of niets, ontleent hij van allen het masker, waarachter hij als Jezuit zich listig verbergt. Zulke kameleons zijn moeijelijk te betrappen op misdaden; en evenwel heeft friedmann hier hunne misdaden en velerlei gruwelen uit de geschiedenis getrouw opgezameld, en den waarheidlievenden lezer medegedeeld. ‘Over het geheel genomen (bl. 261, volg.) was en bleef het moeijelijk, om met zekerheid te weten, waar de Jezuiten het ergste de handen in het spel hadden:

{==394==} {>>pagina-aanduiding<<}
want, als hunne hoogstingewijde ordebroeders, die der vierde geloste namelijk, ergens een gevaarlijk plan wilden doordrijven, waren die der mindere graden, als zijnde onbekend met de eigenlijke geheime bedoelingen der orde, daarvan dikwerf ten eenemale onkundig: en alzoo gebeurde het zeer ligt, dat de laatsten de eersten regtstreeks tegenwerkten, en genen het volk zochten te benadeelen. Vanhier dan ook, dat zij, bij de beschuldiging van deel genomen te hebben aan deze of gene zamenzwering, altijd in staat waren zich te redden. - Indien men de rangen niet behoorlijk onderscheidt, en men onzeker is, tot welk eenen graad de handelende persoon behoort, dan tast men altijd rond in het duister, en acht de orde dikwijls geheel onschuldig aan het plegen eener wandaad, wanneer zij daaraan veelligt het meeste schuld heeft.’
Het is geene aangename lektuur, bij welke men ontwaar wordt de verschrikkelijkste misdaden, ook bij het heiligste gepleegd. Maar nuttig is het toch, te vernemen, hoe zij, die zich vaderen des geloofs noemen, in waarheid alleen moordenaars zijn van Godsdienst en goede zeden. Den Jezuiten wijte men het, dat ieder onpartijdig Geschiedschrijver, die hunne daden en bekende bedoelingen verhaalt, niets anders kan leveren, dan eene chronique scandaleuse. Wij achten het onnoodig, iets meer te zeggen ter aanprijzing van dit geschrift. Het is een nuttig huis- en handboek voor allen, die de verdiensten der Jezuiten hoog hooren opvijzelen, en hier kunnen zien, hoe dikwerf deze slangen, die door de bulle van clemens niet gebeterd zijn, zelfs weldoeners met gistige beten beloond, en het plegtig gegeven woord als Duivelen geschonden hebben.
Wij laten het voor rekening van den Franschen Afgevaardigde bignon, dat hij ook het ontstaan van het H. Verbond aan den invloed der Jezuiten toeschrijft. Aan de vruchten leert men den boom kennen. Slechts de nakomelingschap kan, en zal dan ook eens zekerlijk, hierover oordeelen. Hoedanig dit oordeel zal zijn, zal niet de naam, (ook het moorderrot, de Inquisitie, noemde

{==395==} {>>pagina-aanduiding<<}
zich heilig) maar nog iets anders moeten beslissen. De tijdgenoot is geen bevoegd regter over dit verdrag, dat ons te veel herinnert het parturiunt montes cet., om onpartijdig te vonnissen. Indien evenwel het H Verbond ooit kwam onder het bestuur der Jezuiten, en er dan geen tegenwigt bestond tegen hunne allesvernielende dwingelandij, ras zou het met alle menschelijke vrijheid gedaan zijn. Als ex-Jezuiten verloochenden zij nooit hunnen boozen aard. Als herstelde, maar nog niet algemeen toegelatene, broederschap azen zij op het dierbaarste der menschheid. Maar schaden kunnen zij niet, zoo lang men niet aan booswichten, onbezonnen, alles ter prooije overlaat. Indien slechts ieder sterveling op zijne hoede is, (en wie zou zich niet aan het ongelukkige Spanje spiegelen?) dan blijft de door den Paus herstelde Jezuit een Jezuit, zonder dat men hem behoeft te vreezen. Reeds in 1814 hersteld, durven zij zich nog nergens als Jezuiten openlijk noemen, en in 1827 sluipen zij nog als slangen dat land rond, in hetwelk zij op ondersteuning en bijval rekenen mogen.
De Jezuit, wiens val ten jare 1773 aan allen den wankelen grond ontdekte, op welken hij eenmaal stond, is niet meer zoo gevaarlijk als weleer. Hij kan thans niets meer uitregten, dan anderen - toelaten. Hetgeen ieder volk van zijne vrijheid behouden wil, kan de Jezuit niet meer rooven. Neêrlands Koning geeft hier het voorbeeld. Als een eenparig man volge het ons geheele vaderland! Die zich voor de Jezuiten wacht, zorgt het meest voor zichzelven. Wij eindigen met het volgende, dat nog iets meer is, dan woordspeling:

Si itis, cum Jesu itis, non cum Jesuitis; 
Si itis cum Jesuitis, non cum Jesu itis. 



{==396==} {>>pagina-aanduiding<<}

Iets over eenige Protestantsche Zendelinggenootschappen, en derzelver verrigtingen tot uitbreiding en instandhouding van het Christendom. Te Utrecht, bij J. van Schoonhoven. 1826. In gr. 8vo. 77 Bl. f :-50.

Van dit Iets willen wij maar iets zeggen. Het bestaat eigenlijk uit twee stukken: 1o. Iets over eenige Protestantsche Zendelinggenootschappen, met dit onderschrift: ‘De uitbreiding des Evangelies onder onverlichte volken wordt door God bevolen, is de wensch van ieder Christen, en kan niet nagelaten worden zonder ondankbaarheid, ongevoeligheid, en verachting van alle zedekundige verpligting, om tot dit groote doel mede te werken;’ 2o. Berigten en aanmerkingen betreffende eenige der Genootschappen tot uitbreiding van het Christendom, opgeteekend ter onderrigting van die genen, welke met derzelver doel, werkzaamheden en vorderingen minder mogen (?) bekend zijn.
Wat hier geleverd wordt, is onnoodig; en, ware het dit al niet, het is te weinig en te veel, en alzoo is het iets, daar men niets aan heeft.
Het is onnoodig. Men heeft maar ééne, of alle preken, die op de jaarlijksche algemeene Vergadering van het Nederlandsche Zendelinggenootschap gedaan zijn, te lezen, en men zal hetzelfde, maar veel, zeer veel beter, en vooral vollediger, gezegd vinden, dat hier onder No. 1 voorkomt. In plaats van hetgeen onder No. 2 gelezen wordt, bezitten we ook een' voorraad van veel meer voldoende berigten, bij welke niemand, of hij moest het volstrekt willen, een vreemdeling wezen kan in het tegenwoordige nieuws van het Koningrijk der Hemelen. Men vindt hier, in allen gevalle, te weinig. Waarlijk, wanneer op 16 bladzijden de zaak van het Zendelinggenootschap als heilige en algemeene pligt afgedaan wordt, blijft er nog wel wat te vragen over voor hen, voor wie dat geschreven wordt; en het andere gedeelte van dit boekje is ook te klein, om een meer dan bekrompen of een ander dan ver-
{==397==} {>>pagina-aanduiding<<}
ward begrip te geven van de geschiedenis der Evangelieverbreiding. Het geest van hier en daar een brok, en niet eens een algemeen overzigt der historie, voor hen, die het behoeven. Te wenschen ware het, dat, vooral ten volksgebruike, door een der zake kundig en onzijdig Christen, uit den grooten voorraad van bouwstoffen, die er toe voorhanden is, eene historie der Zendeling- en Bijbel- en Traktaatgenootschappen wierd zamengesteld. - Er is hier, in een ander opzigt, ook te veel. Bij zulken, die met de hier behandelde zaak niet zeer bekend zijn, (zij mogen het intusschen niet zijn, hoewel wij dit hier lezen) worden kundigheden voorondersteld, die zij niet hebben; en, bij gebrek van dezelve, is alles voor hen onverstaanbaar, wat zij hier van de verrigtingen eeniger Zendelinggenootschappen vermeld vinden. Er behoort nog al wat Geographische en Kerkelijke Historie-kennis toe, om aan hetgeen de onbekende Schrijver hier geeft, en gemakkelijk geven konde, iets te hebben. Wierd daardoor
misschien het werkje te uitvoerig, men had dan liever niets moeten geven, dan het noodige te onthouden.
Ook hebben wij onze aanmerkingen op de zaken zelve, die de Schrijver voordraagt. Om iets, en voorwaar geene kleinigheid, te noemen: met ontzetting lazen wij, op bl. 9: ‘Achthonderd millioenen - snellen eene eeuwigheid te gemoet, welke alleen de gelukzaligheid biedt aan hen, die door het geloof in den Zoon van God geregtvaardigd zijn.’ Wij hebben andere denkbeelden van de regtvaardigheid, wijsheid en liefde van den Vader der Geesten; hetgeen Paulus, Romeinen II:12, schrijft, noodzaakt tot geheel andere redenering; en, hoe wij ook bidden, dat het Christendom, ten zegen der menschheid, uitgebreid worde, en gaarne het onze daartoe doen zouden, zouden wij niet gaarne trachten, iemand tot deelneming te bewegen door de verzekering: ‘Achthonderd millioenen gaan verloren, als zij niet geloofd hebben, wat zij niet gehoord hebben.’ Met andere woorden: ‘De Heer zal maaijen, daar Hij niet gezaaid heeft.’
Eer de Schrijver weder iets uit zijne pen geeft, legge

{==398==} {>>pagina-aanduiding<<}
hij zich toe op beteren stijl, en op de taal, waarvan hij zich bedient. Men leze b.v. nog eens, wat wij als onderschrift van No. 1 overschreven. Wat staat daar eigenlijk anders, dan: ‘De uitbreiding des Evangelies is een pligt, die niet kan nagelaten worden, zonder dien pligt te verzuimen’? En op bl. 14 lezen wij: ‘Geen geloof is bestaanbaar, dan die, welke’ ezv. Nog iets: Matth. XI:5. zijn blinden, kreupelen, melaatschen, dooden (dooven vinden we overgeslagen) en armen dezelfde geestelijk ellendigen, en het gezegde: ‘de kreupelen wandelen,’ beteekent: ‘zij doorreizen de te voren bij naam niet bekende landen, om de zalf, die hen genezen heeft, aan anderen mede te deelen.’ - De Lezer begeert immers niets meer?




M. Tullii Ciceronis Paradoxa ad M. Brutum. Recensuit et animadversionibus instruxit H.J. Borgers. Lugd. et Noviom. 1826.

Een allerliefst boekje, hetwelk ons den Heer borgers van eene gunstige zijde leert kennen. Het is eigenlijk eene zoogenaamde Dissertatie, door welker verdediging de Schrijver het Doctoraat in de Bespiegelende Wijsbegeerte en Letteren aan de Hoogeschool te Leyden heeft bekomen, zeker met geen' lagen graad (of gebruikte men dien Barometer toen nog niet?) Wat men van een jong mensch verwachten kan, vinden wij hier in overvloed, en er straalt overal eene juistheid, bedaardheid, en bedrevenheid in cicero door, welke ons van den Schrijver iets goeds doen verwachten. Wij hopen, dat dit werkje de eer eener vermelding in de Bibliotheca Critica der Leydenaren zal te beurt vallen, en zeggen er daarom slechts dit nog van: Borgers was als Candidaat van de Hoogeschool vertrokken, en bekleedt den post van Praeceptor aan de Latijnsche Scholen te Nijmegen. Hij heeft dus aan anderen, die zich in een dergelijk geval bevinden, een

{==399==} {>>pagina-aanduiding<<}
voorbeeld gegeven, hoe men zich noch door de verwijdering van eene Hoogeschool, noch door het gemis van oogenblikkelijk gebruik der noodige boeken, noch door ambtsbezigheden moet laten afschrikken, om het eens begonnen werk rustig te voltooijen.




Een woord aan de jongere Vriesche Geneeskundigen, over de behandeling der thans in deze Provincie heerschende Ziekte, van J. Vitringa Coulon, President der provinciale Geneeskundige Commissie in Vriesland. Te Leeuwarden, bij M. van den Bosch. 1826. In gr. 8vo. 13 Bl. f :-20.

Het woord aan de jongere Vriesche Geneeskundigen, enz. onderzocht en als bijdrage tot de Geschiedenis dezer Ziekte aangeboden, door G.L. Ridder, Med. Dr., Officier van Gezondheid der tweede, met den graad van eerste klasse, bij het korps rijdende Artillerie. Te Breda, bij F.B. Hollingerus Pijpers. 1827. In gr. 8vo. 50 Bl. f :-60.

Daar beide stukken bij elkander behooren, hebben wij ze ook bij elkander gevoegd. No. 2 is eene soort van Recensie op No. 1, door een ijverig voorstander der nieuwe leer van broussais gesteld. Dat aan zulk eenen de meer ouderwetsche wijze van genezen van Doctor vitringa coulon niet behaagt, kan niemand bevreemden. Wij willen dezen, en zijnen beoordeelaar, die hem van woord tot woord nagaat en gedurig op de vingers tikt, volgen. Hoewel de Heer ridder schijnt te verwachten, dat aan hem geen meestertoon zal worden toegeschreven, zoo heeft zijn geschrijf, en de gansche manier, waarop hij met den Heer coulon omspringt, toch meer van den toon eens schoolmeesters, dan van dien eens leerlings; althans zeer bescheiden is die toon niet, waarop toch wel de erkende verdiensten van den Heer

{==400==} {>>pagina-aanduiding<<}
coulon en zijne meerdere jaren aanspraak schenen te mogen hebben. Het is die zelfde toon, welken vóór weinige jaren de aanklevers der leere van brown voerden, en waaraan men steeds alle Systematici gemakkelijk herkende. Reeds de gezwollen stijl bij den aanhef deed ons bij onszelven denken:

Quid dignum tanto feret hic promissor hiatu. 

Laat ons zien, of het fumus of fulgur zijn zal.
De Heer coulon had gezegd, in zijne zevenendertigjarige praktijk geene Epidemie te hebben zien heerschen, welke grootere omzigtigheid, meer praktisch oordeel en ondervinding bij het ziekbed vereischte, dan de tegenwoordige. Hierop antwoordt de Heer ridder: ‘Wij echter moeten rondborstig erkennen, nooit eene ziekte bijgewoond te hebben, waarbij het ontstekingskarakter zich meer helder vertoonde;’ en voegt er bij: ‘Bij niet erkenning hiervan gelooven wij gaarne aan het gewigtige van groote omzigtigheid, praktisch oordeel en ondervinding bij het ziekbed.’ - Als dit geen meestertoon is, wat zal het dan zijn?
De Heer coulon had gesproken van eene soort van ontsteking. Hierop hervat zijn Recensent: ‘Er moet ontsteking, of geen ontsteking aanwezig zijn; en waarom dan niet, indien het eerste plaats vindt, zonder schroomvallig te zijn, voor de zaak uitgekomen?’ Met uw verlof, Mijnheer ridder! die schroomvalligheid verdiende uwe berisping niet. Het is voor een' Practicus niet altijd zoo gemakkelijk, den aard der ziekten stellig te bepalen, omdat meermalen de ziekten zich niet zuiver vertoonen. Of hebt gij nimmer van eene inflammatio impura, erisypelatosa hooren spreken? Waarlijk, die soort is zoo ligt niet te herkennen voor hem, die de ziekten in haren onderscheiden aard tracht op te sporen, en niet reeds zijne diagnosis a priori bepaald heeft. In die soort van ontsteking zoude men met de enkele antiphlogistische geneeswijs dikwijls verkeerd uit

{==401==} {>>pagina-aanduiding<<}
komen, en daarom vordert zij zulke groote omzigtigheid en praktisch oordeel.
De Heer coulon had van Tamarinden gesproken; deze worden verworpen, en wijnsteenzuur aangeraden. Is dit laatste dan zoo veel zachter, en kan in eene ware gastritis wel iets, dat zuur is, verdragen worden; en hoe rijmt met het denkbeeld eener maagontsteking de Sulphas Chininae, welke door den Heer ridder wordt aangeprezen? En zoo gaat hij voort met zoo wel de geneeswijze, als de door zijnen leerling coulon voorgedragene geneesmiddelen te laken; niet altijd evenwel (de onpartijdigheid gebiedt ons billijk te zijn) geheel zonder grond; zoo als b.v. bladz. 24, waar een voorschrift, bestaande uit Tamarind., Rad. Arnicae, met Rheum en Sp. Minder., met regt gegispt wordt, hetgeen voorzeker eene vreemde en zonderlinge vereeniging van heterogene zaken is. Intusschen straalt toch overal de bevooroordeelde vooringenomenheid met het geliefkoosde systema door; maar nergens sterker, dan in de slotsommen, waarmede de Heer ridder zijn onderzoek eindigt, en waarin hij vaststelt: dat de ziekte begint met eene tusschenpoozende koorts, van eene neuralgia cerebro-spinalis afhangende; dat zij van 't begin af aan in den gastrischen toestand overgaat, den galachtigen vorm aanneemt, en, door verhessing en verdere uitbreiding der ontsteking, in febris adynamica, of wel nervosa, overgaat; dat zij ten laatste tot den oorspronkelijken ziektevorm (typus intermittens) terugkeert, maar alsdan met eene nog overgeblevene chronische ontsteking van de inwendige maagvlakte verbonden is; dat de oorzaak dezer ziekte moet worden toegeschreven aan den schadelijken invloed van miasmata op de hersenen en het ruggemerg; dat deze
miasmata, naar alle waarschijnlijkheid, hunnen oorsprong ontleend hebben uit de gevolgen der bekende overstrooming, stilstaande bedorvene wateren, verrotting van dierlijke en plantaardige zelfstandigheden; dat de hooge warmtegraad van den verleden zomer daaraan een groot aandeel genomen heeft; en dat, eindelijk, de ziekte niet besmettelijk is.

{==402==} {>>pagina-aanduiding<<}

In den loop van dit geschrift beroept zich ridder meermalen op lijkopeningen, om zijne ontstekingsleer te bevestigen.
Geenszins ontkennen wij, dat niet zelden veranderingen gevonden worden, welke tot het denkbeeld eener voorafgegane inflammatie aanleiding zouden kunnen geven. Maar niet alles is inflammatie, wat zich als zoodanig voordoet. Gelijk er onder de huid, na den dood, infiltraties, ecchymoses gevonden worden, zoo vindt men dit ook onder de slijmvliezen; en men zou zeer verkeerd doen, daaruit tot een' vroegeren staat van ontsteking te besluiten. Zelfs in het laatste, doodelijk tijdperk eener ziekte, ja kort vóór den dood, kan er hier of daar congestie ontstaan; en bij werkelijke ontsteking zelve komt het er op aan, den tijd te bepalen, in welken dezelve zich vormde. Immers eene ziekte, die eerst van alle ontsteking vrij was, kan in haar laatste tijdperk, door eene roosachtige ontsteking der ingewanden, doodelijk worden. Welk onpartijdig beoordeelaar zal zulk eene ziekte inflammatoir heeten?
Dat men in het maken van gevolgtrekkingen uit lijkopeningen zeer omzigtig behoort te zijn, leeren ons, om van zoo vele andere voorbeelden te zwijgen, de polypi cordis, die zoo dikwijls sub agone gevormd worden, zonder dat van dezelve het minste teeken aanwezig was. Het is waarlijk niet genoeg, lijken te openen, om daaruit tot de natuur eener ziekte te besluiten; er worden hiertoe meer dan gewone kundigheden, scherpzinnigheid en oordeel gevorderd, en het is op verre na niet voldoende, zich bij het laatste materieel produkt der ziekte te bepalen, om over derzelver oorzaken en geheel beloop uitspraak te doen. Die grove wijze van beschouwen is reeds dikwerf de oorsprong geweest van velerlei dwaling.
Om den phlogistischen aard der diarrhoea te bewijzen, haalt de Schrijver de physiologische wet aan: ubi stimulus, ibi fluxus; maar gaat het dan ook door: ubi fluxus, ibi inflammatio? Is elke vermeerderde afscheiding van zweet, elke tranenvloed een bewijs van oog- of huidontsteking?

{==403==} {>>pagina-aanduiding<<}

Daar de Heer coulon tegen de leer van broussais had gewaarschuwd, merkt zijn Recensent hierop aan: ‘dat niet door eene enkele pennestreek jonge Geneeskundigen van de leer dezer altoos verdienstelijken en kundigen Hoogleeraar behooren afgeschrikt te worden; en,’ voegt hij er bij, ‘dit ten minste is zeker, dat zijne Geneeskunde meer dan Empirie, meer dan eene medicina symptomatologica is.’ Gereedelijk stemmen wij toe, dat de Geneeskunde van den Hoogleeraar broussais geene Empirie, noch ook eene medicina symptomatologica is, en gelooven ook niet, dat zij daarvoor gehouden wordt, ja wij achten haar verre van alle Empirie verwijderd; en zoo wij haar eenen naam geven moesten, dan zouden wij haar eene medicina systematica noemen. Anderen mogen beslissen, welke soort van Geneeskunde beter zij.
Elders hooren wij den Heer ridder van het hedendaagsche standpunt der wetenschap spreken, waardoor waarschijnlijk de ontdekkingen der nieuwere School bedoeld worden. Maar, is dan het standpunt onzer wetenschap wezenlijk zoo veel veranderd? Wij kunnen het niet gelooven, en herinneren hem alleenlijk, ten slotte, aan zijne eigene woorden: ‘Jammerlijk lijdt hij schipbreuk, die bij uitsluiting ééne theorie omhelst, door den bril alléén van deze ziet, naar deze alléén zijne ontdekkingen doet, en op deze alléén het waargenomene bij het ziekbed terugbrengt.’ - Een iegelijk denke aan de brillen, en wachte zich voor schade!




Uitgewerkte Oplossingen van de CCL Vraagstukken, voorkomende in de allereerste Gronden der Stelkunst, ten dienste der Latijnsche Scholen en andere Kollegiën, door Jacob de Gelder, Hoogleeraar te Leyden. 's Gravenhage en Amsterdam, bij de Gebr. van Cleef. 1826. In gr. 8vo. 64 en 320 Bl. f 3-60.

De onvermoeid werkzame Hoogleeraar de gelder

{==404==} {>>pagina-aanduiding<<}
levert hier, als 't ware, een bijvoegsel tot zijne Allereerste Gronden der Stelkunst. De nuttigheid van dergelijke uitgewerkte oplossingen voor den onderwijzer heeft geen betoog noodig, en een werk van dezen aard behoeft in dit Tijdschrift slechts eene aankondiging, als onontbeerlijk voor diegenen, welke bij hun onderwijs van het genoemde werkje gebruik maken. In de voorrede geeft de Schrijver verslag van de wijze, waarop het genoemde leerboekje is ingerigt, en waarop het behoort gebruikt te worden. Hij bevordere nog lang, door mond en pen, het herstel en den bloei der wiskundige wetenschappen in ons vaderland!




Beknopte Geschiedenis der Nederlandsche Letterkunde, door M. Siegenbeek. Te Haarlem, bij de Erven F. Bohn. 1826. In gr. 8vo. 366 Bl. f 2-90.

De Hoogleeraar siegenbeek verpligt ons Publiek ongemeen met dit Handboek. Het is een beknopt, maar zaakrijk overzigt onzer Letterkunde, of van de voornaamste Nederlandsche Dichters en Prozaschrijvers, van de vroegste tijden af tot het einde der achttiende Eeuw: want nog levende, of zelfs onlangs gestorvene Schrijvers, die men als onze tijdgenooten beschouwen mag, zoo als feith, ja den in 1813 overledenen helmers, vermeldt de Schrijver geheel niet, of slechts met een enkel woord. Hij volgt daarbij die orde, dat hij, na eene inleiding, die den staat der Duitsche taal en letteren in 't algemeen vóór de dertiende Eeuw doet beschouwen, de Dichters, Prozaschrijvers en Taalkenners, elk afzonderlijk, in drie tijdperken behandelt, van de dertiende tot het einde der zestiende, gedurende de zeventiende, en in de achttiende Eeuw. Het eerste tijdperk wordt weder in tweeën gesmaldeeld, vóór en na de Bourgondische tijden. Beknoptheid, welke vooral aan de achtingwaardige klasse der onderwijzers op de lagere scholen, die geene gelegenheid hebben, zich meer uitgebreide werken over

{==405==} {>>pagina-aanduiding<<}
de vaderlandsche Letterkunde aan te schaffen, te gemoet wilde komen, heeft overal de pen van den Hoogleeraar bestuurd. Zij gaat echter met zaakrijkheid gepaard; en, zoo verre wij hebben kunnen nagaan, is niet één Schrijver van belang door den Hoogleeraar vergeten. Aan niemand was ook gewis eene schets van dien aard beter toevertrouwd, dan aan den man, die sedert dertig jaren met roem den leerstoel van Nederlandsche Taalkunde, Welsprekendheid en Letterkunde bekleedt; die, door zijne Redevoeringen over hooft, als 't ware het ijs gebroken heeft voor de herleving der zucht voor de oude vaderlandsche Letteren, welke in het laatst der vorige Eeuw zoo diep ter neer lag; aan wien onze taal eene spelling verschuldigd is, die, hoezeer onvolmaakt, gelijk alle menschenwerk, en geenszins boven bedenkingen verheven, nogtans, over 't algemeen, zeer geschikt is tot bevordering van eenparigheid in dat vak, en als zoodanig ook veel nut gedaan heeft, wanneer zij niet door ongeschikte navolgers verminkt of misvormd werd. (De rekwest-, kwaliteit- en kwantiteit-mannen, enz. enz.) De reeds genoemde beknoptheid, die de Hoogleeraar zich ter taak had gesteld, belette hem, om een meer algemeen overzigt van de onderscheidene tijdperken der Letterkunde te geven, anders dan op ééne of twee bladzijden aan het begin van ieder tijdperk. Doch de oplettende Lezer zal ook die overzigten wel zelf uit den inhoud van ieder tijdperk kunnen opmaken. De Schrijvers zijn naar de tijdsorde, dat is, naar het jaar hunner geboorte, niet naar de onderscheidene vakken, gelijk de Duitschers doorgaans doen, gerangschikt. Natuurlijk kan de geachte Schrijver over elk derzelven slechts zeer kort zijn, (dus beslaat vondel niet meer dan zes, en hooft naauwelijks vier bladzijden) en dit belet wel eens de
individuéle, bijzondere kenschetsing van den man en het karakter zijner geschriften, te meer, daar de noodige kortheid ook het mededeelen van proeven belet heeft. Men heeft dus hier (en meer bedoelde de Hoogleeraar ook niet) slechts eene handleiding tot, en eene voorafgaande kennismaking met onze uitstekende vernuften, ten einde

{==406==} {>>pagina-aanduiding<<}
den Lezer tot derzelver eigene beoefening uit te lokken. In de Voorrede zegt de Heer siegenbeek, dat sommigen meenen zullen, dat hij meldenswaardige Dichters heeft overgeslagen; anderen, dat hij er wat te velen genoemd heeft. Wij zouden ons wel onder de laatste klasse rangschikken: bij de beknoptheid, die zich de Hoogleeraar tot wet heeft gesteld, kon hij, onzes inziens, gerustelijk van vele middelmatige Dichters der achttiende, en ook wel van een' enkelen der zeventiende Eeuw hebben gezwegen, die op de Letterkunde hoegenaamd geenen invloed hebben gehad, en die niets dan berijmd proza leverden. De zucht, die in het beminnelijk karakter des Hoogleeraars ligt, om alles van de beste zijde te beschouwen, heeft op zijn oordeel, zouden wij zeggen, wel eens invloed gehad; en sommige uitdrukkingen van afkeuring, ten aanzien van vermelde Dichters gebezigd, zouden wij wel eens wat sterker verlangen. Doch, zoo dit een gebrek mag zijn, is het althans duizendmaal meer te verschoonen, en welt althans uit eene oneindig zuiverder bron op, dan het tegenovergestelde, hetwelk thans, helaas! op den Nederlandschen Parnas gansch niet vreemd is; gelijk onlangs door schendige uitvallen op den achtingwaardigen Schrijver van dit werk, die niemand onteeren dan den aanvaller, genoegzaam gebleken is.
Wij eindigen met den hartelijken wensch, dat dit werkje vooral bij die personen, voor welke het voornamelijk bestemd is, het door den geëerden Schrijver bedoelde nut stichten, en aldus de kennis onzer buitenslands geheel niet gewaardeerde en toch zoo belangrijke Letterkunde, zoo wel bij Belgen als Bataven, moge doen aankweeken!





Verhaal van eene Ontdekkingreis, ondernomen in 1816, onder het opperbevel van Kapt. J.H. Tuckey, naar de Zaïre, gewoonlijk genoemd de Congo, eene Rivier in Zuid-Afrika, gevolgd van het Journaal van Prof Smith, en eenige algemeene Aanmerkingen

{==407==} {>>pagina-aanduiding<<}
wegens de Inwoners en de Natuurlijke Historie van het gedeelte des Koningrijks Congo, dat door de Zaïre besproeid wordt. IIde Deel. Te Rotterdam, bij Arbon en Krap. In gr. 8vo. 355 Bl. Bijvoegsels, 193 bl. f 7-80.

Wij zijn zekerlijk bij de aankondiging van het tweede Deel dezer Reis (zie wegens het vorige Letteroeff. 1823, No. 10) wat langzaam geweest; doch wij moeten tevens bekennen, dat onze uitzigten, in het verslag des eersten Deels: ‘wij verwachten meer van het tweede Deel, in het Journaal van Prof. smith, en de algemeene aanmerkingen, op den titel vermeld,’ althans ten aanzien van het eerste geenszins bevredigd zijn, en dat de schraalheid, ja, wij zouden bijkans zeggen, nietsbeduidendheid der berigten van dat Journaal, 't welk het grootste gedeelte van dit Deel beslaat, ons de voltooijing van de begonnen doorlezing telkens deed uitstellen. Ook de berigten van tuckey zelven worden in het laatste gedeelte geenszins belangrijker, hetwelk zekerlijk door 's mans toenemende verzwakking veroorzaakt is. Het land zelve is, volgens de eigene bekentenis der Reizigers, (bl. 264), ‘niet zeer belangrijk, zoo min wegens deszelfs algemeen uiterlijk voorkomen en natuurlijke voortbrengsels, als wegens den staat der Maatschappij en den toestand van deszelfs bewoners.’ Voeg hierbij, dat men in het Journaal van Prof. smith gedurig dezelfde voorwerpen ontmoet, die men reeds vroeger (en beter) door tuckey zelv' had leeren kennen; dat de aanteekeningen van den Professor op eene zeer onachtzame wijze, blijkbaar alleen voor hemzelven en in afwachting eener nadere Redactie, zijn ten papiere gesteld, en, zelfs met vele gapingen door het onleesbare handschrift, hier raauwelijk aan den lezer worden medegedeeld; hebbende nu weinig of niets, (behalve eenige, nog zeer vlugtig daarheen geworpene, natuurhistorische bijzonderheden) hetwelk de aandacht op den duur kan levendig hou-
{==408==} {>>pagina-aanduiding<<}
den. - Daarentegen is, wanneer men dit dagboek is doorgeworsteld, het slot des werks, de algemeene
aanmerkingen omtrent de Zaïre, de inboorlingen en de natuurlijke historie des lands, zeer belangrijk, en ook zorgvuldig en onderhoudend geschreven. Hieromtrent is onze verwachting geenszins te leur gesteld. Zelfs durven wij zeggen, dat deze aanmerkingen (volgens het Iste Deel, bl. 148, grootendeels het werk der Heeren hawkey, fitz maurice en mac kenow) het pit en merg des geheelen werks uitmaken, daar zij alle onderwerpen, waarover de reis handelt, in eene geleidelijke orde, met beknoptheid, en voor den algemeenen lezer gewis meer voldoende, zoo wel als meer onderhoudend behandelen, dan de beide dagboeken.
Het ongelukkige lot van velen der Reizigers (waaronder de Kapitein en Prof. smith zelf) is uit het eerste Deel bekend. Hetgeen wij in ons verslag enkel als gissing voordroegen, wordt hier bevestigd: de zware vermoeijenis, door het te voet gaan en het beklimmen der steile rotsen in dit brandende klimaat veroorzaakt, deed den Kapitein en velen zijner makkers bezwijken, te meer, daar men niet of naauwelijks dragers bekomen kon, en dus de genen, die reeds ziek waren, zelve vervoeren moest. Het was, zegt tuckey, bl. 73, een verschrikkelijke togt, nog rampspoediger dan de terugtogt van Moskou. De sterfte op het schip de Congo werd, volgens de algemeene aanmerkingen, (bl. 269) daardoor veroorzaakt, dat dit schip ten anker lag in eene baai, die door rotsen omringd was; terwijl de weinige zeewind, die tot daar kon doordringen, over een laag en moerassig eiland moest waaijen; het transportschip, de Dorothea, lag lager in den vloed en had genot van den zeewind, en vandaar, dat de schepelingen aldaar doorgaans gezond bleven, gelijk het luchtsgestel zelve, volgens onze Reizigers, geenszins tot de meest ongezonde der heete luchtstreek behoort; alleen de omstandigheden waren oorzaak der noodlottige sterfte.
Deelen wij thans eenige bijzonderheden mede, meeren-
{==409==} {>>pagina-aanduiding<<}
deels uit de algemeene aanmerkingen, en voor een zeer klein gedeelte uit het dagboek van Prof. smith ontleend, ten einde onzen lezeren nog eenig nader denkbeeld van deze schaarsbezochte streken te geven. Het Prinseneiland bij de Afrikaansche kust heeft eene zonderlinge gedaante; steile, regtstandige rotsen van 2 à 3000 voet hoog, zoo wit als kalk en van bazalt. Dit kan niet door de uitwerpselen van zeevogels veroorzaakt zijn. De piek St. Anna op het eiland St. Thomas, daarentegen, die niet minder dan 8000 voet hoog is, vertoont zich geheel tot den top met boomen bedekt. Op de kust van Afrika zijn ook drijvende eilanden. Een Masook, of staatsambtenaar, te Malambo noemde den Koning van Engeland den Duivel, omdat hij den den slavenhandel belette. Een Roomschkatholijk (Neger-) priester aan den mond der Zaïre, wettig door Kapucijnen geordend, had vijf vrouwen, en kon niets schrijven, dan zijnen naam en dien van St. Antonius. Zijne rozekransen, reliquiën en kruisen waren met Fetichen en Huisgoden gemengd (de eene afgoderij met de andere). De, zoo 't heet, Roomsche kustbewoners zijn juist de walgelijkste en morsigste van alle Negers dier oorden. (Ziedaar de bekeerlingen van het Catholicisme! Men vergelijke daarmede de beschaving, den landbouw, de zedelijkheid, die de Protestantsche Zendelingen, vooral de Moravische Broeders, overal invoeren.) Even als bij onze Voorouders, (men denke nog aan den Upstalsboom en aan den eik van
lodewijk IX) worden de algemeene zaken bij de Negers dikwijls onder hooge, geheiligde boomen behandeld; sommige dezer boomen (Adansonia's) zijn tweeënveertig voet in den omtrek dik. De stellers der algemeene aanmerkingen houden het nog steeds voor waarschijnlijk, dat de Zaïre eene voortzetting is van den Niger of de Joliba van mungo park, die zich in een binnenlandsch meer of moeras (dat van Wangara) zou storten, en, van daar zuidwaarts uitloopende, de Zaïre vormen. De ontdekkingen van denham en clapperton hebben thans deze bypothese vernietigd, daar men nu weet, dat de rivier

{==410==} {>>pagina-aanduiding<<}
Shary van het Zuiden in het meer Tsad (hetwelk dat van Wangara moet vervangen) instroomt, en de Niger dus onmogelijk eenen weg naar het Zuiden, en wel door het Kong-gebergte heen, kan nemen. (Of hij ten Oosten geenen uitweg naar de Witte Rivier, of den Westelijken Nijl, heeft, is nog zoo zeker niet.) Al hetgeen onze Reizigers dus wegens den langzamen aanwas des waters van de Zaïre, ook buiten den regentijd, zeggen, kan, hoe vernuftig ook, niet als bewijs hunner stelling gelden. - De Zaïre wordt (in haren benedensten loop althans) door bergen gezoomd, die 1500 à 2000 voet hoog en geheel kaal zijn; doch aan den mond der rivier vindt men vele banken, en in dezelve eene menigte eilanden, die een onafgebroken bosch van altijd groene boomen vertoonen, onder anderen wilde runboomen. (Wat zijn dat? Schrijver of Vertaler had er den Latijnschen naam wel mogen bijvoegen). Op de toppen der rotsen zijn ook hooge vlakten, voor bouwgrond geschikt, althans in den regentijd. Doch wanneer men deze bergketen, door welke de stroom, te Yellala, moet heenbreken, en daardoor meer dan éénen waterval vormt, eenmaal te boven is, zoo begint de Zaïre zich te verbreeden; het land wordt vruchtbaarder, en veel beter bevolkt en bebouwd; alles duidt aan, dat het belangrijker wordt; en hier - aan den ingang des beteren lands - begaven den onderzoekeren de krachten, door de bergstreken te veel uitgeput! Tuckey moest terug, tot zijn leedwezen, en vooral met grooten tegenzin van den kruidkundigen smith, die thans vooral een' rijken oogst verwachtte. - De voornaamste eetbare planten zijn door de Portugezen
aangebragt, en bestaan in maniok of cassave, ignamen, maïs, aardappelen, bananen, oranjeäppelen, limoenen en ananassen. De voornaamste drank der inboorlingen is palmwijn. De inwoners hebben wel huis-, maar geene lastdieren. Zij zijn te traag, om wilde dieren te jagen; er zijn nogtans olifanten, leeuwen, buffels, antilopen, hazen, enz. Er zijn vele bijen: doch schadelijke insekten, anders zoo

{==411==} {>>pagina-aanduiding<<}
veelvuldig onder de keerkringen, vindt men er niet, behalve zwarte mieren. De rivier is uitnemend vischrijk, en heeft rivierpaarden en krokodillen. De menschen, allen van het Neger-ras, (sommigen hebben echter meer Arabische wezenstrekken) zijn, gelijk alle Negers, goedaardig, zachtmoedig, menschlievend en gastvrij, sober en blijgeestig, (dans en eene ruwe muzijk vindt men allerwegen) doch ook geweldig traag, morsig, diep bijgeloovig, en aan de willekeur hunner bedriegelijke priesters (Gamgams) en erfelijke opperhoofden (Chenous) onderworpen. Het gedeelte, 't welk de Reizigers tot aan de verbreeding der rivier doortrokken, was zeer schraal bevolkt; doch de volksmenigte nam achter de hoogere bergen merkelijk toe. Echter zijn de berigten der oude Portugesche Reizigers omtrent legers van 8 à 900,000 man, die door eene handvol Europeërs met behulp van maria zouden op de vlugt geslagen zijn, blijkbaar verdicht, even als het menscheneten der Negers, eene gruweldaad, waarvan zij geen minderen afkeer hebben dan wij, gelijk reeds de grandpré bewezen heeft. De huisselijke slavernij is niet drukkend; men heeft niet vele slaven, en verkoopt ze niet dan om misdaden; doch de Europesche slavenhandelaars hebben door brandewijn dit volk geprikkeld, om krijgsgevangenen te maken, of menschen te rooven, en die tot de Westïndische slavernij, dat is tot de Hel, te verkoopen. Doch het karakter der Negers wordt onteerd door de diepe vernedering, waartoe de vrouwen veroordeeld zijn. Niet alleen moeten zij al het werk doen, terwijl de luije echtgenoot op zijne mat koralen rijgt of slaapt, maar deze biedt haar ook dadelijk, als een
blijk van beleefdheid, (omtrent zoo als wij eene pijp) aan zijne Europesche bezoekers aan, en die ongelukkigen zijn dadelijk gereed om zich over te geven! Doch schijnt zulks alleen ten aanzien der Europeërs te gelden; op het overspel door Negers staat zelfs de doodstraf. (Zou dit eene erkentenis zijn van de meerderheid en grootere voortreffelijkheid der Blanken?) De Godsdienst der Negers is de grofste afgoderij, daar hunne Fetichen soms uit de walgelijkste, af-
{==412==} {>>pagina-aanduiding<<}
zigtigste of verachtelijkste voorwerpen bestaan. Deze Fetichen (eigenlijk een Portugeesch woord voor betoovering of toovermiddel) zijn Bescherm- of Huisgoden, en tevens behoedmiddelen tegen allerlei kwaad. Soms dooden de priesters iemand door vergif, - en zeggen dan, dat hij wegens misdaad door den Fetiche gestraft is, - om het gezag van dien Fetiche, en tevens het hunne, staande te houden, (bl. 308, 309.) Wij hebben van zoo iets in ons Europa ook wel voorbeelden bij andere priesters dan Gamgams! Merkwaardig is de eerbied voor de dooden, die, met eene menigte lappen omwonden, onder hevig gejammer ter aarde besteld worden.
Ziedaar eenige der voornaamste bijzonderheden dezer grootendeels mislukte Reize, die wij denken, dat de Engelsche Regering niet ligt zal hervatten. - De bijvoegsels zijn voor den kenner der Natuurlijke Historie geschikt, en bevatten de wetenschappelijke beschrijving van onderscheidene schelpdieren, visschen en vooral planten, en eene vergelijking der Congosche Flora met die van andere landen.




Guillaume Tell et la Révolution de 1307, ou Histoire des trois premiers Cantons, jusqu'au Traité de Brunnen, 1315, et la réfutation de la fameuse brochure: Guillaume Tell, fable Danoise, par J.J. Hisely. Docteur en Philosophie et Belles-lettres. Delft, chez la Veuve J. Allart. 1826. 279 pages. f 2-60.

De Schrijver van dit werkje, een jong Zwitser van vele talenten, die zich reeds vroeger door Wandelingen in Nieuw-Griekenland, door eene akademische Dissertatie over willem tell (en thans door een Handboek der oude Aardrijkskunde, van hetwelk wij eerstdaags zullen verslag doen) voordeelig heeft bekend gemaakt, geeft ons hier in het Fransch eene omwerking van die Dissertatie, over een hoogstgewigtig punt in de Geschiedenis van zijn Vaderland. De twijfelzucht omtrent historische daadzaken is thans in Duitschland aan de orde van den dag Men wil volstrekt niets gelooven,

{==413==} {>>pagina-aanduiding<<}
en verwijst alles tot de klasse der mythen of sabelen, hetgeen niet in gelijktijdige Geschiedschrijvers, nu nog, te vinden is; ja velen dier Schrijvers, wier aanzien tot nu toe voor onbetwistbaar gehouden werd, verschuift men tot latere Eeuwen, gelijk b.v. mozes. De geheele oude Romeinsche Geschiedenis wordt onder de klasse der fabelen of heldendichten gerangschikt; aan romulus, aan numa, enz. het bestaan ontzegd. Met de oude Grieksche Geschiedenis begint men reeds even zoo te handelen; en men weet, hoe de hoogere kritiek met het Oude Testament te werk gaat. Deze twijfelzucht dagteekent zich reeds uit de achttiende Eeuw. Met leedwezen zag de Heer hisely, dat een zijner eigene landslieden, een Predikant bij Biel, freudenberger, reeds in 1760, het alom bekende geval van tell, waardoer de Zwitsersche vrijheid zoo ongemeen bevorderd werd, voor eene onwaarheid, voor de navolging eener Deensche fabel verklaard had. Hij trachtte de eer van zijnen beroemden landgenoot te redden, (gelijk vóór hem reeds balthazar en haller gedaan hadden) en vandaar de Dissert tie en dit meer uitgewerkte stukje in het Fransch.
Niet alleen omdat dit werkje hier te lande is uitgekomen; niet alleen omdat de redding der eer van een geheel vrijheidlievend Volk, dat vijf Eeuwen lang (zoo wil het ongeloof) een ingebeeld wezen zou hebben vereerd, elken echten Nederlander, die de vrijheid bemint, moet aangenaam wezen; maar ook omdat een ander geschilstuk, waarbij ons Vaderland eenig belang heeft, daarmede in verband staat, hebben wij niet willen nalaten, van dit boek melding te maken. Indien de redenering van den Heer freudenberger doorgaat, is het geval van tell dáárom niet geloofwaardig, omdat het zoo laat daarna (in de thans voorhandene Kronijken) gedrukt te lezen staat. Die zelfde reden geven de tegenstrevers der aanspraak van Nederland op de uitvinding der Boekdrukkunst voor hunne wederspraak. Zij wraken het gezag van hadrianus junius, omdat het bij de anderhalve Eeuw later is dan koster; gelijk freudenberger dat van etterlin, den eersten, die van tell spreekt, omdat deze tweehonderd jaren na tell leefde. Doch tegen dit ontkennende bewijs kan men stellige daadzaken aanvoeren: eene onafgebrokene overlevering, door gedenkstukken, godsdienstige plegtigheden, en zelfs vroeger aanwezige geschriften, bevestigd; gelijk voor koster de Keulsche Kronijk en

{==414==} {>>pagina-aanduiding<<}
meer andere getuigenissen, doch vooral nog aanwezige stukken. Met reden zegt onze Schrijver, (p. 135, 136) dat er driederlei bronnen voor de Geschiedenis zijn; gedenkstukken, overleveringen (in liederen, heldenzangen, enz.) en geschrevene berigten. Nu heeft men, wat de eerste bron betreft, drie Kapellen van tell, waarvan de eene in 1388, 81 jaren na het gebeurde, is opgerigt, in welke de Geschiedenis van tell, in alle bijzonderheden, in schilderijen van dien tijd is afgebeeld, en bij wier inwijding 114 personen tegenwoordig waren, die allen tell nog in persoon gekend hadden, als die in 1354, reeds hoogbejaard, ongelukkig in eene overstrooming verdronken is. (Ook wordt van tell reeds merkelijk vroeger, dan 200 jaren na de gebeurtenis, in Kronijken melding gemaakt, ja eenigermate zelfs door een' tijdgenoot.) Deze Kapel staat op de plaats, waar tell uit het schip sprong. Buitendien bestaan er nog twee Kapellen: de eene in den hollen weg, waar de Landvoogd doorschoten werd (ten minste zoo oud als de eerstgenoemde); de andere op de plaats, waar tell's woning stond. Alle deze daadzaken, gevoegd bij de algemeene vereering des mans bij zijne landgenooten, bij het aloude lied van willem tell in den tongval dier tijden, bij de zekerheid, dat zijn mannelijke stam eerst in 1684, zijn vrouwelijke in 1724 is uitgestorven, laten genoegzaam geen' twijfel meer aan de waarheid der Geschiedenis over; gelijk de uitvinding der Drukkunst door koster op even stevige grondslagen rust, in weerwil der latere vermelding in gedrukte werken.
Doch hier is eene zwarigheid van belang, wier oplossing de Heer hisely zich heeft voorgesteld, en waaraan hij meerdere moeite besteden moest, dan aan zijne verdediging der Geschiedenis zelve. De Deensche Geschiedschrijver saxo grammaticus verhaalt, namelijk, eene soortgelijke Geschiedenis van een' Groote des Rijks, toko of palma toke, die, op een' maaltijd zich bij den Koning van Deenemarken beroemd hebbende op zijn boogschieten, door dezen veroordeeld werd, om een' appel van het hoofd zijns kinds te schieten, dit gelukkig deed, doch nog een' pijl in zijn' koker had; waarna hij den Koning, op deszelfs vraag, waartoe dit wapentuig dienen moest, hetzelfde antwoord zou hebben gegeven, hetwelk aan tell wordt toegekend; echter niet met hetzelfde gevolg, daar de Koning hem toen in rust liet, dien hij echter naderhand doodschoot. Hoogst op-
{==415==} {>>pagina-aanduiding<<}
merkelijk is zekerlijk deze overeenkomst, die dan ook frelbenberger aan navolging van het Deensche verhaal, en verplaatsing van hetzelve uit Deenemarken naar Zwitserland, had doen denken. Omgekeerd is zekerlijk niet het geval: want saxo overleed reeds in 1204, ruim eene Eeuw vóór de daad van tell, en de Heer dahlmann, een beroemd Geschiedonderzoeker, gelooft niet aan interpolatiën van den tekst, die de Heer hisely nog al voor waarschijnlijk hield, maar, met prijsselijke waarheidsliefde gemelden Heer daarover geraadpleegd hebbende, dit vermoeden heeft opgegeven. Men wint niets, met het verhaal van saxo voor eene fabel te verklaren: want hoe komt dan nog de treffende overeenkomst tusschen die fabel en de latere
Geschiedenis? Men zou kunnen zeggen, dat in den eersten Christen-Koning van Deenemarken, harald blaauwtand, eene wreedheid als die tegen palma toke onwaarschijnlijk is; maar het Christendom, dat de monniken predikten, bestond slechts in gedoopt te zijn en kruisjes te maken; de deugd had met het Catholicismus dier dagen niets te maken, en derhalve blijft de daad zeer mogelijk. Het komt ons dus voor, dat de Heer hisely alle de moeite, door hem besteed, om het gezag van saxo, als Geschiedschrijver, te verzwakken, had kunnen besparen. Het staat er eenmaal; en hoe zullen wij deze twee gevallen overeenbrengen? De Schrijver maakt de zeer juiste aanmerking, dat er twee en meer gevallen in geheel verschillende tijden, bij onderscheidene volken en in afgelegene landen, kunnen voorkomen, die de grootste overeenkomst hebben, en echter alle waar zijn. Hij brengt daartoe de lotgevallen der bij Cremera gesneuvelde Fabiërs en van het Bernsche heldengeslacht der Neunhaupt, onder gelijke omstandigheden voor hun Vaderland gevallen, - voorts van regulus, beiling en hambroek bij. Indien men dionysius van Halicarnassus en livius, zoo wel als herodotus (*), geloof mag geven, kan men de zinnebeeldige les van thrasybulus aan periander, zoo wel als die van tarquinius aan zijn' zoon, om de hoosden der burgerij als korenaren of slaapbollen te doen vallen, hiertoe mede betrekken. In het beleg van Haarlem
liet een Franschman, een der belegerden, zich, om zijne hardvoch-
{==416==} {>>pagina-aanduiding<<}
tigheid te doen blijken, de hand in een' vuurpot afbranden gelijk scaevola, en een Hollander verdedigde een' dijk gelijk horatius cocles (*). Deze oplossing der zekerlijk treffende overeenkomst van beide gevallen uit de Deensche zoo wel als Zwitsersche Geschiedenis is de éénige, die mogelijk is: want de beroemde Deensche Geschiedschrijver suhm, die zekerlijk niet te weinig voor de eer van zijn land ijverde, heeft doen zien, dat de Deensche toko aan de Zwitsers, althans in de veertiende Eeuw, geheel en al onbekend was, en zijn moest. (Hisely, p. 178.) Vervolgens gaat de Schrijver stap voor stap de beschuldiging van onwaarschijnlijkheid na, waarmede de aanvaller tell's Geschiedenis zoekt te ontzenuwen, en toont deszelfs onkunde of kwade trouw onder anderen daarin, dat hij niet eens van stormen op het Lucerner- of Vier Woudsteden-meer wil hooren, die aldaar toch, volgens alle reizigers, zeer algemeen zijn.
Doch genoeg van deze Verhandeling, die alle blijken draagt van grondige geleerdheid, schrander onderzoek, en warme, doch verlichte en niet bevooroordeelde vaderlandsliefde. De Schrijver heeft daartoe eene menigte, gansch niet algemeen verkrijgbare, stukken en Kronijken moeten nazien; en hij heeft aan zijn werk, hoezeer in een klein bestek, ook door eene voorafgezondene Geschiedenis der kleine Kantons en der Eedgenooten, tot op den slag bij Morgarten, (sedert welken tijd zij dezen titel eerst eigenlijk voeren) volledigheid en aangename verscheidenheid bijgezet. Onze Letterkunde schijnt hem, volgens de aanhalingen, ook geenszins vreemd te zijn, en van zijne bedrevenheid in onze taal kan zijn laatste werk getuigenis dragen.

Lotgevallen van Lodewijk Manheim. Eene op waarheid gegronde Geschiedenis. Te Arnhem, bij C.A. Thieme. 1826. In gr. 8vo. 215 Bl. f 2-:

Een oorspronkelijke, vaderlandsche roman, en die daarenboven op waarheid gegrond is, verwacht een gunstig onthaal. En hoeveel meer nog, wanneer dezelve het luimige met het nuttige vereenigt, gelijk de schrijver zegt, dat hij getracht

{==417==} {>>pagina-aanduiding<<}
heeft te doen! Daarenboven moet geheel het boek een waardig compliment zijn aan de schoone sekse. Maar wij vreezen bijna, dat wij nu wel eens met een aantal zoogenoemde oorspronkelijke romans konden overstroomd worden; en onze zucht voor den roem van ons vaderland, ook in dit vak van letterkunde, raadt ons, bij lof en aanprijzing, ons een weinig te matigen. Bij dit boek valt ons dit juist niet bijzonder moeijelijk. Het fonds van den roman is middelmatig; de belangstelling wordt zoo tamelijk gaande gehouden; de waarschijnlijkheid bereikt geenen hoogen trap; het grappige en luimige is wat overdreven en gezocht; het zedelijk doel is goed. De lezer oordeele:
Lodewijk is de zoon van eenen Generaal in Pruissischen dienst. Tot den krijgsdienst ongenegen, komt hij eindelijk, met 's vaders toestemming, bij eenen bloedverwant in Holland, en men bezorgt hem een goed kantoor. Kort daarop sneuvelt de vader, die den zoon wel eene goede goudbeurs had medegegeven, maar hem verder, naar het schijnt, niets heeft nagelaten. De jonge heer raakt spoedig verliefd op zijne lieve nicht Jeannette, en hare ouders zien dit zonder tegenzin. Toen hij zijne geloofsbelijdenis gedaan had, bekwam hij ook eenen vriend; zoodat hij nu een' vriend en een meisje had, maar geen bestaan. Die vriend geraakte ook verliefd, maar tegen het genoegen zijner ouders. Diens meisje werd zwanger, ('t geen op die wijze niet onwaarschijnlijk is) en Lodewijk, die de handlanger en de vertrouwde der gelieven was, wist eindelijk den vader tot toestemming te dwingen. Daarvan evenwel had hij weinig dank, en werd door de jonge vrouw, die niet gelukkig was, slecht behandeld. (Het tooneel bij de verzoening der ouders, met de spiritus nitri droppels, behoort weder tot het grappige.) Jeannette nam het haren minnaar kwalijk, dat hij de zaak voor haar geheim gehouden had; maar de verzoening volgt. Hier gedenkt de schrijver weder eens, dat hij luimig wezen zou, en verhaalt een grapje van eenen Jood. Lodewijk ontslaat zich van zijn min voordeelig kantoor, en raakt in eene andere stad beter te regt. Op reis derwaarts hoort hij, in de schuit voorbijvarende, om hulp roepen; heeft met den dooven en gierigen schipper eene grap, springt uit de schuit, en redt een jong mensch, die zich had willen verdrinken, maar, berouw krijgende, zich nog aan een' wilgentak hield, en om hulp riep. Die drenkeling was wel in manskleederen, maar toch

{==418==} {>>pagina-aanduiding<<}
een lief, beminnelijk meisje. Met haar reist Lodewijk naar de stad, en verneemt hare geschiedenis. Zij was hare zotte en trotsche Mama ontloopen, die haar aan eenen ouden leelijken vrek en wellusteling koppelen wilde, dat haar te harder nog viel, omdat zij zichzelve reeds aan eenen lieven jongen had verloofd. De Mama is wederom een staaltje van het luimige van den schrijver. Mama bekeerde zich spoedig, toen het dochtertje haar ontloopen was, en, wat het wonder nog grooter maakt, zij verwisselde ook dadelijk hare half Fransche brabbeltaal voor goede Hollandsche woorden. Het meisje kreeg haren minnaar; osschoon het huwelijk, om den spoedig volgenden dood van Mama, nog moest worden uitgesteld. Het ging Lodewijk op zijn nieuw kantoor naar wensch, (toevallig was daar juist, denzelfden dag van zijne aankomst, eene algemeen bekende anekdote met eenen dief en eenen vrijer van de meid gebeurd; dit zal mede tot het luimige behooren) en op den dag van het huwelijk van het drenkelingetje kon nu ook Lodewijk zijne Jeannette huwen. Nadat de burgerlijke plegtigheid was afgeloopen, zouden de huwelijken ook kerkelijk worden ingezegend. Maar hier begint nu het grappige regt. De half beschonkene koetsiers verstonden verkeerd, waardoor de een naar de Hervormde, de ander naar de Lutersche nieuwe kerk reed, en een derde zelfs de stad uit naar het dorp Nieuwerkerk. De predikant, die des namiddags prediken moest, wilde vertrekken; men hield hem vast bij mantel en bef. Dat was eene grap! Eindelijk kwam nog alles te regt, en geraakten de paren getrouwd. - Maar nog is het verhaal niet ten einde. Na eenig tijdsverloop ziet Lodewijk, op zekere bruiloft, zekere kamenier Elizabeth; dat meisje behaagt hem, en hij ook aan haar, want zoo oogenblikkelijk in den tuin vergat Lodewijk zijne Jeannette, en Betje, door zijne onstuimige drift medegesleept, werd (naar de wijze der kr...... katten) de prooi zijner begeerte. Dat meisje verliet weldra haren dienst, en werd door Lodewijk gekamerd.
Dit was genoegzaam bekend; maar Jeannette wist het niet, tot dat het vrouwtje, hetwelk Lodewijk vroeger aan zijnen vriend gekoppeld had, er haar, uit dankbaarheid! van onderrigtte. Maar Jeannette hield zich best, en speelde de blinde; zoo ging het werk zijn' gang. Ook de geredde drenkelinge was niet gelukkig; haar man geraakte aan het spel, en verspeelde in eenen enkelen worp meer dan hij bezat. (Dit ging raar in zijn werk, door eene acceptatie van honderddui-
{==419==} {>>pagina-aanduiding<<}
zend guldens, in een' zak geld van den winner verborgen. Wij vatten het niet; maar de schrijver verstaat denkelijk, meer dan wij, van zulke soort van spel.) Een rijke oom schiet eindelijk het geld; zoo raakt de man (die denzelfden nacht maar zoo dadelijk voor die schuld was gevangen gezet) weder vrij, en alles is in zoo ver in orde. Maar nu kwamen de naweeën en zorgen. Een droom gaf uitredding; hij droomde, dat hij zich naar U., waar hij nimmer geweest was, begeven moest, waar hem iemand, op zekere brug en zeker uur, het benoodigde geld zou aanwijzen. Zoo was het ook; er kwam daar iemand, die gedroomd had, aan eenen onbekenden aldaar te moeten zeggen, dat hij in zijne keuken, onder zekeren steen, veel gouds zou vinden. Te huis komende, vond de man daar ook den aap, en was gered. Lodewijk kreeg zijne portie, volgens den wil van hem, die het daar had nedergelegd. (Er was een raar testament van dien man reeds lang in de wereld; maar men had zijnen wil geëerbiedigd, door den steen niet op te ligten vóór den uitersten nood, en nu had er niemand aan gedacht; maar droomen waren nu nuttig.) Lodewijk en Jeannette leefden thans weder in volle liefde en vreugd; want hij had zijne verkeering met Betje onlangs afgebroken, en haar door geld afgekocht. Zij vertrok dan naar elders; haar kindje zond zij echter alvorens, met een briefje, aan Lodewijk's vrouw ten geschenke. Maar Jeannette hield zich goed, en bezorgde het kind in stilte bij eenen landman, waar zij hetzelve
dikwijls bezocht. Lodewijk komt daar eindelijk achter, had nu Jeannette nog liever, en bleef haar voortaan getrouw; terwijl zij nu ook het kind tot zich namen.
Hier hebt gij, lezer! het (hoogstwaarschijnlijk?) verhaal, op waarheid gegrond. Men zou zeggen, hoe alles toch zoo gebeuren kan! en welk een vernuft en vinding, om het zoo aaneen te verbinden! Nu, wij wenschen schrijver en lezer veel vermaak. En nut? Wij zeiden, het zedelijk doel is goed, maar nemen dit, na de herlezing nu, bijna terug. Zeker zien wij, dat eene brave en verstandige vrouw veel ongeluk verhelpen kan, en bewonderen vooral Jeannettes groote toegevendheid. Wij achten echter den man gelukkig, die zoo veel toegevendheid niet behoeft, en raden ieder, om er niet op te rekenen. Wij achten het meisje dwaas, dat, bij een voorgenomen huwelijk, vooruit kan zien op zulk eene proef te komen, en dan niet liever nog tijdig terugtreedt. - Maar dit zij zoo het

{==420==} {>>pagina-aanduiding<<}
wil; wij hebben hier nu toch weder eenen oorspronkelijken roman, in welken wij echter een en ander min stichtelijk verhaaltje liever zagen doorgehaald. Voor het overige koope het boek, wie wil! Het zal geene groote schade doen, en den bevoegden beoordeelaar van zulke soort van geschriften eens doen lagchen.






De Dood van Lord Byron, door Mr. C.P.E. Robidé van der aa. Uitgegeven ten voordeele der Grieken. Leeuwarden, bij G.T.N. Suringar. 1827. In gr. 8vo. 39 Bl. f 1-:

De Vischpink in den Storm, door C. Gébel. Uitgegeven ten behoeve der Weduwen en Kinderen, die bij het vergaan der Scheveningsche Pink: Jakob Johannes, het leven verloren hebben. 's Gravenhage, bij W.K. Mandemaker. 1827. In gr. 8vo. 18 Bl. f :-40.

Herinnering aan Willem George Frederik, Prins van Oranje Nassau. Zaltbommel, bij J. Noman. 1827. In gr. 8vo. 14 Bl.

Bloemenkrans voor de Bentheimsche Feestelingen, gevlochten door H.L. Wichers, Kommissaris tot het Feest. Groningen, bij J. Oomkens. 1827. In gr. 8vo. 28 Bl. f :-50.

Ten einde voor belangrijker stukken meerdere ruimte te besparen, voegen wij deze vier dichterlijke vlugschriftjes, hoe veel zij ook in stof en trant mogen verschillen, bij elkander; hetgeen wij des te vrijmoediger durven doen, daar zij, bij hunne verschillende waarde, echter geen van allen op den naam van meesterstukken aanspraak kunnen maken.
No. 1 heeft natuurlijk den voorrang, als door de Koninklijke Maatschappij van Dichtkunde te Brugge met haren gouden eerestempel geijkt. Het bezongen onderwerp is zoo poëtisch als er een uitgedacht kan worden; en lamartine, in zijn Dernier Chant du Pélerinage de Childe Harold, heeft getoond, welk eene partij er van hetzelve te trekken is. Maar de Vriesche Dichter, ofschoon hij eere verdient om den goeden geest, welke in zijn prijsvers doorstraalt, en om het edele doeleinde, aan hetwelk hij deszelfs uitgaaf dienstbaar

{==421==} {>>pagina-aanduiding<<}
maakte, is met te ongelijke kracht tegen den Franschman in het strijdperk getreden. Het gedicht van den Heer van der aa heeft echter zijne verdiensten; ofschoon wij van gedachten zijn, dat zijne Muze meer voor de zachtere huisselijke poëzij geschikt, en de hoogere toon hare zaak niet is. Meer mogen wij van een met goud bekroond stuk niet zeggen, ten einde met de bekroonende Maatschappij niet overhoop te geraken; maar uiten intusschen onzen hartelijken wensch, dat velen zich hetzelve mogen aanschaffen, ten einde ook op deze wijs ongemerkt een penningsken bij te dragen tot onderstand onzer schandelijk vertrapte Christelijke geloofsgenooten.
Ook de vervaardiger van No. 2, de Heer gébel, brengt een offer op het altaar der Christelijke liefdadigheid. De voordeelen, welke de uitgave van het voor ons liggend stukje moge opleveren, zijn bestemd tot leniging van de nooddruft der Scheveningsche huisgezinnen, die hunne hoofden verloren hebben bij het vergaan der pink, de Jakob Johannes. Zeer gepast koos hij tot onderwerp de Vischpink in den storm, en schildert ons met kleuren en trekken, die den oog- en oorgetuige verraden, den kampstrijd, welken het ranke scheepje en de armoedige visschers moeten bestaan tegen het woedende element. Jammer is het, dat zijn dichtstuk, op een aantal plaatsen, de sprekendste blijken draagt van mindere oefening in den bouw der volzinnen en versregels, en van mindere magt op het rijm. En toch waren de stootendste fouten zoo gemakkelijk te veranderen; bij voorb.

Men neemt de fokken in, men haalt het zeil van top, 
En reven aan de gijk het met de vanglijn op. 

Lees: En reeft het aan de gijk met snoer en vanglijn op.

Doch een wekt allen op, en zegt: het is ons pligt, 
Zoo lang er leven is, wij op Gods magt vertrouwen. 

Lees: dat we op Gods, enz.

Voor het overige erkennen wij met blijdschap, in dit stukje verscheidene stalen van beschrijvende poëzij ontmoet te hebben, die ons toonen, niet alleen, dat de Heer gérel veel aanleg bezit, maar ons zeker doen vertrouwen, dat hij, bij meerdere behandeling der lier, in staat zal worden, om in deze dichtsoort iets voortreffelijks te leveren.

{==422==} {>>pagina-aanduiding<<}

In een' geheel anderen trant is No. 3; een Lierzang, toegewijd aan de nagedachtenis van Prins frederik, den te vroeg overledenen Broeder onzes Konings; misschien wel vervaardigd ten gevolge eener Rotterdamsche prijsuitschrijving, welker afloop eene groote en algemeen bekende beroering in onze letterkundige wereld veroorzaakt heeft. Ook dit stuk is klaarblijkelijk van eene hand, welke den regten greep der dichtlier nog niet gevat heeft, maar insgelijks aanleg toont om denzelven te leeren, zoo zij door te vergevorderde jaren niet reeds eenigzins onbuigzaam geworden is. Dit laatste gelooven wij echter niet; het vuur en de beeldrijkheid, welke wij hier aantreffen, verraadt, onzes inziens, den jeugdigen Zanger; en is dit vermoeden gegrond, dan kunnen wij hem niet genoeg tot vlijtige zelfoefening en studie onzer eerste meesters aansporen, ten einde zijn gelukkige aanleg niet verloren ga.
Zoo als zijn vers thans is, ware het beter niet gedrukt: want, bij al het vuur, en bij al den gang, welke er in te vinden is, kan men zich dikwijls niet onthouden van bij sommige uitdrukkingen en vergelijkingen te meesmuilen of te glimlagchen; en, waar men dit slechts een- of tweemaal doen moet, daar is de Lierzang totaal verongelukt. Zoo komen wij eindelijk tot No. 4, eene verzameling van Gezelschapsliederen, welke gestrekt hebben tot verlevendiging en opluistering van zeker Feest, te Bentheim gevierd, welks aanleiding en strekking ons ten eenemaal onbekend zijn, en waaromtrent ook de korte Voorrede geene nadere opheldering geeft. Uit het laatste stukje, Iö vivat getiteld, zouden wij bijna opmaken, dat het eene vereeniging van oude Akademiekennissen geweest ware; gelijk dan zulke partijen, ook in ons land, in de laatste tijden meer in den smaak gekomen zijn. Wat hiervan zij, de stukjes zijn, over het algemeen, hartelijk en zangerig tevens, zonder daarom juist tot de volmaaktere te behooren (gelijk reeds blijkt uit de dikwijls verzuimde ineensmelting der stomme e met den volgenden klinker); de keuze der onderwerpen is gepast, en zelfs gelukkig; de uitdrukking is meestal los en vloeijend; en dus zullen zij niet alleen op het Feest de aanzittenden hebben medegesleept, maar ook thans kunnen strekken tot eene welkome herinnering aan de genotene vreugde.





{==423==} {>>pagina-aanduiding<<}

Herman en Dorothea. Naar het Hoogduitsch van J.W. von Göthe, door C. ten Hoet, Jz. Te Nijmegen, bij de Wed. J.C. Vieweg en Zoon. 1826. In 12mo. X, 127 Bl. f 1-:

Dit boekje is inderdaad zoo bevallig, dat wij deszelfs lezing aan onervarenen in de Hoogduitsche taal wel kunnen aanprijzen. En in zoo verre zijn wij dank verschuldigd aan den ijverigen ten hoet, die, daar niemand anders dit deed, de vertaling ondernam, en, daar dit in de oorspronkelijke voetmaat niet wèl slaagde, het in onrijm deed. Deze vertaling toch is, op zichzelve, niet kwaad, misschien zelfs zeer verdienstelijk, wanneer men met de moeijelijkheden te rade gaat; schoon hier en daar woorden, als diensteling, lijkent, welkomene, en meer andere, voorkomen, die toch wel niet door den beugel kunnen, en in het algemeen nog wel eene zuiverende hand had mogen worden aangelegd. De uitvoering is net; het vignet lief. Maar, of de letterkunde kan geacht worden, bij zulke poëtisch-prozaïsche stukken, als deze overzetting, en ook die van Louize, iets te winnen, - en of het niet mogelijk ware geweest, bij voorbeeld, zulk eene voetmaat, ter vertaling, te bezigen, als van welke zich Professor van lennep voor zijne Werken en Dagen heeft bediend, - of het verhaal dan niet veel natuurlijker en bevalliger zou geweest zijn, dichterlijke denkbeelden in dichterlijke taal uitdrukkende: dit kan, dunkt ons, niet wel betwijfeld worden. Wat de aanmerking op bl. 115 betreft: wij kunnen ons zeer wel begrijpen, dat men dezelve make; er hangt hier van de juiste woorden, en zelfs van den toon, veel af; maar wij zouden nog al huiverig zijn, den beroemden Schrijver tegen te vallen, en twijfelen vooral, of het mogelijk ware, op eene andere wijze tot de treffende ontknooping te geraken.





Gedenkzuil voor Neêrlands grootste Tooneelkunstenaresse, Wattier Ziesenis; aan derzelver nagedachtenis toegewijd door A.L. Barbaz. Amsterdam, bij J.C. van Kesteren. 1827. In gr. 8vo. 78 Bl. f 1-25.

Ofschoon bij ons nog dat schandelijke vooroordeel tegen den stand van Tooneelspeler algemeen heerschende zij, hetwelk, onbekend bij de beschaafdere Grieken, zijnen oorsprong

{==424==} {>>pagina-aanduiding<<}
grootendeels verschuldigd is aan de ruwere Romeinen, en versterkt werd door de welgemeende, maar toch medelijdenswaardige uitvaringen der Kerkvaderen; zoo is het echter een voorbode van den aanbrekenden dag, dat een der meestgeachte Letterkundige Vereenigingen van ons Vaderland der nagedachtenisse van de groote wattier eene plegtige hulde heeft toegebragt, door hare uitvaart statig te vieren. En waarlijk, de hoogbegaafde Vrouw, wier wedergade het tegenwoordige Europa schaars of in het geheel niet kan aanwijzen, verdiende deze onderscheiding teu volle in het oog van allen, die het geluk hadden van hare talenten in derzelver krachtigsten bloei te zien schitteren; en voor hen, die dit genot moesten missen, strekt deze dichterlijke Lofrede van den werkzamen barbaz tot overtuigend betoog, dat zij zulks verdiende. Als Gedicht beschouwd, moge deze Gedenkzuil dan al niet tot de meesterstukken behooren, daar zij in versbouw en trant tot een gelukkig reeds verloopen tijdvak onzer Letterkunde schijnt te behooren, in juiste beoordeeling van het eigendommelijke der groote Tooneelkunstenaresse, in naauwkeurige optelling der hoofdrollen, in welke zij zich onderscheidde, en in veelomvattende kennis van Tooneel en Tooneelkunst, heeft zij zoo vele verdiensten, dat het belangstellend publiek den Heere barbaz dank verschuldigd is voor derzelver oprigting. Doch de voor zijn onderwerp in geestdrift gloeijende Schrijver wil, dat men niet beruste in de letterkundige en gegraveerde Eerzuil, door hem aan hare nagedachtenis toegewijd; hij wenschte, dat het beeld der groote Vrouw den top des Amsterdamschen Schouwburgs mogt versieren; en, daar wij meenen gehoord te hebben, dat er wezenlijk gedacht wordt aan eene zoo noodzakelijke herschepping der Loods, in welke Melpomene en Thalia gehuldigd worden, komt ons dit denkbeeld als een woord op zijn pas en niet ouuitvoerlijk voor. Wij maken derhalve het slot van
barbaz gaarne tot de eindregels dezer aankondiging:

Dan, moog' nooit misgewrocht, door wansmaak opgeheven, 
Wattier belagchlijke eere als grooten vondel geven! 
Veel beter niets gesticht. Dat ons de schouwburgtrans 
Haar stout en keurig beeld vertoone in hoogen glans, 
En dat we, als de eèlste lof, waardoor zij wordt volprezen, 
Daar onder slechts wattier in gouden lettren lezen! 
Zoo blijv' dat meesterstuk, wat eeuwen gaan voorbij, 
Het schoonste pronksieraad der zoomen van het IJ! 






{==425==} {>>pagina-aanduiding<<}

Vragen over de Bijbelsche Geschiedenissen, ter voorbereiding tot het godsdienstig onderwijs. Door D.H. Wildschut, Predikant te Amsterdam. Tweede, op nieuw bewerkte, Uitgave, enz. Te Amsterdam, bij J.A. Meyboom. 1826. In kl. 8vo. X, 96 Bl. f :-40.

De Eerw. wildschut betreedt in dit, thans hernieuwde en vermeerderde, vraagboekje, over de bijbelsche en verdere kerkelijke geschiedenis, zijnen eigen' weg. De jonge lieden vinden, voor antwoord, anders niet dan verwijzing naar de plaatsen, vooral in den Bijbel, waar zij zulks vinden kunnen. Voor zoo verre de overige, Joodsche of Christelijke, kerkgeschiedenis betreft, daaromtrent geeft hij deels de boeken der Makkabeën, deels andere en latere geschriften, deels een eigen dubbel aanhangsel aan de hand, bij het boekje gevoegd. Het oogmerk is, de jonge lieden zelve met meer oordeel te doen werken, en wel inzonderheid in den Bijbel te huis te zijn. De Leeraar geeft hun hiertoe eenige aanwijzing in de voorrede, en betuigt, zich bij deze leerwijze steeds wèl bevonden te hebben. Dit verwondert ons niet, voor zoo ver zijn Eerw. met welonderwezene, vlijtige en geschikte jonge lieden te doen heeft, welken het niet aan noodigen tijd en lust ontbreekt. God geve, dat hij er steeds vele zoodanigen moge vinden, en dat zijn boekje voor menigen Leeraar even bruikbaar blijke te zijn! Zulks geeft ons uitzigt op welgeoefende leden. Wij danken, bij voorraad, den waardigen man voor zijnen welvolvoerden arbeid.




Geschiedenis der Grieken. Een Geschenk voor Jongelieden. Te Rotterdam, bij Mensing en van Westreenen. 1826. In kl. 8vo. II, 192 Bl. f :-90.

Een nuttig boekje voor hen, die, bij het onderwijs der jeugd, dan volstrekt opstellen vol fouten meenen te moeten gebruiken. De ongenoemde Schrijver heeft echter waarschijnlijk geheel iets anders beoogd. Dan juist daardoor overtreft dit boekje in dit opzigt vele anderen, waarin opzettelijke en wel zulke geforceerde fouten voorkomen, dat men volslagen gebrek aan menschenverstand moet hebben, om ze niet met de hand te tasten. Wij zullen hier eenige fouten opgeven,

{==426==} {>>pagina-aanduiding<<}
zonder dezelve te verbeteren, opdat wij dit geschenk, naar ons oordeel meer voor onderwijzers dan voor jongelieden geschikt, niet berooven van het eenige nut, dat het stichten kan. Polynice, Micene, Piraecis, Cnides, Montineërs, Montinea, Caelmea, Cadinea, Silicie, Paphlagorie en Mauychia, te Parnassus, Chalaoeca, Mutius, Gallesinones, Galliesenones, Decias, Masinissa Koning der Massaesylianen, Munimius, agrorische wet, Nikodemes, Cicero hoofd des Rijks, Claudius (door Milo vermoord), Pausa, Atticum, Pertinas, Dioclesianus, Mascentius, Nisibus, Nosibis, enz. Dat er, behalve de opgenoemde, nog andere fouten in dit boekje bestaan, moge ten laatste nog het volgende bewijzen: ‘Maar in het derde jaar daarna kwam crassus met het grootste gedeelte van zijn leger op de ellendigste wijze om; waarna (NB.) de Parthen eenen inval in Syrië deden, maar op eene dappere wijze door crassus teruggedreven werden.’ Eene bijzondere manier van vechten of - verhalen!

Jaarboekje over 1827, uitgegeven op last van Z.M. den Koning. In 's Gravenhage, ter algemeene Landsdrukkerij. 1827. 167 Bl. f :-80.

Het doel van dit Jaarboekje schijnt te wezen, deels eene ruimere uitbreiding van hetgeen gewoonlijk een welingerigte Almanak voor de kennis van den stand der maan en starren, van de watergetijden, van de eclipsen, voor het gemak des reizigers enz. enz. bevat, deels meer algemeene wetenschappelijke mededeelingen tot verspreiding van nutte kennis en aankweeking van zucht naar wetenschappelijke beschaving.
Het eerste gedeelte is tot veel meerdere onderwerpen uitgestrekt, en op eene meer wetenschappelijke wijze behandeld, dan zulks gewoonlijk plaats heeft. De naauwkeurige opgaaf van de helling der Ecliptica voor den 1sten Januarij van dit jaar; van den op- en ondergang, de declinatie en afstand van de lentesnede der zon, voor elken dag opgegeven; van de bepaling van den middelbaren tijd op den waren middag; de tafels van de opkomst en ondergang der voornaamste planeten; de tafels van het verschil, hierin door de verschillende ligging der onderscheidene plaatsen te weeg gebragt, en de daarnevens geplaatste aanwijzer van derzelver gebruik; de opgave van de regte opklimming en declinatie van een aan-
{==427==} {>>pagina-aanduiding<<}
tal der voornaamste vaste starren voor den 1sten Januarij 1827, en de daarnevens geplaatste onderrigting van het gebruik, dat men van deze opgaven maken kan, om die sterren te leeren kennen; de verklaring van het denkbeeld van middelbaren en waren tijd, en het gebruik, dat van beiden gemaakt wordt, enz. enz. maken dit werkje van hooger waardij en algemeener nut. De opgave van een groot aantal plaatsen uit ons vaderland, ten aanzien van derzelver breedte en lengte, en afstanden, in uren gaans, van de drie hoofdplaatsen des rijks, (Amsterdam, 's Gravenhage en Brussel) zijn tot gemak des reizigers dienstig; de bepaling van het haventij, of den tijd van hoog water op de dagen van nieuwe of volle maan, met de bijgevoegde onderrigting over de berekening van den tijd van hoog en laag water, en de tafel van de betrekkelijke hoogten der springtijen aan de Nederlandsche kusten, brengen aanmerkelijk toe, om het nut van dit boekje meer algemeen te maken.
Het tweede gedeelte, of meer algemeene wetenschappelijke mededeelingen, tot verspreiding van nuttige kennis en aankweeking van de zucht tot wetenschappelijke beschaving, kan men eenigermate rekenen een' aanvang te nemen met de tafel, welke eenige opgaven betrekkelijk het zonnestelsel bevat, en die door eenige berigten aangaande de Satellieten van Jupiter, Saturnus en Uranus, en andere algemeene Geographische en Astronomische opgaven (als b.v. van de lengte van den radius der pool en van den aequator, van de suelheid van een vrijvallend ligchaam op verschillende plaatsen en het uitwerksel der middelpuntschuwende kracht, enz.) wordt gevolgd. Hierop vindt men eene ontwikkeling van het tiendeelige stelsel voor maten en gewigten, waarbij hetzelve zoo voor lengte als inhoudsmaat, voor drooge en natte waren wordt uitgelegd en van de noodige tabellen en herleidingstafelen is voorzien, en de overeenkomst van hetzelve met de decimale rekening en beider gemakkelijkheid duidelijk en onderrigtend wordt aangetoond. Uit het daar achter geplaatste berigt over het muntwezen in het algemeen, en het nieuwe Nederlandsche muntstelsel in het bijzonder, kan men zich een duidelijk denkbeeld vormen, zoo wel van de oudere manier, om het gehalte der munten uit te drukken, als van de verbetering, hierin door de nieuwere verdeeling aangebragt, van de wijze van munten, en van de intrinsique en nominale waarden der geldstukken. Het volgende hoofdstuk bevat de Statistiek; het geeft de bevolking van elke provincie op, het getal van stedelingen en landbewoners in elke provincie afzonderlijk, benevens de verhouding van het aantal inwoners van het vrouwelijk geslacht met die van het mannelijk, het aantal sterfgevallen, huwelijken en geboorten, enz. enz. Ook vindt men hier eene tabellarische opgave van de sterfte op onderscheiden ouderdom binnen Amsterdam voor verscheidene jaren, welke voor hen, die in deze onderwerpen belang stellen, bijzonder belangrijk moet zijn; het groote

{==428==} {>>pagina-aanduiding<<}
verschil althans in de sterfte op verschillenden ouderdom verraste ons niet weinig; b.v. van het 7de tot het 8ste jaar hadden er in 1821 slechts 30, van het 1ste tot het 2de jaar 596 sterfgevallen plaats; eene verhouding bijna als 1 tot 20. Hierop volgt eene verklaring ten aanzien van den aard en de zamenstelling des thermometers, en eene vergelijking van de verschillende verdeelingen van de schaal der graden, eenige tafelen van de soortelijke zwaarte van een aantal vloeistoffen, metalen, glas-, steen-, hout- en aardsoorten, en ten laatste wordt dit boekje gesloten met een aantal tabellen der watershoogten aan eenige peilschalen langs de hoofdrivieren van ons land, gedurende de maand Januarij 1826.
Men zal, hopen wij, uit dit verslagje der behandelde onderwerpen kunnen zien, dat dit boekje een groot aantal zeer wetenswaardige zaken bevat, en, door den onderscheiden' aard der opgaven, voor ieder ten minste iets nuttigs en belangrijks bezit. Van naauwkeurigheid, eene zoo groote verdienste in deze soort van werkjes, draagt het alle blijken, en de zeer nette uitvoering laat te dien aanzien niets te wenschen overig. De Schrijver, de Heer lobatto, te Delft, betuigt in de voorrede, dankbaar gebruik te hebben gemaakt van gevallene aanmerkingen op het eerste Jaarboekje.

Almanak der Akademie van Groningen. 1827. enz. Te Groningen, bij J. Oomkens. In 12mo. f :-70.

Welke de reden zij der late aankomst van dezen vijftienden - jaargang, (zoo heet het hier, even Duitsch als oneigenaardig - van een maandwerk of dagblad lieten wij het gelden - doch het is reeds de vijftiende, transeat cum caeteris!) weten wij niet. Hij pronkt met het schaduwbeeld van den Hooggeleerden jan ten brink, dien wij, al was het ook niet aan de deftigheid van het professoraal gewaad, terstond herkenden, inzonderheid in mond en kin. Voorts bevat het boekje de gewone stukken, die ons het Adademiewezen in ons land in het algemeen en de jongste Koninklijke besluiten daaromtrent, doch meer bijzonder de Groninger Hoogeschool, deszelfs personeel, werkzaamheden, lotgevallen, ontvangene geschenken voor Kabinet, Bibliotheek of Kruidtuin, uitgegevene werken der Hoogleeraren, enz. doen kennen. De dood van Prof. muntinghe, benevens de aankomst van van hall en clarisse als Proff. ordinarii, gaf inzonderheid belangrijke stof voor meer dan éénen spreker. Het werkje houdt zich dus door afwisseling en belangrijkheid zeer goed staande, en is, met name voor de Akademieburgers, gewis van wezenlijk nut.





{==429==} {>>pagina-aanduiding<<}

Boekbeschouwing.

Nieuwe Leerredenen, door I.J. Dermout, Hofprediker van Z.M. den Koning der Nederlanden en Predikant te 's Gravenhage. IIde Bundel. Te Dordrecht, bij Blussé en van Braam. 1827. In gr. 8vo. XII, 352 Bl. f 3-60.

Dit tweede deel volgt laat op het eerste, in 1823 uitgegeven. Het zij verre van ons, dat wij dit zouden berispen. Dat bekwame en geliefde predikers zoo nu en dan eens een proesje van hunnen arbeid geven, en zich daarmede, althans bij gemengde onderwerpen, niet te zeer haasten, kan niet anders dan goedgekeurd worden. Gaarne maken wij, voor ons, eene uitzondering ten opzigte van den eenigen van der palm, die trouwens ook zoo druk niet predikt, en gerust alles mag geven, wat zijne klimmende jaren hem nog vergunnen te schenken. Spraken wij van het genoemde eerste deel al gunstiger, naarmate wij, voortgaande, meer onderwerpen behandeld vonden, regt geschikt tot besturing van het dagelijksch leven; wij moeten dan natuurlijk nu nog meer tevreden, bijzonder tevreden met 's mans werk zijn, daar hij ons meer stukken van deze soort, en vooral van geene mindere waarde, schenkt.
De allereerste, op verzoek van velen geplaatst, is inderdaad merkwaardig - zij strekte ter bevestiging in den H. Dienst van zijnen eigen', eenigen zoon, op de plaats, waar zijn vader, naderhand predikant te Amsterdam, insgelijks het herderlijke werk begonnen had. De tekst is joh. XXI:16a. en c. Hebt gij mij lief? Hoed mijne schapen! het onderwerp: de liefde tot jezus christus, als het voorname vereischte in den dienaar en herder der christelijke gemeente. Niemand zal tekst of onderwerp anders dan gepast kunnen

{==430==} {>>pagina-aanduiding<<}
noemen; en toch schijnt het ons opmerkelijk, dat in een zoo kort tijdsbestek driemaal van beide (nagenoeg even zoo), in onzen bekenden kring, werd gebruik gemaakt. Omtrent dat van den beroemden, schoon nog jeugdigen, des amorie van der hoeven, zijn' schoonbroeder, den jongen stuart, te Haarlem bevestigende, werd ons met allerbijzondersten lof gesproken; en dit kan wel medegewerkt hebben, om onze hooggespannen verwachting bij de leerrede zelve van dermout min volkomen te bevredigen. Maar wat het bijwerk, de voorafspraak en het gerigte tot zijnen zoon, betreft, zelden lazen wij iets, met zoo vele warmte gesteld, zoo blijkbaar en heerlijk uit het hart gevloeid. Waarlijk, men begrijpt haast niet, hoe het de penne kon doorgaan, zonder iets van dezen gloed te verliezen. Een enkel staaltje slechts: ‘Ik heb als mensch en Evangeliedienaar vele dagen van blijdschap beleefd; maar nog geenen als dezen. Indien ik van al het mogelijke, dat mij te beurt kon vallen, van mijnen God iets had mogen bedingen, waaraan ik zijne gunst en trouw mijwaarts zoude kennen, dit, juist dit, wat mij heden wedervaart, zoude ik van Hem, als de vervulling van mijnen hoogsten wensch in dit leven, hebben begeerd. Die God heeft mij verstaan, toen ik dezen zoon voor het eerst in mijne vaderlijke armen nam, toen mijne verzuchting, dat hij goed en braaf, en, konde het zijn, een waardig Dienaar van het Evangelie worden mogt, naar Boven rees,’ enz. enz. Wij zouden te veel moeten afschrijven. Inderdaad, dit alles is welsprekendheid van het hart, zoo als men ze weinig hoort.
De tweede leerrede, over Hand. XXV:8b. Ik heb noch tegen de wet der Joden, noch tegen den tempel, noch tegen den Keizer iets gezondigd, en de hervorming voorstellende, als niet schadelijk voor de zekerheid der burgerlijke regering, bevat alzoo wederom een dier algemeene onderwerpen, welke op zijnen tijd nuttig, thans misschien bijzonder wel van pas kunnen zijn, en is, op het voetspoor van den voortref-
{==431==} {>>pagina-aanduiding<<}
felijken tzschirner, wèl behandeld, doch in den vorm eener leerrede min naar onzen smaak. Wij stemmen intusschen geheel in met de toepassing: 1o. Dankt God, dat gij leeft in een land, waar het licht der Hervorming is opgegaan, en onder eene regering, enz. 2o. Houdt uwe belijdenis en hare beginselen vast. 3o. Gedraagt u overeenkomstig dezelve.
De derde is: de evenredige vergelding van het ons toevertrouwde werk, volgens matth. XXV:14-30. De Heer dermout behoort onder de redenaars, die veel werk van de inleiding maken. Zij zijn bij hem blijkbaar iets anders dan de voorafspraak; op de voorlezing van den tekst volgende, en dus te nader aan het behandelde onderwerp verbonden, doorgaans warm en menigmaal met zekeren zwier gesteld. Men hoore: ‘Als wij onze oogen opheffen naar den hemel, en, onder het geleide eener naauwkeurige waarneming, de inrigting van het heelal gadeslaan, dan gevoelen wij ons onwederstaanbaar getroffen door de aanbiddelijke grootheid van den Koning der eeuwen, die al deze dingen geschapen heeft. Hoe verbaast ons die ontzaggelijke menigte van ligchamen, boven onze hoofden opgehangen! Hoe bekoort ons derzelver zonderbare (?) verscheidenheid, wanneer wij ons hier zonnen, ginds dwaalstarren, daar wachters hooren aanwijzen, en het verschil bespeuren tusschen den gloed der zon, die ons beschijnt, en het geflikker des glanzenden Orions, en het zachte schijnsel der mane! Hoe bedwelmt ons de juistheid van dat verstandig vermogen, hetwelk al die stofklompen als op eene schaal gewogen, en hunne onderlinge afstanden mitsgaders de snelheid hunner beweging, naar gelange van derzelver zwaarte, bepaald en geregeld heeft! Wat eerbied maakt zich van ons meester, wanneer de verhevenste wetenschap, waar het ongeoefend oog noch zamenhang noch regelmaat waarneemt, ons eene orde aantoont, door welke de gansche schepping een geheel uitmaakt,’ enz. ‘In het zedelijk Rijk des Allerhoogsten heerscht orde en regel-
{==432==} {>>pagina-aanduiding<<}
maat, niet minder dan in het Rijk der Natuur,’ enz. enz. De inhoud van het geheel is nu door den opmerkzamen ligt op te maken.
IV. De vredelievendheid, volgens matth. V: 9. Zalig zijn, enz. Derzelver pligtmatigheid, voordeeligheid, algemeen-nuttigheid, en moeijelijkheid. Als lessen of middelen worden opgegeven: een rein hart, eene verstandige keus van vrienden, en een ernstig bedenken onzer verpligting aan hen, met welke wij moeten omgaan.
V. Het geluk van een regt christelijk huisgezin, naar joh. XI:5. Jezus nu had Martha, en hare zuster en Lazarus lief. Gelukkig is hier wederom de wending, met welke de spreker van de inleiding op het onderwerp komt. Iets tot lof van het huisselijk geluk gezegd hebbende, begint hij voorts de donkere zijde te vertoonen, doch herneemt nu: ‘Gij verlangt niet, dat ik u rondleide, waar haat en afkeer de plaats van liefde heeft ingenomen, waar de achting voor betrekkingen en pligten onbekend is,’ enz. enz. ‘Neen!’ zegt gij, ‘breng ons liever, waar wij ons zelven wenschen; breng ons in den kring des huizes, waar Godsdienst, deugd en liefde bloeijen; zeg ons, hoe men daar verkeert in voorspoed en in leed, en spiegel ons de kunst voor, om met de onzen ook zóó gelukkig te worden.’ Ik ga, M.H.! uwen wensch bevredigen,’ enz. Wij hebben deze leerrede met uitstekend genoegen gelezen. Hoe menigmaal de waarlijk fraaije, heerlijke geschiedenis ook behandeld is, juist de aangehaalde woorden, tot het opgegeven einde gebezigd, zetten een' nieuwen glans aan het stuk bij. Onder anderen spreekt er de Prediker van de hoop des wederziens met blijkbare overtuiging en op eene grondige, doch tevens bescheidene wijze, en met waarschuwing tegen het misbruik, om, ten aanzien van allerlei menschen, bij elke gelegenheid van dood of verlies, dezen troostgrond te ontheiligen. Wij kunnen niet nalaten dit op te merken; omdat wij ons, zoo wel aan dit misbruik, als ook aan den waarlijk onchristelijken toon, op welken men

{==433==} {>>pagina-aanduiding<<}
dit wederzien wel eens van God vordert en als eene proef en voorwaarde zijner goedheid stelt, bij redenaars en dichters, meermalen geërgerd hebben. Is dan berusting in Zijnen weg, Die alleen weet, wat den mensche goed is, en veel meer dan éénen zegen heeft, niet ware, Christelijke wijsheid?
VI. De vreugde en pligten eener moeder. 1 sam. I:20-28. Een vervolg op twee, in den vorigen bundel geplaatste. Deze heeft ons niet in alle deelen zoo volkomen voldaan. De reden is tweederlei: 1o. Omdat het geval ons toeschijnt te veel naar het gebruik verplooid te zijn, dat er de Redenaar van wilde maken - als een besteden van het kind bij den Hoogepriester, om daar, tegen behoorlijke vergelding, eene goede opvoeding te genieten - bij het toenmalig, burgerlijk zoo wel, als godsdienstig Hoofd van den Staat! 2o. Omdat er over dit onderwerp, de opvoeding der jeugd, gevoelens worden geopperd, die niet algemeen zijn; daar het toch bijna als eene wet voor de kanselleer schijnt te kunnen gelden, dat bijzondere menschelijke denkbeelden zoo min mogelijk als hoofdvoorschriften worden aangedrongen. Het voorbeeld zelve is ook niet gelukkig: want het vroeg van huis zenden, onder vreemden, is reeds iets, dat wij den ouderen niet zouden aanprijzen - en hoe slecht maakten het de eigene zonen van den al te toegevenden Eli! - Dit alles, echter, zij gezegd behoudens beter oordeel en den lof, aan het veelvuldige goede ook hier gaarne toegekend.
VII. Aanprijzing van een betamend gemoedsbestaan aan ouders, bij het sterven hunner jonge kinderen. 2 Sam. XII:15b.-23. Uit deze leerrede, in welke David tot voorbeeld wordt gesteld, en die vol leer, stichting en troost is, schrijven wij het volgende, als opmerkelijk, uit: ‘Deze onderwerping des geloofs, M.H.! moet ons te gemakkelijker vallen, daar zij ondersteund wordt door de schoone hoop, die de Godsdienst ons instort, de hoop op de zaligheid onzer kinderen. Bij al de onzekerheid, die de juiste ken-
{==434==} {>>pagina-aanduiding<<}
nis aan het toekomend lot der menschen omzwachtelt, is er niets, waaromtrent wij ons eerder kunnen gerust stellen, dan omtrent het gelukkig lot onzer vroeg gestorven lievelingen. Wij ten minste beroemen ons, tot eene gemeenschap van Christenen te behooren, wier eigen geloofsbelijdenis, bij al het ontzag, hetwelk zij toedraagt aan Gods vrijmagtig welbehagen, de zaligheid der kinderen - wat men haar ook moge opgedicht hebben - nooit met eene enkele letter heeft wedersproken.’ - Het behaagt ons, hier als elders, bij dermout, dat hij, troostende, tevens sticht. Want, waarlijk, den vromen gelden de troostgronden van den Godsdienst voornamelijk.
VIII. De christelijke vriendschap, volgens den 2den Brief van Johannes. ‘Onder de letterkundige schatten, die ons uit vroeger en later tijd zijn ter hand gekomen, tellen wij niet alleen de uitvoerige schriften van wijze en beroemde mannen -, maar ook hunne gemeenzame brieven -. In dezelve vinden wij nog de natuurlijke uitdrukking van den geest en het karakter der schrijvers,’ enz. Op deze wijze leidt de Hofprediker ons in tot het overzigt van Johannes' vriendschappelijken Brief, benevens de behandeling van het genoemde onderwerp en deszelfs aanprijzing. Het onderwerp wordt in drie deelen gesplitst: 1. hartelijke deelneming aan elkanders belangen; 2. opregte toeleg ter versterking van wederzijdsche achting voor waarheid en deugd; 3. getrouwe waarschuwing voor de gevaren, waaraan men het hart en gedrag des genen, dien men lief heeft, ziet blootgesteld; alles uit den Brief en het voorbeeld van Johannes natuurlijk ontwikkeld. Dergelijke stukken schijnen ons toe, den bekwamen, oorspronkelijken man te kenmerken.
De laatste, IXde leerrede, aanprijzende eene dankbare opmerking der vergoeding van de onaangenaamheden des levens, heeft tot tekst Gen. XLI:51, een deel der beminnelijke geschiedenis van Jozef: Manasse, God heeft mij doen vergeten al mijne moeite, enz.

{==435==} {>>pagina-aanduiding<<}
Dermout doet ons hierin opmerken, dat Jozef aan God gedacht, dat hij aan zijne vroegere betrekkingen dacht, en wel met liefde; terwijl deze uitstorting zijner dankbaarheid niet terstond na zijne verheffing, maar bij het genot van huisselijk heil plaats had, 't welk hij dus toont het hoogst van allen te schatten. Het volgende betoog zelve scheen ons min wegslepend; schoon het laatste deel, de toepassing behelzende, regten troost bevat.
Te slotte willen wij bij eenige uitdrukkingen stilstaan, die ons min of meer vreemd luidden; b.v. bl. 151. omgankelijke menschen; bl. 164. met den morgen ontrijst; familie (gedurig herhaald); bl. 250. zoo lang het besluit nog niet gebaard had; bl. 261. als het zich van zijne jongen ontroofd ziet; bl. 261. tranen - als dauwdruppels, onder welke eene roos haar hoofd verbergt; bl. 326. gemoedsgezindheid. Wij veroordeelen hier niet; wij maken enkel oplettend.
Moge de geleerde en welsprekende man nog lang zijn helder licht tot in de huizen en harten van groot en klein doen stralen, en het eerwaardig geslacht van aanhoudenden zegen voor de Nederlandsche Christenheid zijn! Met deze opregte bede eindigen wij ons verslag.

Twee Brieven, naar aanleiding van het onlangs te Dresden uitgekomen werk: De zuivere Katholieke Leer. Uitgegeven door Dr. H.G. Tzschirner, Hoogleeraar in de Godgeleerdheid en Superintendent te Leipzig. Te Arnhem, bij C.A. Thieme. 1826. In gr. 8vo. 141 Bl. f 1-25.

De sinds weinige jaren vernieuwde aanval der Roomschkatholieken op het Protestantismus is het laatstgenoemde grootelijks ten zegen; en het is alsof deze oproeping tot hervatten strijd de Hervormden uit hunnen te zorgeloozen slaap opwekken, en den Roomschgezinden tot eene doodstuip worden moest. Dit laatste zal, vertrouwen wij,

{==436==} {>>pagina-aanduiding<<}
eindelijk het geval worden. Het voor ons liggend boekje strekke ten bewijze van het gegronde van deze onze hoop.
Van 1824-1826 kwam te Dresden zeker boek uit: Die reine Katholische Lehre, dargestelt in einer freymüthigen Beleuchtung der Schrift des Herrn Direktor otto: der Katholik und Protestant. Het maakte te Dresden weinig opgang. ‘Wat de mensch door zijn zoeken verkrijgt, is alles van den boozen en de vrucht der duisternis,’ enz. Over dit en soortgelijk obscurantisme, de groote onverdraagzaamheid en verregaande hatelijkheid, enz. schaamde zich zelfs de Roomschgezinde; en menigen Protestant, die eenig vermoeden had van het veelbeteekenende en opwekkelijke van deze en gene Roomschkatholieke plegtigheid, gingen de oogen open. Een vriend zond het boek aan den Hoogleeraar tzschirner; een man, die zich, en als wijsgeer en als Christen, en in elk ander opzigt, zoo gemakkelijk met iederen Roomschkatholieke meten kan, en wiens antiroomschgezinde geschriften ook bij ons met zoo veel toejuiching ontvangen zijn. De vriend vergde hem geene wederlegging van hetgeen reeds duizendmaal wederlegd was, maar verzocht van hem op enkele vragen oplossing van eenige hem gewigtige tegenwerpingen; b.v. 1) omtrent de H. Schrift als eenige kenbron, daar toch het Evangelie dertig en veertig jaren lang alleen mondeling, en, zelfs nadat er reeds Apostolische schriften bestonden, nog voornamelijk alleen door mondelinge prediking werd voortgeplant; 2) of men niet tegen menige inrigting in de Roomsche Kerk te zeer gekant en bevooroordeeld is, b.v. de vereering der Heiligen, het vasten, enz.; 3) of niet het Katholicisme werkelijk meer dan het Protestantisme der schoone kunsten voordeelig is. En eindelijk, 4) verlangde hij meerdere geruststelling bij den vernieuwden strijd der beide Kerkgemeenten, en ten aanzien van den tegenwoordigen toestand der
Protestantsche Kerk. Deze aanvrage is de inhoud van den eerst hier gegeven brief, welke met zeer juiste aanmerkingen op het boek, hetwelk tot dit geschrijf aanleiding gaf, gesloten wordt. -

{==437==} {>>pagina-aanduiding<<}
De tweede bevat het antwoord op denzelven door den Hoogleeraar. Eerst houdt hij zich alsof zijn vriend den Roomschgezinden schrijver te hard beoordeeld had; deze ironie is meesterlijk, en zonder lach leest men b.v. zeker hier den lof der geleerdheid van den Roomschgezinden Geestelijke niet, die zich, ter wederlegging der bedenking op de verlichting door den H. Geest van Kerkvergaderingen en Bisschoppen, uit hun gedrag ontleend, beroepen had, onder anderen, op Bileam's ezelin, als werktuig des Heeren; hoezeer dit goede beest, zegt tzschirner, toch wel niet als Representant en Bestuurder der Kerk heeft willen gelden; - alsmede de proeven van 's mans scherpzinnigheid! openhartigheid! verschoonende gematigdheid! enz. Maar dan gaat de Prof. over tot de behandeling der geopperde vragen. De eerste wordt beantwoord, door de stelling der Roomschgezinden aangaande de overleveringen in drieën te splitsen: 1) De eerste verkondiging des Christendoms geschiedde mondeling; er waren reeds gemeenten, toen de eerste schriften verschenen: zoo als nu die mondelijke verkondiging door de Apostolische schriften bewaard is, zoo is dit ook geschied door andere gedenkstukken. Het antwoord is: er zijn geene andere gedenkstukken uit de Apostolische tijden, die men als veilige bronnen gebruiken kan; want, de echtheid van sommige der zoogenoemden voorondersteld zijnde, zoo hebben wij geen' waarborg, dat zij, waar zij van de Apostelen verschillen, niet hunne eigene meening, of die van hunn' tijd of volk, ons mededeelen. 2) De Christelijke Kerk bewaart niet slechts, maar ontwikkelt en breidt ook uit de Christelijke leer. Alwat de ware Kerk aangenomen en geleerd heeft, is even zoo wel Christelijke leer, als hetgeen christus en de Apostelen geleerd hebben. Hetgeen toch waar is, kan niet ophouden waar te zijn, maar blijft dit. Indien dan nu maar bewezen ware de gegrondheid van de aanspraak der Roomschgezinde
Kerk op de van God gegevene magt ter onfeilbare bepaling van hetgeen men gelooven moet. Dit bewijs, intusschen, ontbreekt. Maar daarom stelt de Roomsch-
{==438==} {>>pagina-aanduiding<<}
gezinde dan ook, 3) dat de H. Geest de Bisschoppen, die de Kerk vertegenwoordigen, onmiddellijk verlicht, zoodat hunne uitspraken als Goddelijke openbaringen moeten geëerbiedigd worden. Het betoog, dat de voogdijschap, die de Hierarchie zich aanmatigt, niets meer dan eene usurpatie is, valt den Heere tzschirner niet moeijelijk. - Wat de tweede vraag betreft, lezenswaardig is hetgeen hier over zoogenoemde adiaphora grondig wordt aangemerkt; terwijl wordt aangewezen, hoe zelfs dat, hetwelk werkelijk onverschillig is, ophoudt zulks te zijn, wanneer het of voor iets verdienstelijks verklaard, of als iets noodzakelijks geboden wordt. Keurig wordt dit op de Roomschgezinde vereering der Heiligen, het vasten en de meeste instellingen toegepast. - Ten aanzien der derde vraag kan men toegeven, dat de kunstenaar bij den Katholieken eerdienst meer werk vindt; maar voor het overige leze men hier den invloed van den Godsdienst op de kunsten, niet alleen door den eerdienst, die de kunststukken of vereischt, of buitensluit, of toelaat, maar ook door de voorwerpen, die hij den kunstenaar en dichter aanbiedt, en vooral door de algemeene beschaving en rigting, die hij aan zijne belijders geeft; en men zal zich overtuigen, dat het Protestantisme te dezen geenszins voor het Katholicisme behoeft te wijken. - Bij de geruststelling, eindelijk, van zijnen Protestantschen vriend, blijven de bedenkelijke teekenen des tijds, en de laauwheid en zorgeloosheid van vele Protestanten, die maar niet schijnen te begrijpen, dat sinds twaalf jaren de stand der kerkelijke dingen wezenlijk veranderd is, door den Hoogleeraar niet onopgemerkt, en ziet hij
zelfs vooruit, dat wij, Protestanten, veel onaangenaams zullen beleven. Evenwel is hij aangaande den eindelijken uitslag der vernieuwde vijandelijkheid gerust, en gelooft met dezelfde zekerheid aan de voortduring der Evangelische Kerk, waarmede hij aan eene voortgaande ontwikkeling des menschelijken geslachts en aan eene de wereld regerende wijsheid vasthoudt. Slechts op driederlei wijze is de ondergang der Protestantsche Kerk denkbaar: 1) of zij zou

{==439==} {>>pagina-aanduiding<<}
van zelve opgelost moeten worden, en, verouderende, in zichzelve vervallen; 2) of de hooge Magten moesten haar te onderbrengen; 3) of het Katholicismus moest het goed gevoelen der wereld in zulk eene mate weten te winnen, dat alles tot hetzelve overging. De Schrijver toont overtuigend aan, dat voor geen dezer drie gevallen eenige waarschijnlijkheid is.
Als Bijlagen zijn bij dit boekje gevoegd: 1) een Brief van den Heer mollard-lefevre, betrekkelijk zijnen overgang tot den Protestantschen Godsdienst, de dato Lyon, den 25 Junij 1825; en 2) een door hemzelven geschreven verhaal van den Overgang van den Spaanschen Geestelijke joseph blanco uit de Roomschkatholieke tot de Protestantsche Kerk, mede 1825 gedagteekend. Beide deze stukken zijn zeer belangrijk.
Geheel dit geschrift van Prof. tzschirner is voor den Protestant, ook den Nederlandschen, een kostbaar geschenk, voor hetwelk wij wenschen, dat hij zich dankbaar toonen zal, door getrouwe lezing en behartiging. Het moet tot waakzaamheid opwekken en den laauwen belijder beschamen; maar het zal ook den te zeer bezwaarden en kleingeloovigen moed en hoop geven. Wij kunnen ons niet onthouden, het volgende, en wel om bijzondere redenen juist dit volgende, hier af te schrijven: ‘Ook wij hebben ons over godsdienstige en kerkelijke misstappen te beklagen; ook onder ons zijn bijgegeloof, dweeperij en onverdraagzaamheid niet zonder voorbeeld geweest. Wie zou dit willen ontkennen? Maar gewis zijn die misstappen in onze Kerk zeldzamer en minder gevaarlijk geweest dan in de Katholieke. Zulk een bijgeloof, als men in de Katholieke landen dreef en nog drijft, met de reliquien, met de inwijdingen of inzegeningen, en met de bezweringen, heeft men in Protestantsche landen nimmer aangetroffen; en wanneer dan ook, helaas! het schadelijk geloof aan hekserij en tooverij lang genoeg onder de onzen geheerscht heeft, zoo mogen wij toch ook roemen, dat diegenen, die de wereld van dit bijgeloof bevrijd hebben, balthazar bekker en

{==440==} {>>pagina-aanduiding<<}
christiaan thomasius, uit ons midden zijn opgetreden. Ook is het in 't geheel niet vreemd, dat in de Katholieke wereld meer bijgeloof geheerscht heeft dan in de Protestantsche, daar de Katholieke Kerk gebiedt te gelooven aan voortdurende, dagelijks herhaald wordende wonderen, en het bijgeloof dikwijls door Priesterbedrog is bevorderd geworden; en dat niet slechts in vroegere, maar ook in latere tijden, zelfs nog in de verlichte eeuw van Keizer jozef. Waar Geestelijken zelve het bijgeloof bevorderden, Maria-beelden tranen deden storten, de genezende kracht der reliquien roemden, en van verschijningen der afgestorvenen verhaalden, daar moest het wel ingang vinden bij het volk. Zoo iets is in de Evangelische Kerk ongehoord, wier Leeraars veelmeer aan de uitroeijing van het bijgeloof een groot en verdienstelijk aandeel gehad hebben. - Aan dweeperij heeft het onder ons ook niet ontbroken; misschien zelfs had die onder ons meer plaats dan in de Katholieke Kerk, deels omdat het Evangelisch geloof, meer dan het Katholieke, tot inkeer in zichzelven en tot beschouwing voert, deels omdat men bij ons het separatismus niet zoo streng als ginds onderdrukte. Maar de dweeperij onzer dweepers had meestal niets dan bestraffing van de zeden der wereld geestelijken hoogmoed en afzonderlijke zamenkomsten ten gevolge, maar werd geene vervolgzieke geestdrijverij, en geene staatkunde der Hierarchie nam onder ons de dweeperij in dienst, om ze tot bereiking van hare oogmerken te gebruiken. Daarom bestond er onder ons wel pietismus en separatismus, maar geen Jezuitismus. - Onverdraagzaamheid heeft ook onder onze geloofsgenooten bestaan; ook in de meeste Protestantsche landen hebben lang genoeg wetten gegolden, die of de uitoefening van den Katholieken Godsdienst verboden, of althans aan de Katholieken het gelijk genot van burgerlijke regten weigerden; inzonderheid was Koningin elizabeth niet billijk omtrent hare Katholieke
onderdanen, en de ijver ook van onze wederleggende Godgeleerden is niet altijd binnen de behoorlijke palen gebleven. Maar in bekeerings-
{==441==} {>>pagina-aanduiding<<}
zucht en vervolgingsijver is toch de onverdraagzaamheid nimmer in onze Kerk ontaard; Inquisitiegeregten hebben wij toch nooit gehad; in vergelijking met filips den II, was zelfs elizabeth verdraagzaam en zacht. Geen Protestantsche lodewijk XIV heeft zijne Katholieke onderdanen uit het land verdreven, en geen Protestantsche lamormaime en caraffa hebben eenen ferdinand II tot vervolging der Katholieken aangehitst. Waar is het, dat calvin aan den ongelukkigen michael servetus, die, in het jaar 1555, van wege antitrinitarische dwalingen, op zijn aandrijven, te Geneve, met den dood gestraft is, een groot onregt heeft begaan, omdat hij van het aangeërfde vooroordeel, dat ketterij eene misdaad is, nog niet los was; maar dit, in de gansche Protestantsche wereld, éénig voorbeeld van bloedige Godsdienstvervolging (ik heb er geen ander in de geschiedenis van drie eeuwen gevonden) moest alleen door de zoodanigen den Protestanten niet verweten worden, die heden ten dage nog de beginselen beweren, die tot zulk eene onregtvaardigheid vervoeren, en die op duizenden van bloedige offers der vervolgzucht, hier door geestdrijverij en ginds door Jezuitsche staatkunde ontstoken, kunnen gewezen worden. - Dwaze proeven, om de vrijheid des onderzoeks te beperken, zijn ook onder ons genomen. Maar op zulk eene wijs hebben toch zelfs de duisterste onzer duisterlingen het gezond verstand niet gehoond, noch met zulk eene eeuwige schande zich bedekt, als die tien Kardinalen, die het Roomsch Inquisitiegeregt uitmaakten, die in het jaar 1633 den zeventigjarigen galileo galilei dwongen, om op zijne kniën de leer te wederroepen, dat de aarde
zich beweegt, en dat de zon het middelpunt des wereldstelsels is. Neen! zoo heeft toch in geen Protestantsch land de wijsheid voor de dwaasheid geknield; zulk een geweld heeft toch in geen Protestantsch land het onverstand der Grooten aan de wetenschap en aan derzelver priesters uitgeoefend,’ enz.





{==442==} {>>pagina-aanduiding<<}

Smeekschrift, ten behoeve der Heidenen en Mahomedanen, gerigt aan alle Christenen van Nederland; door Philethnos. Eene stemme des Roependen in de woestijn: bereidt den weg des Heeren, enz. Jez. XL:3, 4, 5. Te Amsterdam, bij A.B. Saakes. 1826. In gr. 8vo. IV, 79 Bl. f :-75.

Alwie den geest des Christendoms kent, en de kennis aan het dierbare Evangelie voor zichzelven, naar verdienste, op hoogen prijs stelt, zal dit Smeekschrift, aan elken Christelijken Nederlander aangeboden, noch ongelezen ter zijde leggen, noch zonder hartelijke belangstelling in de heilige zaak, welke het raakt, lezen. Wat ook de bekende haafner, en, na hem, de Abt dubois, tegen het Zendelingswerk, als bezwaar, mogen hebben ingebragt, het blijft niet alleen een nuttig werk, maar ook eene heilige verpligting voor den regtgeaarden Christen, zoo veel mogelijk mede te werken, dat elke knie zich buige voor den Heer, elke tong Hem belijde, tot heerlijkheid van God, den Vader. Hoe hooger onze belangstelling rijst, hoe meer wij behooren werkzaam te zijn, om den grootsten schat op aarde tot zulken onzer medemenschen over te brengen, als, nog in dwaling en onkunde verzonken, uit die onzalige duisternis tot het heerlijkste licht kunnen gebragt worden, alleen door het dierbaar Evangelie.
God moet den wasdom geven; maar menschen moeten dan ook zaaijen en planten. Wie uit het gebrekkige van menschelijke pogingen bewijzen ontleent tegen het geheele Godegevallige werk, verraadt eigen onwil, en vergeet, dat de gebrekkige prediking des Evangelies toch beter is, dan beschaafd, maar wreed Heidendom, en het insgelijks wreede Islamismus. Zulk een denkt er niet aan, dat het mostaardzaad niet aanstonds een boom kan en moet worden. Het licht, hetwelk sedert de Hervorming ons land zoo heerlijk bestraalt, werd toch eerst aan het flaauwere van willebrord ontstoken.

{==443==} {>>pagina-aanduiding<<}

Philethnos doet het nadrukkelijkste verzoek aan Nederlanders in de heiligste zaak der menschheid, opdat allen, naar vermogen, medewerken ter aanvankelijke vestiging van den vrede, die eens algemeen op aarde, naar de leer des Bijbels, door 's Heilands kruis zal worden daargesteld. Dit verzoekschrift liet Philethnos achter, terwijl hij zelf het werk als Zendeling aanvaardde, en zijne nog jeugdige krachten geheel aan de zaak der menschheid toewijdde, voor welke hij slechts van de Christenen in Nederland medewerking en ondersteuning afsmeekt.
Hiermede stappen wij af van dit Smeekschrift, en wenschen den Zendeling k. gutzlaff, die wij in het zekere onderrigt zijn, dat schrijver is van dit opstel, in onze overzeesche bezittingen, ter bereiking van zijn edel en gewigtig doel, toe, onafgebroken lust tot zijn werk, bestendige gezondheid, de noodige krachten en allerlei voorspoed, en daarenboven, in ons Vaderland, de door hem zoo billijk verlangde medewerking en ondersteuning.

Korte verhandeling der Artsenijmengkundige Scheikunde, voornamelijk ingerigt voor die genen, welke zich willen voorbereiden tot het doen van examen; door Gerardus Lasonder. Te Dordrecht, bij Blussé en van Braam. 1826. In gr. 8vo. Behalve de Voorrede, 203 bl. f 1-80.

‘Het oogmerk van dit werkje (zegt de Schrijver in zijne voorrede) is, de Artsenijmengkundige Scheikunde zoo kort of beknoptelijk, doch tevens zoo duidelijk mogelijk was, den leergierigen lezer en beoefenaar dezer zoo zeer belangrijke wetenschap, volgens het laatste of nieuwste tijdvak der Scheikunde, voor te stellen.’
Niemand, der zake kundig, zal ontkennen, dat er in onze taal nog behoefte is aan goede schei- en artsenijmengkundige werken. Het oogmerk van den Heer lasonder, om aan deze behoefte te gemoet te komen, is derhalve

{==444==} {>>pagina-aanduiding<<}
zeer te prijzen; en het doet Recensent daarom te meer leed, na eene aandachtige lezing, te moeten betuigen, dat het werkje geenszins aan dat goede oogmerk beantwoordt, en alzoo ook niet berekend is, om de bestaande behoefte eenigzins te verminderen; integendeel wordt, zijns bedunkens, de behoefte aan goede werken door werkjes als dat van lasonder vermeerderd, ten einde de verkeerde denkbeelden, welke jongelingen zich uit dezelve eigen maken, zoo veel mogelijk tegen te gaan.
Dit ongunstig oordeel willen wij nu door ettelijke proeven pogen te staven. Het werkje is kort; dat is, de Artsenijmengkundige Scheikunde wordt in even 200 bladzijden verhandeld; maar het is ook onvolledig en oppervlakkig. Dat men, in onze taal schrijvende, vooral over wetenschappelijke onderwerpen, zich zoo veel mogelijk bevlijtige, om kort te zijn, is zeer aan te prijzen; maar, is noodelooze wijdloopigheid af te keuren, nog veel meer oppervlakkigheid en onvolledigheid. Te vergeefs zal men in dit werkje iets zoeken omtrent zeer vele, voor den Artsenijmenger, hoogstbelangrijke onderwerpen. Zoo vinden wij niets over de geheele klasse der zouten, dan alleen, op bl. 172-176, eene opgave, hoedanig dezelven verdeeld worden. Omtrent Tart. emet., Merc. sublim. corros., Merc. dulc., Sulph. aur. ant., Kermes miner., enz. vindt men niets. Na eene duistere opgave van de bereiding der Aether sulphuricus, en der verschijnselen, die daarbij plaats hebben, wordt ons geleerd, dat ‘Aether nitricus, muriaticus en aceticus nimmer zuiver zijn, dewijl, gedurende de ontleding van den alcohol, te gelijker tijd ook een gedeelte van het zuur ontleed wordt, waarmede zij dan ook altijd verontreinigd zijn.’ Wij meenen zoodanige behandeling onvolledig en oppervlakkig te moeten noemen, oordeelende de door ons genoemde onderwerpen voor den Artsenijmenger van vrij wat grooter belang, dan de kennis van het Lithium, Strontium, het kool- en phosphor-waterstofgaz. Men had deze en andere niet geheel behoeven voorbij te gaan (ook dit zouden wij afkeuren), maar nog veel minder zoo vele be-
{==445==} {>>pagina-aanduiding<<}
langrijke onderwerpen geheel onaangeroerd moeten laten, of zoo onvoldoende, als de Aethers, behandelen. Wie zal in een werkje, als dit moet heeten, niet ten minste een algemeen
overzigt verwachten over de nadere bestanddeelen der planten, onder welke zulke voortreffelijke geneesmiddelen zijn; maar ook dit ontbreekt: alwat daaromtrent in het werkje te vinden is, bestaat in eene vijf bladzijden lange lijst van de hoofd- of eigene (zijn er ook oneigene?) bestanddeelen der planten, niets anders behelzende dan den naam der stof, dien van de plant of het deel, uit welke dezelve verkregen wordt, en den naam van den uitvinder. Behalve dat het bestaan van vele hier opgegevene stoffen nog hoogst twijfelachtig is, ware het nuttiger en beter geweest, en algemeen, kort, maar duidelijk overzigt over dezelven te geven, en meer bijzonder te spreken over Chinine, Cinchonine, Morphine, enz. Hoe vele gewigtige vragen kan men jongelingen, bij hun examen, niet voorstellen, waarop zij geen het minste antwoord in dit werkje vinden kunnen; en toch moet hetzelve voornamelijk voor hen dienen!
Het was te wenschen, dat er geene andere bedenkingen op het voor ons liggend boekje te maken waren; maar hetgeen men er in vindt, is duister, onnaauwkeurig, en dikwijls onverstaanbaar: ook dit wil Recensent met eenige voorbeelden bewijzen; want alles aan te voeren, zoude ons bestek verre overschrijden. Op bl. 1 en 2 lezen wij, dat de Artsenijmengkunde voorheen verdeeld werd in Galenische en chemische; dat deze verdeeling thans geheel verworpen is, en dat men door chemische verstond ‘die, waardoor de ligchamen in hunne bestanddeelen ontvangen worden, en wezenlijke veranderingen ondergingen.’ Wat beteekent het: ligchamen worden in hunne bestanddeelen ontvangen? Na in § 3 gezegd te hebben, dat alle ligchamen, welke ons door de natuur worden aangeboden, verdeeld worden in mijnstoffelijke, plantaardige en dierlijke zelfstandigheden, gaat de Schrijver over, in § 4, om het onderscheid, bijzonder tusschen plantaardige en dierlijke zelfstandigheden, op te geven.

{==446==} {>>pagina-aanduiding<<}
Wij willen deze § ter proeve overschrijven: ‘De zelfstandigheden van het planten- en dierenrijk bezitten een regelmatig maaksel van ligchaam, waarin de noodige sappen omloopen, zich door zaad en voortplanting vermenigvuldigen, alsmede eene vrijwillige bewegingskracht, en het vermogen hebben, om te denken; deze twee laatste eigenschappen ontmoet men niet dan in de voortbrengselen van het dierenrijk; vandaar, dat men die van het plantenrijk gedeeltelijk, en die van het dierenrijk volkomen bewerktuigde ligchamen noemt. De zelfstandigheden uit het mijnstoffelijk rijk, plantenrijk en dierenrijk worden, naar de wijze, hoe men die afzonderlijk bekomt, verdeeld in uitvloeisels (educta) en in voortbrengsels (producta).’ Recensent verkeert in het denkbeeld, dat het vermogen om te denken geenszins een algemeen kenmerk der dieren is, maar dat dit vermogen alleen bij den mensch gevonden wordt, die zich juist daardoor van het redelooze vee onderscheidt, en boven hetzelve zoo ver verheven is. De redenering van lasonder is hier zoo fraai, dat men volgens dezelve het vermogen van denken ook aan Castoreum en Moschus kan toeschrijven; immers zijn dit ook voortbrengselen van het dierenrijk. Planten noemt de Schrijver gedeeltelijk bewerktuigd. Zijn zij dan niet juist zóó bewerktuigd, als noodig is, om aan hare bestemming te voldoen? en is dat geene volkomene bewerktuiging? Is het onderscheid tusschen educta en producta gelegen in de wijze, hoe men dezelve verkrijgt? of ligt dat niet veel meer in den toestand, in welken de ligchamen verkregen worden? Lasonder schijnt, § 5, koolzuur en Ammonia altijd als producta te beschouwen; naar ons gevoelen zijn zij in het eene
geval producta, in het andere educta. Recensent meent niet te veel te zeggen, wanneer hij zoodanige redenering duister, onnaauwkeurig, onverstaanbaar, en zelfs ongerijmd noemt.
§ 6 lezen wij, ‘dat de hedendaagsche Scheikundigen de lucht met het woord gaz bestempelen, en daardoor niet anders verstaan, dan dat zoodanige ligchamen met

{==447==} {>>pagina-aanduiding<<}
de warmtestof zoo (?) scheikundig verbonden zijn, dat zij voor ons oog onzigtbaar zijn.’ - Op bl. 98 vernemen wij, dat overzuurd zoutzuur op zichzelve niet dan in de gazvormige gedaante kan worden daargesteld, en dat hetzelve eene geelgroene kleur heeft. Dit kunnen wij niet overeenbrengen: want, naar de gegevene bepaling van gaz, moet het overzuurd zoutzuurgaz onzigtbaar zijn; en hoe nu de kleur van onzigtbare ligchamen kan gekend worden, is ons onbewust. Indien de Heer lasonder kon goedvinden, de kunst, om onzigtbare zaken te zien, bekend te maken, zouden welligt velen zulks als eene gewigtige dienst beschouwen.
Bl. 9, § 14, vinden wij een nieuw bewijs van juiste en naauwkeurige redenering. Ontleding, zegt hij, wordt verdeeld in a) werktuigelijke, b) onmiddellijke, c) middellijke, en d) natuurlijke; en in § 19 wordt er nog een vijfde, die door probeermiddelen, bijgevoegd. Werktuigelijke ontleding wordt beschreven te geschieden door werktuigelijke middelen, als stampen, wrijven enz. ‘Onmiddellijke,’ zegt lasonder, ‘is die, welke door werktuigelijke ontleding, of andere eenvoudige middelen, wordt volbragt, als verdunning, doorzijging, bezinking enz., de enkele zelfstandigheden, welke uit iets bestaan,’ (zijn er ook, welke uit niets bestaan?) ‘van elkander scheidt; dus scheidt men het aanhangend salpeterzuur van het bismuthoxyde door bijvoeging van water; of deze ontleding wordt volbragt, om de eerste of naaste bestanddeelen van de ligchamen af te zonderen.’ Maken wij daarvan eens eene toepassing. Onmiddellijke ontleding wordt volbragt door werktuigelijke, of door andere eenvoudige middelen, om de eerste of naaste bestanddeelen der ligchamen af te zonderen; salpeterzuur is, volgens lasonder zelven, een eerst of naast bestanddeel van de salpeter; om dat af te scheiden, bedient men zich van zwavelzuur; en zoo behoort dan de ontleding van salpeter door zwavelzuur tot de onmiddellijke, die door de werktuigelijke of andere eenvoudige middelen volbragt wordt!!! Natuurlijke ontle-
{==448==} {>>pagina-aanduiding<<}
ding wordt nader omschreven als de van zelfs werkende; en ontleding door probeermiddelen als die alleen werkt op het scheikundig zamenstel der ligchamen, enz. Recensent gelooft, dat ontleding een gevolg is van werking, geenszins werking zelve; maar lasonder schijnt eene geheel eigene logica te hebben.
Bl. 49, § 85, lezen wij over de zuurstof het volgende: ‘Wij bekomen deze stof (zoo als priestley dezelve in 1774 ontdekte) uit de salpeter, verder uit de overzuurde zoutzure potasch, en uit meest alle metaalverzuursels, het zij door eene enkele verhitting, of verhooging van temperatuur, het zij door bijvoeging van die zelfstandigheden, welke grootere verwantschap hebben tot die ligchamen (welke?) dan de zuurstof, hetwelk het best geschiedt door een of ander metaaloxyde met zwavelzuur aan verhooging van temperatuur bloot te stellen.’ Zal men, dit lezende, niet denken, dat, indien men zinkoxyde, ijzeroxyde, koperoxyde enz. met zwavelzuur verhit, er zuurstof wordt afgescheiden? Dit is dan wel iets nieuws, en behoort waarschijnlijk tot het laatste of nieuwste tijdvak der Scheikunde van den Heer lasonder; even als de raad, dien wij in dezelfde § vinden, om, ter verkrijging van zeer zuiver zuurstofgaz, gebruik te maken van het (NB) salpeterig tweede kwikverzuursel.
Het aangevoerde zal wel meer dan voldoende zijn, om te doen zien, in hoeverre de Heer lasonder voldaan heeft aan zijne belofte, om de Artsenijmengkundige Scheikunde kort, maar tevens zoo duidelijk mogelijk voor te stellen. Hierbij echter bepaalde zich 's mans oogmerk niet: die duidelijke voorstelling moest ook zijn volgens het laatste of nieuwste tijdvak der Scheikunde. Ook in dit opzigt ontbreekt zeer veel. Overal vindt men bewijzen van onkunde in de vorderingen der Scheikunde gedurende de laatste 15 à 20 jaren. Hetgeen men daarvan nog vindt, schijnt lasonder meest van hooren zeggen te hebben; want, indien hij zelf goede bronnen geraadpleegd hadde, zoude hij zekerlijk niet zoo geschreven

{==449==} {>>pagina-aanduiding<<}
hebben. Een paar proeven zullen het gezegde, zoo wij meenen, voldoende bewijzen.
Bl. 99, § 159, lezen wij het volgende: ‘Wegens het bestaan van het gewoon en overzuurd zoutzuur is men het alsnog niet volkomen eens. De zoogenaamde Chlorinisten, aan welker hoofd davy staat, houden het gewone zoutzuur als te zijn zamengesteld uit waterstof en eene tot hiertoe onbekende (?) grondstof, door hen zoutstof, Chlorinum, genaamd. Dit meenen zij te kunnen bewijzen, door watervrije zoutzure verbindingen, met bijvoeging van een gedeelte water, in een daartoe geschikt werktuig te verhitten. (!!!) Volgens hun gevoelen zoude hier de waterstof van het bijgevoegde water zich met de zoutstof van de zoutzure verbindingen vereenigen, en daardoor het gewone zoutzuur doen ontstaan, waarna de zuurstof van het water zich met de waterstof van de zoutzure verbindingen zoude vereenigen tot zamenstelling van water (!!!!); terwijl zij nu verder het overzuurd zoutzuur beschouwen als de zoutstof op zichzelve, welke echter die eigenschap bezit van zich in verscheidene evenredigheden met de zuurstof te kunnen verbinden. Hier (de Heer lasonder doelt op de bereiding van Chlorine uit zeezout en bruinsteen) ‘zoude, volgens hun gevoelen, de zuurstof van het bruinsteenverzuursel zich gedeeltelijk met de waterstof van de zoutzure verbindingen vereenigen, waardoor water wordt voortgebragt, terwijl een ander gedeelte zuurstof zich met de zoutstof verbindt tot daarstelling van een Chlorinumoxyde.’ (?) Wie kan zich uit zulk eene verwarde voorstelling een denkbeeld maken van de theorie van gay-lussac, thenard, davy, waarmede zich thans ook berzelius vereenigt, en andere beroemde Scheikundigen? Recensent bekent gaarne, daartoe niet in staat te zijn, en zoude bijna gelooven, dat de Schrijver hier zichzelven niet verstond. Het zoude eene beleediging zijn voor deskundige lezers, indien wij de blijken van onkunde, niet
alleen omtrent de nieuwe-
{==450==} {>>pagina-aanduiding<<}
re, maar ook omtrent de oudere denkbeelden over den aard van het zoutzuur, hier voorhanden, wilden aanwijzen; zij zijn al te zeer in het oog loopende.
Eene andere proeve vinden wij op bl. 120. Aldaar spreekt de Schrijver over verkoold waterstofgaz (verkoold beteekent doorgaans, tot kool gebrand; wij wisten niet, dat dit ook met waterstofgaz geschieden kan). Beide verbindingen van koolstof en waterstofgaz worden ondereen verward; en het is blijkbaar, dat de Schrijver geene kennis draagt, dat er twee verschillende verbindingen bestaan. Onder de eigenschappen nu van het verkoold waterstofgaz wordt, bl. 122, de volgende opgegeven: ‘Wanneer drie deelen van dit gaz met een deel overzuurd zoutzuurgaz in aanraking gebragt worden, dan ontstaat er olie, doordien een gedeelte zuurstof van het overzuurd zoutzuurgaz zich in diervoege met de kool- en water-stof verbindt, welke vereischt wordt tot zamenstelling van bovengemeld product. Het overzuurd zoutzuur, nu van een gedeelte zuurstof beroofd zijnde, is overgegaan of verandert in gewoon zoutzuur; uit dien hoofde mogen wij dus met reden besluiten, dat er zuurstof in het overzuurd zoutzuur aanwezig is, hetwelk davy en meer anderen meenen niet te zullen zijn.’ Welk eene overtuigende redenering! Overzuurd zoutzuurgaz en verkoold waterstofgaz vormen olie; olie bestaat uit kool-, water- en zuurstof; derhalve is er zuurstof in het overzuurd zoutzuurgaz aanwezig! Er is zoo veel geschreven, en er zijn zoo vele gronden voor en tegen het aanwezen van zuurstof in het zoutzuur aangevoerd; de eerste Geleerden van Europa hebben erkend, dat dit niet voor een stellig bewijs vatbaar was, en zich de meeste verschijnselen zoo wel naar de oudere als nieuwere theorie lieten verklaren; en ziet, dat vraagpunt beslist lasonder, zoo eenvoudig en zoo overtuigend! Wie had immer kunnen denken, dat dit bewijs aan de scherpziende oogen van zoo vele Scheikundigen zoude ontsnappen? Intusschen wilde Recensent niet gaarne op zich nemen, den Schrijver hier vrij te pleiten

{==451==} {>>pagina-aanduiding<<}
van verwaandheid, welke dan ook dikwijls met onkunde gepaard gaat.
Het zoude ons zeer aangenaam zijn, een vaderlandsch werk te kunnen aanprijzen; maar pligt gebiedt ons integendeel, jongelieden voor dit werkje te waarschuwen: want zij zullen er wel verkeerde en onnaauwkeurige denkbeelden uit overnemen, maar er geenszins uit leeren, hetgeen zij behooren te weten.
Het spreekwoord zegt: uit de vruchten kent men den boom; en kan men dan ook niet uit schriften over de bekwaamheden van derzelver Schrijveren oordeelen? Zoo ja, dan moet Recensent betuigen, dat, naar zijn oordeel, de Heer lasonder, of wie dan ook de Schrijver van dit werkje wezen moge, de noodige bekwaamheden mist, om als Leeraar in de Artsenijmengkunde, het zij dan mondeling, het zij schriftelijk, op te treden; hem ernstig aanradende, zichzelven te oefenen door het lezen en herlezen van goede werken, waaraan in onderscheidene talen geen gebrek is, zoo de Schrijver, namelijk, die talen verstaat; en Recensent hoopt, dat er eerlang, ook in onze taal, minder gebrek aan goede werken over de Artsenijmengkunde zijn zal.
Wij gebruikten daar de uitdrukking: of wie dan ook de Schrijver wezen moge; en wij deden dit opzettelijk, omdat ons een gerucht is ter ooren gekomen, dat de Heer lasonder geenszins zijn eigen werk aan het publiek heeft aangeboden, maar zich zoude bediend hebben van zekere dictata, opgesteld door een' ander', die zich, naar men zegt, sedert eenige jaren heeft toegelegd op het onderwijzen van jongelingen in de Artsenijmengkunde. Wij willen hier de waarheid of onwaarheid van dat gerucht niet onderzoeken; maar, het eerste eens voorondersteld zijnde, zoude daarin eene reden te meer gelegen zijn, om den Heere lasonder ernstig af te raden, voortaan de pen weder op te vatten; want de vele fouten in de benamingen, welke hij, als Apotheker, toch wel behoorde te kennen, zouden grond kunnen geven, om hem te beschouwen,

{==452==} {>>pagina-aanduiding<<}
als onbekwaam, om zelfs misslagen te verbeteren, die waarschijnlijk door leerlingen, bij het afschrijven, begaan zijn.




Mémoires sur ce qui s'est passé de remarquable après la Capitulation de Bois le Duc, relativement aux négociations entamées entre la France et la Hollande, et à la mission de M.M. Brantsen et Repelaer à Paris, en 1794, par M.C. van Breugel, ancien Directeur des Contributions directes dans la Province de Frise. Amsterdam et la Haye, chez les Frères van Cleef. IV et 135 pp. f 1-20.

Onder de menigte van kleine geschied- en staatkundige geschriften was het hier boven genoemde een tijdlang onzer aandacht ontsnapt. Het verdient die echter in ruime mate, als zijnde eene belangrijke bijdrage tot onze Vaderlandsche Geschiedenis, en de kennis der oorzaken van groote gebeurtenissen, die nog velen van dit geslacht hebben beleefd. De lezing bragt ons in eene treurige stemming. Het brengt ons de laatste dagen en den val van ons onafhankelijk Gemeenebest voor den geest (want gedurende den verkwijnenden toestand van 1795 tot 1806 was het slechts een schatpligtig en onderdanig aanhangsel van Frankrijk.) Wij zien hier, hoe, door den drang der omstandigheden, door eenige schijnbare toevalligheden, in weerwil van den besten wil der Fransche Representanten, vooral van den braven lacombe, om een vergelijk te treffen op eervolle voorwaarden voor Nederland, in spijt van den onvermoeiden ijver en de onbegrijpelijke werkzaamheid van den Heere van breugel, en de zeer natuurlijke bereidwilligheid onzer Regering, om de hand tot vrede te leenen, het werk in duigen viel, grootendeels zekerlijk door de vroege vorst des winters van 1794-95, maar ook voor een zeer aanmerkelijk gedeelte ten gevolge van veel geringere omstandigheden; zoodanig was b.v. het aanhouden des Heeren van breugel te 's Hertogenbosch aan de poort, waardoor de Raadpensionaris van de spiegel den renbode met de paspoorten voor eenen Agent te laat ontving, en, vreezende dat die mogten verloren zijn, den bedoelden Agent (den Heere repelaer) niet langs den afgesproken' weg van Dordrecht en de Lage Zwaluwe, (toen nog in onze handen)

{==453==} {>>pagina-aanduiding<<}
maar over Bommel en 's Hertogenbosch zond, waardoor de tot daartoe geheime handeling uitlekte, en door de zoogenoemde Bataven, of gevlugte Patriotten, eene spaak in 't wiel gestoken werd, hetwelk alles verlamde. Deze lieten nu geene rust, noch aan den minst vredelievenden Representant bellegarde, tot hij de zaak geheel diplomatiek behandelde, noch aan het Comité de salut public te Parijs, tot het eerst magtig draalde met het afzenden van antwoord, en daarna den vredehandel of afbrak, of althans onder zulke bezwarende voorwaarden toeliet, dat de eer van eenen onashankelijken Staat, gelijk de Republiek der Vereenigde Nederlanden toen nog was, niet duldde, dezelve aan te nemen. Doch dit was de eenige reden der mislukking des werks niet. Zekerlijk moet men het ongeduld van den Raadpensionaris berispen, die niet éénen dag langer wachtte, daar hij toch berekenen kon, dat, in den toenmaligen staat van zaken, - terwijl de rivieren door onze Flotille bezet gehouden werden, - menig beletsel door misverstand enz. kon opkomen, en geheimhouding nog zoo noodig was. Ten andere verdient de draling der beide gevraagde Vredegezanten, de Heeren brantsen en repelaer, wel eenige berisping. Immers deze Heeren, den 15 December benoemd tot de onderhandeling, (waarom niet eer?) gingen eerst den 23sten op reis, kwamen eerst den 29sten te Oosterhout, een tijd van volle veertien dagen, niettegenstaande het eerst den 16den was begonnen te vriezen, niettegenstaande de wapenrust tot den 26 December geduurd had, na welken tijd eerst de overtogt zeer moeijelijk gemaakt werd, en niettegenstaande de Vredegezanten zelfs toen wel iets hadden mogen wagen, of althans grooteren spoed maken tot redding des lands. De
Patriotten verzuimden er zoo lang niet op. Zij werkten reeds lang te Parijs, om de Franschen herwaarts te roepen; en dit moest waarlijk de stappen onzer Gezanten bevleugeld hebben. Doch neen! Na hunne komst bij den Schrijver ging de reis niet spoediger voort, zoodat zij, den 1 Januarij van 's Hertogenbosch afgereisd, niet vóór den 6den te Parijs waren, alwaar de Heer van breugel, gelijktijdig met hen vertrokken, reeds den 4den was aangekomen; en dat in een tijdstip, waarop ieder uur van onschatbare waarde was! Want intusschen waren de Franschen, gebruik makende van de vorst, reeds over de Maas en Waal getrokken, en hadden de Nederlandsche troepen verrast en teruggedrongen. - Zoo zien wij, dat onze Staatsregering tot in hare laat-
{==454==} {>>pagina-aanduiding<<}
ste oogenblikken nog den ouden, deftigen gang ging, die overal te pas kwam, behalve tegen Fransche Republikeinen, en tegen hunne medehelpers, de van wraaklust en zucht naar hunne haardsteden ziedende Bataven. Het was deze methodieke langzaamheid aan den eenen, de ontzettende vlugheid en rusteloosheid aan den anderen kant, die den val van het oude, ten behoeve der Revolutie, bijkans overal in Europa beslist heeft.
Maar de Heer van breugel beschuldigt het toenmalige Fransche Bestuur van trouweloosheid. Het had, bij monde van den vrij revolutionairen Representant bellegarde, (deszelfs ambtgenoot lacombe was veel gematigder) den Heere van breugel verzekerd, dat de Fransche troepen zich tot verdediging zouden bepalen, wanneer de Nederlandsche dit ook deden. Dit was, met andere woorden, een wapenstilstand voorslaan. Gaarne had zich van breugel deswege belast, en daarvan berigt aan Z.D.H. den Erfprins, (thans onzen Koning) Generaal en Chef van het leger, doen toekomen. Daarmede zouden de Franschen nu de Hollanders verschalkt hebben, om hen den 27sten te veiliger te kunnen aantasten en te geruster te vinden, gelijk het geval was, daar elk van onze zijde nog aan eene wapenschorsing geloofde. Doch van breugel zelf verhaalt, dat men hem ten stelligste gelast had, naderhand aan den Prins te schrijven, dat de Representant het niet op zich had durven nemen, den wapenstilstand aan te gaan, maar daarover aan het Comité de salut public had geschreven, hetwelk dien niet goedkeurde. Dus hebben in dit geval de Fransche Autoriteiten ter goeder trouwe gehandeld, en de beschuldiging des Heeren van breugel vervalt. Het is waar, dat de waarschuwing wat kort vóór den slag geschiedde: eerst den 26sten December 1794 werd een Trompetter met de boodschap gezonden, en reeds in den nacht tusschen den 26sten en 27sten geschiedde de aanval. Maar zoo zijn de Franschen; vlug in alles! Waarom bleven de onzen ook niet op de qui vive? De wapenstilstand was toch niet formeel gesloten. Daarenboven heeft men van onze zijde nimmer over trouweloosheid
geklaagd; gelijk zekerlijk het geval zou geweest zijn, indien de beschuldiging van onzen Schrijver grond had. De beroemde van de spiegel zegt daarvan niets in zijne Brieven en Negociatiën, noch in de Nadenking van eenen Staatsman.
Maar bekennen wij het slechts - dus werd de wil volbragt

{==455==} {>>pagina-aanduiding<<}
des Almagtigen. Ons schoone Vaderland, zoo lang de zetel van welvaart, geluk en ware vrijheid, moest door halfnaakte Horden vervuld, uitgezogen, en, onder den schijn van vrijheid, met eene zee van jammeren overstelpt worden, opdat, gelijk de heerlijkste oogsten uit het slijk van den Nijl uit die gistende en rottende stoffen de kostbaarste vrucht, de eendragt der burgers, na dertig rampspoedige jaren der uiterste verdeeldheid, zou rijpen!
Wij zijn den Heere van breugel dank schuldig voor deze mededeeling, die, hoewel wat laat, altijd nog welkom is. Van 's mans waarheidsliefde getuigen zijne uitdrukkingen zoo wel als zijn stilzwijgen nopens daendels, wien hij geene reden had om te verschoonen, daar deze het juist is, die alles in duigen wierp, wat van breugel met zoo veel moeite opbouwde. Nogtans prijst hij hem wegens beleefdheid, matigheid en bescheidenheid, en zegt, dat hij niet met wraakzucht bezield was, maar met het verlangen, om 's Volks heil, naar zijne beginselen, te bevorderen. Maar daarentegen beklaagt hij zich met regt over de onbeschoftheid van eenige Bataven, die hem op de hatelijkste wijze met scheldwoorden overlaadden, omdat hij - aan zijn land den Vrede wilde bezorgen; zoo zeer waren toen alle denkbeelden van regt en pligt in veler hoofden omgekeerd!
De Fransche stijl is niet sierlijk, maar duidelijk en verstaanbaar.

Levensschets van den Generaal Foy, benevens eene beschouwing van deszelfs kenmerkende hoedanigheden als Redenaar, en eenige zijner Adviezen in de Kamer der Afgevaardigden. Met deszelfs Portret. Te Delft, bij de Wed. J. Allart. 1826. In gr. 8vo. Levensschets VIII en 180, Adviezen 200 bl. f 3-75.

Onder de meest beroemde Redenaars in de Fransche Wetgevende Vergadering komt den Generaal foy eene uitstekende plaats toe. Zijn naam is ook onder ons zeer bekend, door zijne, om zoo te spreken, geheel nationale begrafenis, en door de bij uitstek onbekrompene wijze, waarmede de, anders meer met woorden dan met daden milde, Fransche Natie voor zijn huisgezin heeft gezorgd. Toen derhalve twee deelen zijner parlementaire Redevoeringen, voorafgegaan door zijne

{==456==} {>>pagina-aanduiding<<}
Levensschets, in Frankrijk het licht zagen, was men hier op eene vertaling bedacht. Men heeft echter deze twee lijvige boekdeelen in één matig 8vo. bijeengedrongen, en daaraan heeft men zeer wel gedaan. Maar het blijft zelfs de vraag, of de vertaling dier stukken, meestal tot Frankrijks inwendig bestuur betrekkelijk, buiten de nieuwsbladen, waarin men dezelve met de voorgaande en volgende Redevoeringen in verband ziet, wel genoeg belangwekkends voor den Nederlandschen Lezer hebben, die tot hiertoe, behalve het groote werk des Graven van hogendorp, zelfs van zijne eigene Vertegenwoordigers, eenen van alphen, collot d'escury (*), gocringa, enz. geene verzameling hunner belangrijke Adviezen bezit. Ook gaat in de overgieting uit de Fransche in onze taal noodzakelijk veel van hes vuur en de kracht der rede verloren, ten zij de Vertaler zelf welsprekend is, gelijk wij omtrent den Overzetter dezes werks niet kunnen getuigen. Doch al ware het, dat de Redevoeringen des Generaals foy voor ons deze waarde hadden, zoo houden wij toen het verhaal zijner vroegere veldtogten voor nog minder belangrijk voor den Nederlandschen Lezer. Dat hij zich in verscheidene landen als een braaf en dapper Krijgsman gekweten heeft, was korter (b.v. met de woorden des Schrijvers zelven op bl. 55, 56) dan in bijna 60 bladzijden te verhalen. Dat de toekomstige verdediger van de Regten der Volken zich als een lijdelijk werktuig tot de onderdrukking van Zwitserland en Spanje liet gebruiken, strekt hem wel niet tot schande, maar toch ook - in den waren zin des woords - niet tot eer. Omtrent 's mans karakter, huisselijke en openbare
betrekkingen, worden daarentegen vele belangrijke bijzonderheden medegedeeld, die foy in een zeer beminnelijk licht plaatsen. Doch het licht is bijna geheel zonder schaduw; en foy was toch een mensch, zoodat hij aan de menschelijke zwakheid wel eenige schatting zal hebben toegebragt. Men moet altijd op zijne hoede zijn tegen Lofredenen; en deze Levensschets is er eene, waarin men geen gebrek in den Held vindt.
Op deze schets, het werk van den Heer tissot, volgt de beschouwing van 's mans verdiensten als Redenaar, door zijnen oud-Ambtgenoot etienne. Deze schildering, in een' zwieriger stijl geschreven dan de Levensschets, is nog-
{==457==} {>>pagina-aanduiding<<}
tans zaakrijk; zij geeft een vrij duidelijk denkbeeld van 's mans talent en tevens van de door hem meest behandelde onderwerpen, zoodat zij een goede overgang en inleiding is tot de Adviezen. Deze laatste bestaan, gelijk wij reeds boven zagen, meer uit eene bloemlezing, uit staaltjes der Redevoeringen van foy, dan uit die Redevoeringen in haar geheel. Het Fransche werk niet bij de hand hebbende, kunnen wij niet nagaan, in hoeverre deze stalen met oordeel gekozen zijn, en of zij tot 's mans beste stukken behooren. Dit heeft ons althans getroffen, dat men daarin zeer weinig of geene declamatie aantreft, maar dat de Redevoeringen, immers zoo als wij die hier aantreffen, doorvoed zijn met zaken; iets, hetwelk bij de Fransche Redenaars zeer zeldzaam, en dus eene groote verdienste is. Staatkunde, Staatshuishoudkunde, Finantiën, Regten, Geschiedenis, zelfs Kerkelijke Geschiedenis, - niets is hem vreemd, en hij weet alles voegzaam te pas te brengen. Maar deze eigenschap begint ook, ten gevolge van het vertegenwoordigende stelsel, en de daarmede verknochte openbaarheid der discussiën, bij de Franschen meer veld te winnen, en eerlang zullen zij misschien hunne pitts, burkes, fox en sheridans hebben. Deze zaakrijkheid is zekerlijk eene eigenschap, die foy met demosthenes gemeen heeft, wiens verdienste volstrekt niet in schoonklinkende Phrasen bestaat, gelijk sommigen wanen, die hem slechts bij geruchte kennen. Maar daarom is foy nog geen
demosthenes. Wij bekennen echter, dat wij hier geene bevoegde beoordeelaars zijn, daar wij den man slechts kennen uit eene vertaling, en men den Redenaar, om hem wèl te beoordeelen, in het oorspronkelijke lezen moet. Merkwaardig is en blijft het intusschen, dat zoo veel dapperheid en oorlogsbeleid (volgens tissot kon foy, bij eene langere Regering van napoleon, de Maarschalksstaf niet ontgaan zijn) zich met zoo veel kunde en welsprekendheid in éénen man vereenigden.
Foy is gestorven aan een hartader-gezwel, het gevolg der onvermoeide inspanningen voor zijnen post, en misschien van het verdriet, te moeten zien, dat alle zijne heilzame pogingen tot welzijn des Vaderlands gedwarsboomd en teleurgesteld werden door eene kabaal, die een door de Natie algemeen verfoeid Ministerie door lage kuiperijen in den stoel der eere had weten te dringen. Hij worstelde, maar gelijk de drenkeling tegen de golven; zijne pogingen waren steeds vruchteloos, en hij overleefde die niet.

{==458==} {>>pagina-aanduiding<<}

Onder veel schoons, zouden wij het Advies over de wet op de vrijheid der drukpers (bl. 113-142), dat over het Budget van het Ministerie van buitenlandsche zaken (bl. 143-160), en vooral de schitterende peroratie van die over de verkiezing van de Afgevaardigden der Seine (Parijs), bl. 167, 168, kunnen noemen. Wij vinden die reeds schoon in eene middelmatige, somtijds stijve vertaling; wat zullen zij dan wel in het oorspronkelijke zijn? Wij hebben ons echter verwonderd over eene enkele herhaling, waar, genoegzaam met dezelfde woorden, slechts ééne bladzijde van elkander verwijderd, gezegd wordt, dat de Engelschen vrijelijk in het Parlement hunne afkeuring van den Amerikaanschen oorlog te kennen gaven (bl. 155, 156) zonder dat zulks hun ten kwade geduid werd. Nog eenmaal komt deze daadzaak elders voor (bl. 170).
Druk en papier zijn goed. Voor den titel prijkt eene fraaije afbeelding van den held in steendruk.

Levensgeschiedenis van den ongemeenen, nog levenden, Hoogwelgeborenen Heer, Jonkheer V.B.G. van Belgeur, beschreven door van Bronckhorst, te Vierlingsbeek. II Deelen. Te Nijmegen, bij J.F. Thieme. 1826. In gr. 8vo. XVI en 705 bl. f 7-60.

Ja wel een ongemeen boek, van of nopens eenen wel ongemeenen Heer, en zoo als er ons nog nimmer een voorkwam in onze praktijk. Het is door den Predikant van bronckhorst, te Vierlingsbeek, uitgegeven en bearbeid, zóó echter, dat hij den ongemeenen Jonkheer zelv' spreken doet; het draagt diens volkomene goedkeuring weg, getuigen de Geloofs- en Geleidbrieven, die het werk voorafgaan (zijnde: een brief aan zijn meisje, bij welke hij haar zijne geschiedenis zendt op zijnen geboortedag. Haar antwoord, bij hetwelk zij wil, dat die geschiedenis zal gedrukt worden. Een brief van den Jonkheer, met toezending van het handschrift en de beide voorafgaande brieven, aan van bronckhorst, die den druk bezorgen en het boek verbeteren moet, zóó echter, dat alles waarheid blijve, en de held overal sprekende worde ingevoerd. Een antwoord van dezen hierop aan zijnen merkwaardigen vriend. Voorts: brieven of aanspraken aan den gewenschten Lezer en de goedgunstige Lezeres! - aan Kinderen! -
{==459==} {>>pagina-aanduiding<<}
Jongelingen! Jongedochters! - Romanzieken! - Echtgenooten! Ouders! - Gelukkigen! ongelukkigen! - Bekenden! Bloedverwanten! - Beoordeelaars! en eindelijk een regel aan zijnen Vriend, en een enkel woord aan God); blijkens ook het Consent-biljet van den ongemeenen Heer zelv', voor de uitgave van het tweede Deel. Het boek wordt aan Prof. heringa opgedragen, ten bewijze, dat het waarheid verhaalt: want wie zou zulk eenen man durven misleiden! Zijn Hoogeerw. gaf zijne toestemming tot deze Opdragt, (zonder welligt het werk gelezen te hebben?) mits zonder loftuiting; ofschoon het werk zelve in 's mans lof niet
karig is. En, of dit alles nog niet genoegzaam ware ter aanwijzing van den godsdienstigen toon van dit boek, zit de moeder met God, d.i. des ongemeenen, nog levenden Heers eigene moeder, op het titelvignet, met een kindje aan de borst, voor het eerste Deel; en voor het tweede ziet men zijnen vader en moeder, met hunne twee kinderen, en een oud grootje in het verschiet. En ziet hier het slot, aan de lezers: ‘Indien gij uzelven bij den Vader en bij den Verlosser bemind wilt maken, door omtrent Hunne heerlijke werken veel te hooren vermelden; indien gij - waartoe gij geschapen zijt - geestelijke welvaart en vergenoegdheid, troost en godsdienstigheid, geloof, hoop en liefde wenscht te bevorderen, en veel, veel zonderlings, vermakelijks en zaligends omtrent de Voorzienigheid begeert te vernemen, welaan! eeuwige menschen! vereert en verspreidt dan dit werk; en het zal mij alsdan aanmoedigen, om u echte gebeurtenissen van velerlei soort te leveren, om u met vele geheimen onder de menschen bekend te maken, en om u eene voordeelige lektuur van liefelijke, merkwaardige en zedelijke verhalen te bezorgen. Nu nog niet, maar als gij alle mijne werken gelezen hebt, dan kunt gij oordeelen, of ik mij op den titel ongemeen mogt noemen. - - Lieve medemenschen! het valt mij moeijelijk van u te scheiden. De keur van Gods beste zegeningen bid ik voor u af, nu ik moet zeggen: vaart wel! o, Mogt ik u allen kennen, beminnen en dienen kunnen! Eens - hier boven - zal ik u allen zien, en dan spreek ik niet meer door letters, maar mondeling en zalig tot u! Komt, medeërfgenamen van den Hemel! laat ons christelijk leven, opdat God ons niet onterve! Laat ons den Algoeden loven, omdat Hij ons lust en kracht mededeelde, - u, om te lezen, mij, om te schrijven. Verschoont dit boek gelijk god het ver-
{==460==} {>>pagina-aanduiding<<}
schoont; en
laat ons verder, in alle mogelijke dingen, meer gelijkvormig worden aan Hem, die voor u en mij alles is, van begin tot - einde.’
Wij ontvangen dan hier het begin van een werk van langen adem; de Heer Predikant van bronckhorst geeft ons hier grootendeels slechts de kinder- en jongelingsjaren, het school- en akademieleven van zijnen ongemeenen vriend, en zegt, dat zijn voorraad omtrent hem zoo groot is, dat hij er nog andere boeken mede vullen kan. Daarom, als God het wil en de Nederlanders het verlangen, wenscht hij, in afzonderlijke Deelen, de Reizen, de Minnarijen, en voorts, wat er nog merkwaardigs omtrent hem, of omtrent zulken te verhalen is, die in deze Levensgeschiedenis voorkomen, in het vervolg mede te deelen. Doch opdat ieder hieruit zou kunnen kiezen, wat hem het meest behaagt, zal elk dezer boekwerken afzonderlijk een compleet geheel uitmaken. Zelfs de beschrijving van zijn huwelijks- en huisselijk leven, zoo wel als de vermelding, hoe hij zijn voormalig en tegenwoordig ambt-waarneemt, zal hij dermate inrigten, dat ieder ook als geheel een werk op zichzelve beslaat, en er dus niets bij elkander hoort, dan in zoo ver alle handelen over denzelfden belangrijken Heer.
Daar wij dan zoo vele werken nog te wachten hebben, behoorde onze aanmelding wel kort te zijn; dan, het ongemeene van het boek over zulk eenen ongemeenen Heer dringt ons toch tot eene ongemeene behandeling en meerdere uitvoerigheid. Wij hebben den tijd genomen tot de gezette lezing van deze boeken, en bij hetgeen, als bijzonder ongemeen, onze aandacht trok, een vouwtje gelegd; doch deze werden eindelijk zoo menigvuldig, dat wij de poging moesten opgeven, om van dat alles onzen lezeren eenig verslag te doen. Ter zake dan:
Bijzonder ongemeen is zeker de overal volgehoudene godsdienstige toon en geest; en deze nam ons vooral in voor den ongemeenen Heer, die, als kind in de vreeze Gods opgevoed, altijd voor God en met God wandelde, en daarom billijke aanspraak heeft op ieders hoogachting. Tusschenbeiden evenwel hindert het hoogst overdrevene en menig blijk van bekrompenheid, en wij werden niet zelden meer tot spotternij dan tot ernst uitgelokt.
De Jonkheer begint zijne levensbeschrijving met zijne geboorte. - U meer liefde! riep toen zijn vader der blijde moeder toe, god betere dank door daden, en het kind voor

{==461==} {>>pagina-aanduiding<<}
hem! De communicatiebrieven, met sommige antwoorden op dezelve, komen hier voor. Overal toont hij liefde voor zijne zuster suze, eert zijne ouders, maar vooral eert en bemint hij zijne moeder. Over het geheel was hij een vriend en vereerder der Sekse, in eer en deugd evenwel; immers wij vernamen van hem tot nog toe in dit opzigt geenen misstap. ‘Aardige moeder! Die uiterlijk zulke gezondheid vertoont, en zoo lief over de liefde spreken kan, moet ook innerlijk gezond wezen. Uwe kinders verheugen zich in God, dat gij in uwen ouden dag niet lastig zijt door geklag en geknor, en dat we in u een voorbeeld zien van vrouwelijke edelheid, van moederlijke zorg en van christelijke braafheid.’ Nu, vader had hem zoo opgevoed; vader had zijne wederhelft ook lief, onder anderen (het oog wil ook wat) omdat ze zoo los, zoo flink, zoo regt van gestalte was, en zeide dus dikwerf tot zijne kinderen: Ziet eens, welk een lijfje! (wijzende met beide handen, en met den glans van vergenoegen op het gelaat.) Als ge krom zit of werkt, dan sla ik u regt! Zoo kwam het er al vroeg in, en hij werd een regte meisjeszot. Als kind keek hij reeds meer naar de meisjes om, dan naar de jongens; en de lezeres, zegt hij, verblijde zich, dat ik, nog maar kind zijnde, alreede het achting- en beminnenswaardige het meest in haar geslacht opmerkte; dit was immers een gunstig voorteeken? edele Schoonen! Hoort hem, als jongeling, in verrukking, op Hemelvaartsdag, de meisjes aanspreken: ‘Uw volkomen geluk - wacht dat op eenen tijd na dezen tijd. Hoewel de meeste dingen, regelregt of ter zijde, door uwen invloed geschieden, en gij door uw oog, door uwe tong, NB. door uw vleesch en door uwe slimheid al zeer, zeer veel vermoogt,
nogtans zijt ge voor het uiterlijke tegenwoordig de minste en tot onderdanigheid gevormd. Weest geduldig, bevallige aardelingen! dit moet zoo wezen, volgens gods plan; en elk plan van Hem is onverbeterlijk. Eens komt alles weder te regt, en dan wordt gij - die behoorlijk diendet, en wier begeerte christelijk naar den man was - dan wordt gij nog aanminniger, nog noodzakelijker, nog nuttiger en nog gelukkiger, dan eertijds eva vóór hare eerste zonde. Thans noemt men u wel eens Engelinnen, maar dan, daar wordt gij het. Adam's dochters! mijne zusters en nichten! verblijdt u; zoodra gij ten Hemel oprijst, begint gij eerst eigenlijk te leven. Jezus Hemelvaart is de borg en het bewijs van uwe Hemelvaart. Dan wordt gij hersteld. Dan zijt gij geene man-
{==462==} {>>pagina-aanduiding<<}
ninnen meer, zoo als eva, maar roemen moogt gij: de mannen zijn uit ons, wij niet uit den man voortgekomen! Daar staat ge dan,’ (hij mogt toch de Dames wel een' stoel aanbieden) ‘in luister, vereerd en herkend als minnaressen, als bruiden, als echtgenooten, als moeders, die op aarde over de wereld, over de zamenleving, en over het hart uwes geliefden genoegens, zegeningen en hoedanigheden van de beste soort hebt uitgestort. Daar verbeeld ik mij eenen Hemel, vol van de uitmuntendste meisjes, vol van de voortreffelijkste moeders; eenen Hemel, vol van de beste vrouwen, uit alle tijden, uit alle landen. - Zulk eenen schoonen, genoegelijken Hemel begeer ik; voor zulk eenen opgesierden Hemel poog ik mij, met allen ijver, voor te bereiden. Daar zal ik mij heerlijk vergasten en verlustigen met de geliefdste dochters onzes eenigen Vaders. Daar zal ik van de wijsste, de deugdzaamste, de uitgezochtste vrouwen
genieten, wat ik hier niet kon, niet mogt. O, nu begrijp ik, dat ook hierom de Hemel zalig zal wezen!’ - Eens ook, bij het zien van een aantal tierige Vriezinnen, roept de Jonkheer uit: ‘Nu begrijpen wij, waarom zelfs de Turken, zonder vrouwen ongelukkig, haar in hun Paradijs verplaatsen; en waarom wij, als Christenen, haar nog meer verheerlijken, en toewenschen, dat de beste der vrouwen naast de maria's in den Hemel genieten, en de slechtste derzelve ten minste nog aan martha gelijk worden mogen.’ - Maar het zijn niet enkel algemeene uitboezemingen en lofredenen, waardoor deze ongemeene Jongeheer de Sekse huldigt; hij geeft haar, ook in voorbeelden, vele raadgevingen en lessen, die wij echter niet aanstippen, om liever nog aan te wijzen, hoe hij vooral ook door daden haar ootmoedige en hulpvaardige Dienaar is. Wij willen zijne goedheid jegens vier meisjes, uit zijnen studententijd, met een woord slechts aanhalen. De eene, door eenen fraaijen jongen van haar goed, maar niet van hare eer beroofd, vond in hem eenen helper, die, toen hij haar bedelende vond, haar eenen goeden dienst bezorgde; en nog onlangs kuste zij hem daarvoor de hand. De andere, die eene kleine diefegge geweest was, een jeugdig mooi meisje, wilde zich ophangen uit wanhoop; de student zag het, riep volk bijeen, en zamelde geld voor haar op. Eene derde diende eerst als kindermeid, maar was niet stipt eerlijk; zij verdiende nu haren kost met breiden aan den weg, armelijk genoeg; bij zekere gelegenheid geleidde hij haar naar den Utrechtschen

{==463==} {>>pagina-aanduiding<<}
Predikant masman; zij is nu op een hofje, en leeft voor den Heere. Voor eene vierde, door de pokken geschonden, en daarom door de moeder gehaat, die eerst bij eenen boer diende, toen met eenen slechten Franschman huwde, enz. en, niettegenstaande de voormalige gegoedheid harer ouders, in de diepste armoede leefde, redde hij nog eene lijfrente van f 150 uit den brand. Onze student hield ook wel van een grapje; en wij onthouden ons met moeite van de mededeeling van zijn avontuur met een aardig, onbeschaafd boerinnetje, hetwelk hij eerst in haar boersch gewaad door Utrecht leidde, het fraaije liet zien, en naderhand in fraaije kleeding derwaarts bragt, in kerk, komedie, en in fatsoenlijke gezelschappen; terwijl hij haar en de haren in nuttige kundigheden en den Godsdienst onderrigtte; - en van zijn studententoertje naar de Nijmeegsche kermis, bij welk togtje de bevallige mina, als Postiljon verkleed, op den bok zat. Ja, onze student hield ook wel van een pretje! Alle deze gebeurtenissen zijn waar: want hoe zou Dominé van bronckhorst eenen heringa door leugens of versierende vergrooting trachten te misleiden! Maar wij willen van de meisjeshistories afstappen, opdat onze lezers ons niet houden voor evenzeer meisjesgek, als onze ongemeene Mijnheer het was. - Er is veel ongemeens in het werk, op eene ongemeene wijze verhaald. Zachte rossijn! vooral uw onderrigt in de natuurkunde was hem welkom. Allervoorbeeldigste lijder, christelijke doode! edele beeck calkoen! De sterrekijkerstoren was uw vaderland, en hij was er burger met u. Bij van heusde hoorde hij Latijn en Grieksch van de echte waar. Van rau maakte hij veel werk; die zat vol anekdoten, en verhaalde dezelve op eene
zonderlinge wijze. Driftig in den hoogsten graad, kon hij soms zelfs op de collegiën uitvallen, doch was dadelijk weder de goede rau. Bij Professor huisman heeft hij zijne pen wat moeten roeren; en dat aanhoudend geschrijf had ook plaats bij Prof. van oordt; dat vond hij jammer. Schrandere en vaardige rooijaards! eerwaardige oude van den nu voortreffelijken jongen Professor! bij u hield hij minder collegie; maar uwe lessen werden hem, trouw en naauwkeurig, medegedeeld door een' uwer beste leerlingen, zijnen vriend. Aan den onvergetelijken heringa worden geheele bladzijden gewijd; deze beval hem ook reinhard en den H. Bijbel aan. Hij hield ook catechisatiën bij den statigen heringa, bij den roemwaardigen Predikant van beuningen, en den wel-
{==464==} {>>pagina-aanduiding<<}
willenden hugenholtz. Heringa sprak hier met de studenten als een vader, van beuningen als een leeraar, en gij, goede hugenholtz! als zijns gelijke, enz. enz. enz. Zijne studententafel was al raar: 's morgens nam hij al vroeg een paar glazen ligten moezelwijn tegen den dorst, liep vóór het eerste collegie op de vischmarkt bij den Franschen bakker, en hapte een paar saucijzen op, die deze keurig bakte. Zoo kon hij het den geheelen voormiddag uithouden. Thee en koffij nam hij niet. Voor middageten nam hij driemaal in de week eene portie van maar eenerlei groente, en viermaal nam hij er wat vleesch bij. Later begreep hij, dat raauwe knollen en wortels, die een boer hem bezorgde, de beste en goedkoopste spijs waren; 's morgens schafte hij de saucijzen af, en knapte een paar gele wortels. In de winteravonden braadde hij aardappels in zijne kagchel, en des zomers slorpte hij des avonds een paar raauwe eijeren met een stukje spek en brood. Om niet alleen te
eten, liet hij eene groote pop maken, meest van traliewerk en van binnen hol, beschilderde en kleedde haar als een lief meisje, en plaatste haar voor zich; in de eene hand hield zij eene taart, in de andere eene pastei, en hare voeten rustten op eene soepterine van traliewerk; hierin had hij vier levende vogeltjes, welke het geheele lijf door konden springen; hun lekker voedsel lag deels op de taart, deels op de pastei, of in de terine; en dan voelde hij zich gelukkig, lachte, en at en dronk te smakelijker. De ongemeene student hield echter dit zijn tafelgezelschap wijsselijk voor zijne medestudenten verborgen. (Maar Professor heringa zal hij toch wel eens, denken wij, op het middagmaal gevraagd hebben!) Dan, wij hebben veel te vroeg den Jonkheer op de Akademie gebragt. Zijn voorgaand leven is even merkwaardig. Wij moeten er iets van zeggen; men kan er lessen ter opvoeding uit opzamelen. De feestvieringen, zoo als de ouders die inrigtten, vooral op het Kersfeest, met alle die onderscheidene kamers, welke met de kamer der ellende begonnen, en met alle die levenlooze en levende personen, vallen over het algemeen wat te kostbaar, en op het Hemelvaartsseest heeft men niet altijd eene stervende nicht en een stervend Jodinnetje bij de hand; maar over het geheel is het toch waar: De ouders moeten slim wezen, om met kinders goed om te springen. Het opvoeden is kunst en wetenschap te gelijk. Het is toch maar een weten! Bij voorbeeld, als hij stout was, werd de hond geranseld, en dan was het spoedig

{==465==} {>>pagina-aanduiding<<}
huilen geen gebrek: Vader! lieve vader! nooit weêr doen. Naderhand ontdekte hij, dat de hond er op geleerd was, spoedig te janken, en dan des avonds een' lekkeren schotel eten kreeg. Hij leerde rijden op den hond, op een hobbelpaard, en naderhand op eenen ezel. Dit gaf vele grappen en meer dan eens groot gevaar. Maar met zijne broertjes en zusjes speelde hij lief. Zoo liet hij zich eens letterlijk en eigenlijk door hen begraven. Moeder kwam gelukkig op den aangang; anders hadden wij zeker van den ongemeenen Heer niets verder vernomen. Ook speelden de kinderen eens voor spoken, dat vader niet aanstond. Het ongemeene jongsken brak ook eens met een' spijker buurmans kast open, hetgeen hem van dezen met een' frisschen klap, en een: jouw donderskind! vergolden werd. Die uitdrukking beviel hem zoo, dat hij al spoedig zijnen hond denzelfden naam gaf; maar moeder leerde het hem weder af. Zijne verdere kinderstreken willen wij overslaan; maar eens had hij broertje zoo fraai gewiegd, dat de wieg omsloeg, en bed en alles op het kindje viel; de moeder vond het bijna verstikt, en onze maat was aan den haal gegaan. Dat wegloopen brak hem leelijk op; en, toen hij, post varios casus, na eenige dagen, werd te huis gebragt, dankten vader en moeder God. Hij kwam er nog al genadig af. ‘God,’ zeide de vader, ‘moet de kinderen voor u bezorgen. Al dreigt verstikking, val, honger, honden-beet, water of bezwijming en ondeugd uw kroost te vernielen, ziet opwaarts, daar staat hunne wacht.’ - Onder zijne kinderdeugden staat godsdienstigheid op den voorgrond; trouwens, daarvoor zorgde vader; op alles, het speelgoed, de meubels, enz. stond een woord, eene letter, een afbeeldsel, die aan God herinnerden. En om de kinderen het: Geloof in den Heere jezus christus, en gij zult
zalig worden, gij en uw huis, meer begrijpelijk te maken, gebruikte moeder bij alles het woord verlossen; - ‘ja kom, ik zal u van honger en dorst verlossen;’ en zoo in alles. - Wat de natuurbetrachting, waartoe moeder hem opleidde, betreft, deze was zoodanig, dat het gras zijne lievelingsplant werd, en hij had velerlei liefhebberij - gras. Al vroeg zeide hij: ‘Lieve moeder, elke donderslag galmt de wijde wereld door: God is liefde!’ - Bijzonder merkwaardig zijn de oefeningen ter versterking der zintuigen, waartoe hij werd opgeleid. Zoo leerde hij zelfs in de duisternis zien; ook in de lucht zweven en ver zien, naauwkeurig en aanhoudend zien. God te zien, zegt hij,

{==466==} {>>pagina-aanduiding<<}
dit zij het toppunt onzer wenschen, en de zaligheid onzer oogen! - Ook de smaak werd hem geoefend, en hij werd echter geen smulbroer; neen! hij at eens kaarsvet met zand, een stukje beschimmeld brood met eene doode vloo er op, pekel van snijboonen met een stukje kikvorschenvel, en zoo al meer; eindelijk ook roet, zoo veel men maar wilde. - Zoo ging het ook met den reuk, die al heel sterk werd, waarvan eene aardige meid in de Hoeven, in de herberg, het laatste huis, regts van Breda naar Steenbergen, (hoe naauwkeurig aangeduid, als men het eens onderzoeken wil!) nog getuigen kan, daar hij, op den reuk af, bier aanwees, dat eenige voeten onder den grond begraven was. Vivat de neus! riep hij, toen het eindelijk gevonden werd. - Wat het gehoor betreft, hoe zou hij dit verzuimd hebben? want hoe veel heil brengt het oor aan! Behalve het bekende; de Heer van horselen, op de Utrechtsche kermis op het Vreeburg komende, werd daar verliefd op zijne tegenwoordige vrouw, die vrij leelijk van aangezigt was, maar van welke een kostbaar juweel in haar oor zijne aandacht opwekte en zijne liefde deed ontbranden. En verbetering kan de vrouw er ook al door stichten: de man van helena van der winkel was regt een beul voor zijne lieve mooije vrouw, tot dat een zijner ruwe gezellen eens zeide: Wat heeft zij nette, kleine oortjes! Nu dacht de man, boos dat zelfs losbandigen iets moois aan zijne vrouw hadden opgemerkt, 't welk hij voorbijzag: Heeft mijne vrouw mooije, nette ooren, dan zal zij meer goeds bezitten. Ik wil het gaan opnemen. En van dat
oogenblik werd hij de beste en liefste man voor zijne vrouw, die te voren eene hel, maar nu eenen hemel in huis had. Hij liet dat oor uitschilderen, en vierde om de twee jaren een oorfeest. Met dit feest hebben wij ons wat vermaakt! Geheel de keurige beschrijving, en de redenen, waarom dat feest slechts om de twee jaren gevierd werd, moge de lezer zelf naslaan; terwijl des Jonkheers oor-vermaken voor 't overige ook wel aardig zijn om te lezen. - Ook het gevoel werd geoefend. Hij werd al zeer jong in koud water gedompeld; later wierp vader hem wel eens uit het raam in de gracht, en liet hem zwemmen of spartelen zoo als hij kon. Hij bond alleen een touw om zijn' middel, en had een paar haken gereed staan, om het jongsken, des noods, op te halen. Ook gewende men het kind, om met bloote voeten op sneeuw en ijs te loopen: want de sneeuw is een best middel, om niet alleen

{==467==} {>>pagina-aanduiding<<}
ééne gladde, nette huid, maar ook jeugdige schoonheid ver weg (?) te bewaren. ‘Nu wij koepok en sneeuw bezitten, zullen er te eeniger tijd geene leelijke gezigten of handen of halzen meer gevonden worden.’ Het is evenwel niet te wenschen, voegt hij er (in den echten geest van bilderdijk) bij: want als alles mooi is, dan is er niets mooi.
Maar onze recensie beslaat reeds zoo veel ruimte, en het boek is in keurige aanwijzingen nog zoo rijk! want het moet een boek voor gedurig voorkomende gevallen - het moet een boek voor allen worden, dus ook voor voogden, weduwen en weezen; tot welk heerlijk doel de Algoedheid het bestemme! Doch, wij laten de anekdoten van goede en kwade voogden maar daar, en zeggen alleen, dat hij zich, na 's vaders dood, bij zijnen voogd te Rotterdam in alle ambachten oefende; hij was bij herbergiers, brouwers, stokers, slagters, koks; en het koperslagers ambacht jaagt hem nog eene rilling aan, omdat vele menschen in schotels en potten van koper, vertind genoemd, koken en braden, en alzoo veel vergiftige koperstof binnen krijgen. Bij drukkers en molenaars, bij visschers heeft hij almede korter of langer vertoefd; kortom hij heeft in Rotterdam alles gezien, en denkt van het meeste iets met kennis aangenomen te hebben. Hij hielp zelfs vierof vijfmaal eenen rioolveger, en tweemaal eenen mineur (te Rotterdam?) in zijne mijn: want hij wilde een wereldburger worden, en moest dus van alles wat kennen, zoo veel hij kon. Men leze, wat nut hij al van het exerceren trok; hoe hij gezelschappen oprigten wilde, om te leeren loopen, schaatsenrijden en - kruipen (nu, dat komt aan de Hoven zoo wel, als in de riolen te pas!) en zwemmen. Ook liet zijn voegd hem een paar vleugels maken! - Wij kunnen niet melden, in hoe vele avonturen hij al kwam, te voet en te paard, te water en te land; hetwelk alles in den godsdienstigsten toon, en met wenken op God en den Zaligmaker, zoo zelfs, dat wij ons daaraan dikwijls ergeren moesten, verhaald wordt. - Van dien voogd bragt moeder hem eindelijk naar de Latijnsche school in
den Bosch. Hier krijgen wij nu zijne Latijnsche jongens-grappen: hoe hij een- en andermaal de burgerij fopte en verschrikte; hoe hij eens bij den Boekverkooper noman, als bij toeval, of liever door aandrift uit de hoogte, (want ‘alles,’ zegt hij, ‘schrijf ik den Wereld-Monarch toe, en bevind mij hierin het beste’) locke's niouwe methode, om aanteekeningen te maken, voor vier stui-
{==468==} {>>pagina-aanduiding<<}
vers kocht, en welk nut hem dit boekje deed. Hier moest hij ook zijne belijdenis leeren; en er hoort wat hoofd- en hartbrekens toe, eer men Lidmaat is, lieve menschen! De plaats, daar dat onderwijs gegeven werd, was treffend; zij was onder het kerkelijk dak, tusschen heilige muren; men was er als met jezus in den tempel, en werd onderwezen door eenen godsman; die Godsman was Prof. ten oever, en zat daar in eene losse, maar nette en deftige houding, met zijn lorgnet aan de regterzijde, en links eene snuifdoos, keurig en kostbaar, waaraan hij meer rook dan uit snuifde. Is 't niet alsof wij den man daar nog zoo zien zitten, onderwijzende uit drie boekjes van vader hellenbroek, het zoogenaamde en beruchte kleine, middelste en groote? En onze jonge held had die alle drie spoedig op zijn duimpje. Van alle de Predikanten van 's Bosch geschiedt ook loffelijke melding, toen de ongemeene Jonkheer die plaats verliet. Hier ontmoeten wij den in 't eerst zoo hoog geroemden, maar later, wegens huisselijke wederwaardigheden, of liever wegens ouderdom, afgaanden van drunen; den diepdenkenden
forsborgh, met zijne uitgerekte preekmethode; den dankenswaardigen fremery, Lazarus met zijne twee Zusters genoemd; den, nu nog in 's Bosch geliefden, edelen Nijmegenaar, en thans voortreffelijken Amsterdammer, van manen, wien men, als hij bij kranken aan het bidden was, somtijds op straat kon hooren! en den goeden de jongh, hoewel hij met dezen maar een' korten tijd stadgenoot was. Ook u kan hij niet vergeten, Vooriezers, Kosters, Orgelspelers! u even min, die door stoof, rustbezorging, of door iets anders, hem aan u verbonden hebt. Zij worden hier allen met hunne namen genoemd en gezegend; b.v.: Gedienstige bakker! uwe kosterlijke bezigheden, zegt hij, schenen mij belangrijk. Het is mij, alsof ik u nog door de gewelven zie zweven, met de goedigheid op uw rond gelaat, en half gebukt onder den kosterlast. Hoor, hoe gij schoonmaken, om de oogen, - hoe gij stoofzetten, om de voeten, - hoe gij plaatsgeven belast, om de ooren te verkwikken! Zie, hoe gij na ‘amen!’ dadelij de trappen bestijgt, en hoe het gelaat der meesten naar u gewend wordt, als wilden zij uitvorschen, welke briefjes van voorbede, van dankzegging of van afkondiging gij den Leeraar te gemoet brengt! ‘Naast god heb ik aan bakker mijne herstelling te danken,’ zeide zekere vrouw, welker gezwel
doorbrak, toen zij hem den trap des predikstoels met haar briefje zag opgaan!

{==469==} {>>pagina-aanduiding<<}
De Ouderlingen, met hunne gepruikte, gepoederde en kale hoofden, om de zorg voor 's Heeren dienst grijs en zwak geworden, en de Diakenen, krijgen mede hun deel, en de oude en vooral jonge Lidmaten worden almede niet vergeten. Maar hoe veel ongemeens moeten wij overslaan! Doch wij zouden den ongemeen dankbaren leerling te kort doen, zoo wij van den lof, dien hij zijne onderwijzers aan de Latijnsche scholen geeft, niet nog met een woord gewaagden. Zij waren de Praeceptor benninger, ferm, schrander en ernstig, wel wat driftig en gemaakt, doch dit stond dien dikken gezonden man regt goed; de Praeceptor bruischt, zeer gevat om fouten in de themata te ontdekken, die altijd met een' vollen mond sprak, en zich somtijds niet wel kon uitdrukken, maar had hij slechts een greintje gramstorigheid binnen, dan ging het vlot, waarom onze vriend hem dan ook wel eens opzettelijk wat boos maakte; van der hoeven, van de derde school, minder dan middelmatig lang, van een choleriek en tevens van een geheimzinnig karakter, die zijne grijze saaijetten pruik, zegt men, zelf breidde, en in zijn' gang, levensmanier en onderrigt nog al wat bijzonders had; de goede, geschikte van opveld, met zijne zware stem en zijn Brabandsch accent; en de opperste van deze vier, Rector! onvergetelijke olifant! een man Gods! niet slechts naar zijnen geslachtsnaaam, maar ook naar zijnen geest, mogt hij wel olifant heeten; groot onder de groote geesten. O, indien zulk een olifants-geest iets u ten goede verrigten kan, dan, onvergetelijk oud Bosch der Hertogen! dan blijft gij sterk en schoon. Hij, ons aller god, die u
eenen olifant gaf en ontnam, Hij voere u allen (Bosschenaars of Lezers?) eens derwaarts, alwaar Hij zijnen olifant overbragt!
Jammer, dat het ongewone godsdienstige ons, bij het ongewone koddige van dit boek, doorgaans de lachspieren bedwong! Wij verlaten den ongemeenen Heer evenwel met een gemengd gevoel van hooge verwondering en beklag, en sluiten onze lange recensie met het bekende versje:

Nooit zag het land nog zulk een boek, noch voor, noch na, 
Noch eenig boek zulk land! - Zingt falderaldera!! 






{==470==} {>>pagina-aanduiding<<}

Navonkeling van Mr. Willem Bilderdijk. (Veteris vestigia flammae. Virgil.) II Deelen. Te Leyden, bij L. Herdingh en Zoon. 1826. In gr. 8vo. Te zamen 412 Bl. f 7-20.

Wij zagen onlangs - in een' droom - het welgelijkend beeld van eenen krekel, die eene lier bij zich had, met dit onderschrift: Unselig Mittelding von Englen und vom Vieh. ‘Droomen behelzen somtijds waarheid, en 't geen iemand in eenen droom spreekt, is dikwijls meer nog waarheid, dan hetgeen hij wakend spreekt.’ Dit lazen wij onlangs. Aan het ontbijt werd ons deze Navonkeling van Mr. bilderdijk ter hand gesteld, en bij het eerst doorbladeren viel ons juist dit onderschrift boven zijn stukje: Aan den Mensch, in het oog. Zonderling! Dit stukje is geheel in den Bilderdijkschen toon en geest. Dat de molen bij den man door de vang loopt, is overbekend, en dat hij zijne achting en roem (voor zoo verre de laatste op de eerste gegrond was) reeds lang overleefd heeft; wij verwachtten er dus ook in deze Navonkeling weder blijken van, en evenwel schijnt hetaltijd aangenaam, als een bilderdijk de snaren nog spant. Men moest den man maar niet tegenspreken en eenvoudig zijnen gang laten gaan; onder al zijn razen en schelden komt er dan toch nog telkens evenwel eene sprank van zijn vroeger genie te voorschijn, en zijn voorberigt geeft ons den sleutel nu; het is klaar, zegt hij, dat naar mate iemand minder ingevloeid wordt, hij sterker en aanhoudender uitvloeit. Wel, laat den man dan maar vloeijen. Hij vloeije uit en door, en wij nemen zijne uitvloeisels voor hetgeen die zijn. Ook hier vindt men eenige der zoodanige, die ons met den man bijna zouden verzoenen.
Het is jammer, dat men hem niet met vrede kan laten; maar, waarom is hij dan ook zulk een ba-bok! - Met dat al, men moest hem laten loopen. De arme oude man heeft er te veel gevoel van. Hoort maar eens, hoe hij, met toepassing op zichzelven, psalm 71 opzingt:

Begeef me ook thands, ô Albehoeder, 
In dees verzwakte grijsheid niet, 
Daar 't kroost des afgronds, steeds verwoeder, 
Zijn pijlen op mijn borst verschiet! 
Neen, zeggen ze, in hun trots vermeten: 
Geen God beschermt hem, vallen we aan! 


{==471==} {>>pagina-aanduiding<<}

Eerst dachten wij, dat hij hier den Hoogleeraar kinker bedoelen mogt, voor wien hij nu weêr zoo vreesselijk benaauwd was. Maar dat kan niet, want diens verdedigende aanval volgde eerst op deze Navonkeling; het moet dus iets anders zijn: wat het dan toch nu weêr wezen mag? Eindelijk meenen wij het gevonden te hebben. Dat kroost des afgronds zullen de steendrukkers zijn. Men heefthem in steendruk willen afbeelden; en hoort, hoe hem dat grieft:

Een steenen hart, een hoofd gevuld met keien, 
Beelde aap of hond in kouden steendruk uit, 
Waar gloed noch smaak heur warmen glans in spreien, 
En 't zielsgevoel de teedre borst voor sluit! 
Ja, 't voegt eene Eeuw, versteend bij 't snood gebroedsel 
Dat vatbaarheid voor God en Heiland dooft, 
Behoeftigheid vergiften schenkt voor voedsel, 
En 't Oudren hart zijn dierste panden rooft; 
Maar weg dat tuich, dat kunstverwoestend knoeien, 
Van al wie smaak, wie menschlijkheid belijdt! 
En zij zijn naam het doel van elks verfoeien, 
Die de eedle stift zoo duldeloos ontwijdt! 

Gij merkt, Lezer, de aardappel zit den ouden man nog in de keel, en de koepok nog in de huid; en nu komt men hem weêr met steendruk in den weg. Geen wonder, dat hij nu uitvloeijen moet.
Maar dit is het nog alles niet. Er zijn er, die Lofspraken op den braven kemper gemaakt hebben, en dat kan hij niet verkroppen. - Maar wat maalt hij dan toch? wat raakt hem dat? - Zacht wat, Lezer! dat is pios scelerare Manes; dat kan bilderdijk in een' ander' niet dulden; dat mag niemand dan hij, hij alleen. - Mag hij pios Manes scelerare? - o Ja, dat meent hij te mogen doen, en doet het werkelijk:

Gaat, Vorstbestrijders! gaat, afvallig wangeslacht, 
Dat Vaderland beroert en plicht en recht verkracht, 
Draaft met uw duizenden verwaatnen en misleiden 
In dronken woede voort, met gift en moord te spreiden, 
Roemt, roemt uw borgers, roemt uw kinkers, en dat soort 
Dat, uwer waardig, van de Fichtsche Heltoorts gloort. 

Dit zingt hij zoo maar tusschen de bedrijven en als in het voorbijgaan; doch zijne bedoeling was eigenlijk, ons te zeg-
{==472==} {>>pagina-aanduiding<<}
gen, dat niemand dan hij, Hij bilderdijk alleen, kemper bezingen mag. Mijn Dichtlier was hem waard, zegt hij. Hij is dan nu ook razende dol, en trekt in deze Navonkeling overal te veld tegen 't gruwbre monster, dat zich zijn broeder noemt, en 't Duivlen-guichelspel met Christennaam verbloemt. Ook zingt hij voor 't woord Drieëenheid, en den Duivel zelv' een lied. Nu, 't werd ook al weder hoog tijd, dat deze held op de been komt, want het ziet er gevaarlijk voor het Christendom uit; men legt het er op toe; de zaak is, zegt hij,

- 't Bijbelwoord allengskens uit te vegen': 
Of - jezus moet er uit, en Sokrates daar in. 

Nu, bilderdijk (de man zegt het zelf) zingt sibi et Musis; en wat raakt dat dan ook, als Hij en de Muzen het zoo hooren willen, wat en hoe hij zingt? Met die Zangmeisjes zal hij het wel schikken; zij worden ook al oud, en waarschijnlijk wat grommig; en..... similis simili gaudet. - De Heer kinker handele toch wat zachtelijk met den ouden man! Als hij nog meer verbitterd wordt, vreezen wij, dat men hem nog zal moeten vastzetten. Zekerlijk heeft hij wat van hem verdiend; maar veertig min één, naar de oude Joodsche wijze, laat het daarmede genoeg zijn. De man was nu ook door al het genoemde toch bitter getergd; en, denk eens aan, men had hem daarenboven nog genoodigd op het kosters-feest. Maar toen overwon hij zichzelv'; dat zegt, hij werd er niet hevig boos om. Ten slotte geven wij onzen Lezer hier zijn, in zijnen geest, regt luimig versje:

	Bij eene uitnoodiging tot het feest van Laurens Koster.
Wat zou ik bij dat fraaie Feest? 
Neen, 'k ben voor Kosters schim bevreesd, 
Die nu, na zoo veel honderd jaren 
Met heilige aarde wel bedekt, 
Op eens door zulk rumoer gewekt, 
Wel eens verschrikt in 't rond mocht waren, 
En vragen, of men met hem gekt. 
 
Zoo ik mij op mijn legerplaats 
Door zulk een bulderend geraas 
Zoo onverwacht eens hoorde stooren, (*) 

{==473==} {>>pagina-aanduiding<<}

Mij dunkt, ik nam het gants niet wel, 
En zwoer bij Hemel en bij Hel, 
Dat Haarlem lang daar van zou hooren 
Dat 'k meê gedaan had in dat spel. 
 
'k Denk alle harten bij het mijn, 
En vrees, het mocht er hom'les zijn: 
Want (spoken hebben wondre knepen) 
Hij kon mij, zonder dat ik 't wist, 
Is 't niet in zijn vermolmde kist, 
Toch in zijn grafkuil met zich sleepen; 
En 'k ben daar gants niet op gespitst. 
 
Een derde tast maar ruw in 't wild, 
(Dat 's eigen aan geheel dat gild,) 
En houdt hetgeen hij vat, ter degen. 
Hij kon mij grijpen uit den hoop, 
En 'k was dan aan een slechten koop, 
En lelijk met de zaak verlegen. 
 
Of is de man daar toe te goed? 
Ik weet niet wat ik denken moet, 
Maar ken wel Heiligen bij hoopen, 
In 't leven zacht als kinderpap; 
Maar, eens verheiligd, ô zoo knap! 
Bij wie men lelijk aan zou loopen 
Met d' eersten bozen kermisgrap! 
 
Een Schäffer, Guttenberg, of Faust, 
Mocht, gar von Jachzorn aufgebrauscht, 
Mij mooglijk wel aan slarden scheuren, 
En zetten mij, wat verr' van honk, 
Bij 't Mentzer klokkespel te pronk. 
Wie weet het, wat er kan gebeuren! 
Die bang is, ruikt al heel licht vonk. 
 
De Duitschers staan zeer stijf op 't recht, 
En, of een Koning 't heeft beslecht, 
Zij willen 't toch niet overgeven; 
En pootig zijn zij, nog daarbij. 
Men geef me een levende partij; 
Maar, dooden! neen, die doen me beven. 
Dat's immers geen portuur voor mij. 
 
Ja, lache en spott' er meê wie wil; 
'k Zit op mijn kamer liever stil. 
'k Ben vozer dan een rotte (*) mispel, 
Al stond me 't hoofd voorheen wat kroes. 

{==474==} {>>pagina-aanduiding<<}

'k Waar met één vuistgreep vast tot moes; 
Want nooit besprengde mij de kwispel 
Om 't hoofd te bieden aan den Droes. 
 
En daarom, Vrinden, laat mij t' huis: 
't Is op een kerkhof zelden pluis. 
Want, lang was 't spoken uit de mode, 
Maar 't komt nu naar den nieuwen leer 
Van 't toovrend Magnetismus weêr: 
Ik zoek geen questie met een doode, 
'k Eerbiedig ze allen (*) al te zeer. - 
 
‘Maar zoo Sint Koster niet te min, 
Nu recht verheerlijkt in zijn zin, 
Eens opkwam met een fraai mirakel? 
Wie weet het, wat gebeuren kan!’ - 
Ik laat er u het voordeel van 
Voor al de kosten van 't spektakel. 
Hij doe maar alles wat hij kan! 

Dit versje behaagt ons toch, al kijkt 's mans booze natuur ook hier nu en dan al eens wat erg uit de mouw.
Wij wilden hiermede sluiten; maar, daar ligt het tweede deel van de Navonkeling, met alwat wij daarin hadden aangestipt, nog voor ons. Dan, Lezer! het is alles in 's mans u reeds lang bekenden geest. Ziet hier daarvan nog een stichtelijk proefje:

- Zwicht voor God, en leer Zijn geesselslagen 
Met toeverzicht, met onderwerping, dragen. 
Waan, zoo uw hart durft opstaan tegen God, 
Geen heer te zijn, geen meester van uw lot, 
En stort uw kroost geen beestlijk gif in de aâren 
Of 't voor Zijn wraak uw panden kost bewaren. 
Baldaadigen, ontchristend en ontmenscht, 
Erkent de Macht, door macht noch list begrensd. (†) 

Wie bilderdijk nemen wil, zoo als hij nu is, die koope de Navonkeling! Eenige dichtstukken van beteren stempel vergoeden veel razenden onzin, ja zijn misschien den prijs dezer boekdeelen, voor den liefhebber der poëzij, alleen wel waardig.





Hulde aan de nagedachtenis van Graaf Adolf van Nassau, door M.J. Adriani en Mr. H.A. Spandaw. Groningen, bij J. Oomkens. 1827. In gr. 8vo. X en 76 bl. f :-80.

Op den 23 Mei 1568 sneuvelde te Heiligerlee, in de Provincie Groningen, de jongste Broeder van den nooit volprezen Grondlegger onzer Onafhankelijkheid, de zesentwintig-
{==475==} {>>pagina-aanduiding<<}
jarige Graaf adolf van nassau, in een gevecht met de Spanjaarden onder den Graaf van aremberg, en betaalde met zijnen dood te duur de eerste overwinning, welke onze Voorvaderen in regtmatigen opstand op hunne onderdrukkers behaalden. Door de opeenstapeling der volgende gewigtiger gebeurtenissen, welke zich in den tachtigjarigen kampstrijd als verdrongen, verloren tijdgenooten en nakomelingen dit min schitterend gevecht uit het oog; maar thans, daar, onder het genot eener vrijheid en onafhankelijkheid, zoo als slechts weinige of geene Volken genieten, het nationaal gevoel en de vaderlandsliefde zich dagelijks bevestigen en hooger stemmen, werd het eene behoefte voor de bewoners der Provincie Groningen, om de nagedachtenis van den slag bij Heiligerlee en van den aldaar gesneuvelden jeugdigen Held te ververschen en te vereeren. En ziet hier de aanleiding tot de eindelijke en dadelijke vervulling dier behoefte. De Schoolonderwijzer j.f. beins, van het Hoogezand, in de Provincie Groningen, beklaagde zich in een dichtstukje, geplaatst in een der Nommers van het Magazijn van Opvoeding en Onderwijs voor het jaar 1823, over het gemis van een Gedenkteeken voor Graaf adolf van nassau in de velden van Heiligerlee, in deze woorden:

Overal, waar ed'len rusten, 
Rijst een praalgraf, tombe of zerk; 
Maar niets dekt hier Adolf's beend'ren, 
Niets draagt hier van grootheid merk, enz. 

Kort na het uitkomen van dat Nommer van het Magazijn had op den 10 Junij 1823 te Groningen de inwijding plaats van het Monument voor wester, aldaar gesticht; en op den feestelijken maaltijd, welke op die inwijding volgde, reciteerde voornoemde Onderwijzer, daartoe door een der aanwezigen verzocht, dit zijn dichtstuk. Met geestdrift werd daarop de algemeene wensch geuit, dat er spoedig, in den omtrek van Heiligerlee, een Gedenkteeken mogt gesticht worden voor dezen Held; en oogenblikkelijk maakte men eene lijst van inteekening gereed voor zulk een stuk, waarop door de bij dezen maaltijd aanwezigen, aan wier hoofd de Baron van imhoff, Gouverneur dier Provincie, zich bevond, terstond voor meer dan tweehonderd gulden werd ingeteekend. Daar wij noch in de Voorrede van deze stukken, noch in de Aanteekeningen op de Redevoering deze bijzonderheid vermeld vonden, hebben wij, ter aanvulling van dit gemis, en omdat wij van oordeel zijn, dat ieder, die eer waardig is, hij zij dan uit welken stand hij zij, die eer ook hebben moet, dezelve hier aangeteekend. Een eenvoudig gedenkteeken, bestaande in eene geknotte piramide, op welke eene urne staat, met een toepasselijk inschrist voorzien, werd nu op de plaats des gevechts opgerigt, en, op den 24 Augustus 1826, met plegtigheid inge-
{==476==} {>>pagina-aanduiding<<}
wijd; terwijl de Weleerw. adriani, in eene korte, maar hoogst doelmatige Rede, de geheugenis van den slag en van den Held terugriep, en onze beroemde spandaw in een heerlijk Dichtstuk, door ingevlochtene Gezangen afgewisseld, bij het Gedenkteeken zelf uitgesproken en uitgevoerd, het langverledene vastknoopte aan het tegenwoordige, en alle gemoederen tot geestdrift en dankbaarheid stemde, niet slechts voor den langvergetenen medegrondlegger onzer onafhankelijkheid, maar ook voor den hersteller van dezelve, onzen hartelijk geliefden willem I,
wien het dankbaar nakroost zeker eenmaal zal bestempelen met den naam van den Wijzen en den Gematigden. - De Nederlanders uit alle gewesten vereenigen zich zeker gaarne met die van Groningen in het toebrengen van deze hulde aan eenen der dappere voorzaten van onzen beminden Koning, en geven allen lof aan de eenvoudige, maar tevens deftige wijze, op welke dezelve werd aangeboden. Ja, allen stemmen in met die Groninger Maagden, welke, bij de plegtige ontdekking des Gedenkteekens, dit slotcouplet zongen:

Wie ooit betreed' deez' velden, 
Hij denk', bij dit gesticht, 
Dat wij aan Nassau's helden 
De vrijheid zijn verpligt. 
Dat niets ons van hen scheide! 
Neen, eerlang rijze en prijk' 
Ook op de Mokerheide 
Een zuil voor Lodewijk. 


M. Tullii Ciceronis Orationes Philippicae in M. Antonium. Textum castigavit et in usum Scholarum edidit G.G. Wernsdorf. Groningae apud J. Römelingh. 1826. 8vo. f 1-25.

Een nadruk van de redevoeringen tegen Antonius, gelijk wernsdorf dezelve onlangs in Duitschland heeft uitgegeven. De tekst is verbeterd naar het Vatikaansche handschrift, en de voornaamste verschillende lezingen zijn onder denzelven gevoegd. Ook vindt men er de korte aanteekeningen uit de uitgave van schütz, ter opheldering van eenige duistere plaatsen. Wij hadden wel gewenscht, dat wernsdorf er een grooter aantal, het zij van hemzelven, het zij uit garatonius, had bijgevoegd. Nu bepaalt hij zich bij eene nadere toelichting en staving van zijn oordeel over drie plaatsen, en wel in de voorrede. Voorts ontvangt deze uitgave nog meerdere waarde, door dat de inhoud der redevoeringen uit schütz er bijgevoegd is.
Wij twijfelen niet, of deze goedkoope en goed uitgevoerde nadruk zal in ons land bijval vinden; het is een zeer geschikt handboek, ook voor Akademische lessen.


{==477==} {>>pagina-aanduiding<<}

Boekbeschouwing.

Redevoeringen over het Duizendjarig Rijk, door David Bogue. Die deze dingen getuigt, zegt: Ja ik kom haastiglijk. Amen. Ja kom Heere Jezus. Openb. XXII:20. Uit het Engelsch vertaald. Iste en IIde Deel. Te Groningen, bij W. Wouters. 1825, 1826. In gr. 8vo. Te zamen 719 bl. f 5-50.

De Eerw. bogue, ook onder ons gunstig bekend door zijne voortreffelijke Proeve over het Goddelijk Gezag van het N.T., ten jare 1815 en 1816 in het licht gekomen, behandelt in eenige Redevoeringen een onderwerp, bij hetwelk menigeen de schouders zal ophalen, daar men bij het lezen van den titel zich naauwelijks ontdoen kan van de herinnering der dwaze geestdrijverij van de onderscheidene Chiliasten in vroegeren tijd. Het laat zich wel voorshands verwachten, dat bogue zelfs dit onderwerp op zijne wijze zal behandelen, en men vindt zich bij de uitkomst hierin ook niet bedrogen. Doch er zijn onderwerpen, en daartoe wordt ook met regt het zoogenoemde Duizendjarig Rijk gebragt, die, zelfs bij eene voortreffelijke bearbeiding, veel te gissen en nog meer te wenschen overlaten.
De dertien Redevoeringen, die thans voor ons ter beoordeeling liggen, zijn van den volgenden inhoud: I. Eenige Aanmerkingen ter Inleiding. Openb. I:3. II. Over de grootere mate van kennis in het Duizendjarig Rijk. Jez. XI:9. III. Uitstekende heiligheid der Christenen in dat Rijk. Jez. LX:21. IV. Over de inrigting en den toestand der Christelijke Kerk in dat Rijk. Jez. XXXIII:20. V. De uitwendige voorspoed der Kerk te dien tijde. Ps. LXVII:5, 6, 7. VI. Algemeene vrede gedurende het Duizendjarig Rijk. Micha IV:1-4. VII. Gelukkige toestand des menschdoms ten tijde van

{==478==} {>>pagina-aanduiding<<}
dat Rijk. Jez. LXV:17, 18, 19. VIII. Zedelijke middelen, door welke het Duizendjarig Rijk zal ingevoerd worden. Openb. XIV:6. IX. Hetzelfde onderwerp. Jerem. XXXI:34. X. Gods oordeelen over de Koningrijken der wereld, de invoering des Duizendjarigen Rijks voorafgaande. Jez. II:14. XI. Eene zeer overvloedige uitstorting van den Heiligen Geest zal het Duizendjarig Rijk voorafgaan en hetzelve bevorderen. Jez. XXXII:15. XII. Toenadering der Protestantsche Kerken tot de zuiverheid en heerlijkheid des Duizendjarigen Rijks. Ps. LXXXVII:3. XIII. Over den val van den Antichrist. Openb. XVIII:20, 21. - Voor ieder Deel heeft de kundige Vertaler eene belangrijke Voorrede geplaatst; behelzende de eerste eene beknopte Geschiedenis der Leere van het Duizendjarig Rijk, de andere eenige Aanmerkingen over de Leere aangaande den Antichrist.
Het spreekt van zelve, dat wij hier niet in het breede mogen onderzoeken, of het denkbeeld van een Duizendjarig Rijk al of niet gegrond is op de voorspellingen des Bijbels. Dit onderzoek behoort ook niet tot het werk van den Recensent. Zelfs staat het hem niet vrij, over de Bijbelplaatsen, door bogue vóór zijne Redevoeringen geplaatst, hier zijne eigene meening mede te deelen. Te onzer beoordeelinge staat alleen, wat en hoe dat ons geleverd wordt, hetwelk de Schrijver voorgenomen had, ter lezing aan te bieden.
Het denkbeeld van bogue over het Duizendjarig Rijk vindt men in de eerste Redevoering (I. bl. 23, 24) dus uitgedrukt: ‘Het blijkt dan, dat er zijn zal eene zeer veel ruimere maat van godsdienstige kennis-van reinheid des harten en heiligheid des levens - van hoogeren troost en vrede en blijdschap naar den geest, bij de belijders van Christus; eene ruimere maat, zeg ik, dan de wereld tot nu toe gezien heeft; en dit zal geenszins het deel zijn van eenige weinige Christenen, maar van de gansche Christenheid in het algemeen. Deze heilvolle inwendige toestand der Kerk zal verzeld gaan van zoo veel uitwendigen voorspoed en vrede en overvloed van tijde-
{==479==} {>>pagina-aanduiding<<}
lijke zegeningen, als menschen vroeger niet kenden. Het gebied des Koningrijks van Christus zal zich uitstrekken van den opgang tot den ondergang der zon; en al wat tegen het Christendom strijdt, Deïsmus, Mahomedanismus, Heidendom, Jodendom, zal vernietigd worden en plaatse maken voor den troon des Verlossers. Door de prediking van het Evangelie, door het lezen des Bijbels en door den ijver der Christenen in elken stand - door de oordeelen des Hemels over de kinderen der menschen wegens hunne ongeregtigheden, en bovenal door de krachtige werking van den H. Geest, zal de heerlijkheid der latere dagen bevorderd en daargesteld worden. Godsdienst zal dan de groote hoofdzaak worden bij de menschen. Het algemeen moet dus waarlijk vroom zijn; en zij, die het nog niet werden, zullen slechts een onbeduidend aantal uitmaken en hoogstwaarschijnlijk met angstige beschroomdheid hun eigen karakter pogen te verbergen, zoodat hunne gevoelens en bedrijven geen' merkbaren invloed hebben op de gemoederen van anderen. Het vurig verlangen, dat ieder weldenkende naar den langen duur van dit heil moet gevoelen, zal voldaan worden door de verzekering, dat de tijd, in de voorzeggingen vermeld, als het tijdperk van deszelfs during, een duizendtal jaren is. - Zoodanig, geloof ik, is de
schriftuurlijke leer van het Duizendjarig Rijk; en ter beschouwing der onderscheidene gedeelten van deze beschrijving hoop ik, onder den zegen van God, over te gaan in de volgende Redevoeringen.’
De Eerw. bogue beschouwt alzoo dit Rijk meer uit een godsdienstig zedelijk oogpunt. Daarom heeft hij mindere tegenspraak te vreezen. Een veel heerlijker tijdperk voor Godsdienst en zedelijkheid wordt in den Bijbel beloofd. Dit is het ook alleen, wat men door den Bijbel bevestigen kan; niet enkel door voorspellingen uit het O.V., maar ook door hetgeen in het N.V. voorkomt, dat, namelijk, aan Jezus al deszelfs vijanden zullen onderworpen worden, en dat, na gemaakten vrede op aarde door het bloed van 's Heilands kruis, alles zal

{==480==} {>>pagina-aanduiding<<}
worden verzoend in den hemel en op aarde. Maar dat bewijst nog niet de komst van een Duizendjarig Rijk. Dit denkbeeld moet men aan eene zijde zetten, al ware het alleen maar, om niet door zinnelijke verwachtingen van de hoofdzaak te worden afgetrokken. Hierin verschillen wij dus van den kundigen Vertaler, die (I bl. LVIII) verklaart, dat het weinig ter zake doet, of men de benaming Duizendjarig Rijk al of niet bezige. Die woorden moeten immers iets beteekenen? Waartoe dezelve anders gebezigd? De Vertaler meent, dat er voor dat Rijk bewijzen zijn in den Bijbel. Voor zoo verre hij alleen de meerdere zedelijkheid en Godsdienst bedoelt, moeten wij hem toestemmen. Maar verder wagen wij ook geen voetstap. ‘Het is opmerkelijk,’ schrijft hij, bl. LIX, ‘dat in latere tijden de verwachting der nadere toekomst van Christus het meest plaats gevonden schijnt te hebben in Nederland, Duitschland en Engeland - in landen dus, alwaar meer lust tot ernstig onderzoek des Bijbels heerscht, dan elders.’ Moet dit bewijzen, dat de Bijbel deze leer begunstigt, dan merken wij aan, dat er in het Protestantisme, ofschoon ook de Pausgezinde nuse met zijnen Sleutel der Openbaring voor den dag kwam, het een en ander opgesloten ligt, uit hetwelk zich dit verschijnsel laat verklaren. Het Despotismus van napoleon was vernield; dat monster, dat den Pausgezinde zoo wel als den Protestant zijne dierbare voorregten had ontroofd en dezelve met voeten had getreden, ja met de godsdienstigheid van allen had den draak gestoken. Hierop herneemt ieder, wat hem het dierbaarste is. Van Jezus alleen afhankelijk te zijn, vervult den Protestant, als het hoogste goed; en zoo droomt hij van de naderende komst van het Duizendjarig Rijk, in zijne hoop, zoo hij meent, bevestigd door het gesloten Heilig Verbond, maar dat aan zijne hooggespannene verwachting nu niet meer kan beantwoorden.
Dit verklaart de verschijning van de bulle, ter herstelling der Jezuiten door pius VII, en het gewoel dezer booswichten ter verkrijging van hun Duizendjarig Rijk zonder Godsdienst en zedelijkheid. Dit

{==481==} {>>pagina-aanduiding<<}
lost het raadsel op der verschijning van eene von krudener en andere geestdrijvers, wier verkeerden godsdienstijver ook bilderdijk cum suis te baat neemt, ter bereiking van hetzelfde doel als dat der Jezuiten, van wie hij in beginsels ten minste niet veel verschilt. Dit zij genoeg gezegd nopens den hoofdinhoud dezer anders niet onbelangrijke Redevoeringen.
Op welk eene wijze bocue zijn onderwerp behandelt, staat ons thans te beoordeelen. Uit hetgeen wij van de behandelde onderwerpen en teksten hebben afgeschreven, kan de Lezer zich eenig denkbeeld vormen omtrent de wijze van behandeling. Is het moeijelijk, de voorspellingen der Profeten na derzelver vervulling op den kansel te behandelen; moeijelijk is het vooral dan, wanneer derzelver vervulling in de toekomst nog verborgen ligt. Tot allerlei spelingen des vernufts en tot vele gewaagde gissingen wordt men als van zelve vervoerd, indien men zich niet stiptelijk bindt aan de leere des Bijbels en de uit denzelven gekozene teksten. Het zestal Leerredenen, over den toekomenden staat, door den Eerw. wijs, levert ons, bij voorgenomene behandeling van het toekomstige, eene gepaste handleiding en een uitmuntend voorbeeld. En toch moet men zich nog in acht nemen, wanneer, zoo als hier, dichterlijke voorstelling en schildering van het toekomstige het gevaar om te zondigen bijna onoverkomelijk maken. Naarmate men meer weelderig van verbeelding is, zal men in zulke voorspellingen ook meer zoeken, en dan ook gemakkelijk veel vinden. Wat eigenlijk of oneigenlijk te verstaan zij, wordt onmogelijk te bepalen, bij gemis van den maatstaf, naar welken alles behoort afgemeten te worden. Hetgeen ernesti (*) desaangaande heeft aangemerkt, kan ook bij het behandelen van de hier bedoelde voorspellingen in aanmerking komen. - In de uitlegkunde des Bijbels zijn de hedendaagsche Engelschen nog al eenige schreden ten achtere. Ook de Heer bogue is hier geene gunstige uit-
{==482==} {>>pagina-aanduiding<<}
zondering. Indien hij den tekst zorgvuldiger had geraadpleegd, en, bij het behandelen van den tekst, naauwkeurig onderscheiden had, wat voor de
onderscheidene Profeten toen, en wat nu nog voor ons toekomstig is, dan zou misschien veel zijn weggevallen van het Duizendjarig Rijk, zoo als hij zich dat heeft voorgesteld; maar deze Redevoeringen zouden in belangrijkheid en voor algemeen gebruik onbedenkelijk veel gewonnen hebben.
Ons oordeel moest hier vooral gaan over het onderwerp, in deze Redevoeringen behandeld; en deze is de reden, dat hetzelve niet zeer gunstig is. Nieuw licht is er voor het Duizendjarig Rijk niet ontstoken. Uit den Bijbel is niet alles helder afgeleid. Wij hebben eerbied voor zijnen warmen ijver voor Godsdienst en zedelijkheid. Ook miskennen wij niet zijne hooge ingenomenheid met het Protestantisme. Maar wij sluiten daarom de oogen niet voor het minder gegronde in dit geschrift, hetwelk, wat het hoofdonderwerp betreft, niet algemeen den Lezer bevredigen zal.
In het oorspronkelijke heeft bogue dit werk uitgegeven in één Deel. ‘Men heeft goedgevonden, de vertaling in drie Deelen het licht te doen zien.’ Nog eens zullen wij dan op dit werk terugkomen.

Christelijke versterking en vertroosting voor bezwaarden. Naar het Hoogduitsch. Te Haarlem, bij de Erven F. Bohn. 1825. In gr. 8vo. 272 Bl. f 2-60.

Dit werkje, volgens de voorrede oorspronkelijk van poltsdorff, onderscheidt zich van ons bekende gelijksoortigen daardoor vooral, dat het bestemd en geschikt is voor allerlei soort van bezwaarden. Ziet hier den inhoud: Inleiding. Weent met den weenenden. Ontbering. Huisselijk lijden dient ook tot onzen vrede. Liefde, en geen dank voor dezelve. Het vergeten van eigen nood, om anderen te helpen, vertroost en versterkt. De zegepraal van het goede. Gij kleingeloovige, waarom zijt

{==483==} {>>pagina-aanduiding<<}
gij zoo bevreesd? De goede moet met zichzelven strijden. Armoede. Mor niet over een leven vol moeite en arbeid. Het gebed troost niet alleen, maar heeft ook een' magtigen invloed op ons lot. Word niet mismoedig, wanneer God onbegrijpelijk in zijne wegen is. Men is niet zoo ongelukkig, als men dikwils meent. Wij zijn vreemdelingen op aarde. De godvruchtige in het ongeluk. Geene hulp in den nood door zonde. Ouderlijke zorgen. Ween en klaag bij het verlies van een geliefd wezen, maar niet troosteloos. De dood een heengang in vrede. Ieder lijdende vindt hier raad, bestuur en troost. Alles is in eenen goeden toon, regt verstandig en Christelijk; zoodat wij niet weten, waarom wij eene dezer toespraken of vertoogjes boven de anderen zouden verkiezen. Wij moeten die allen, zonder onderscheid, aan allen aanprijzen.






Drie Leerredenen, tot besluit van het jaar 1825, en ter opening van het jaar 1826. Door G.H. Hein, N.S. Hoek en W. van Vloten, Predikanten te Kampen. Te Arnhem, bij C.A. Thieme. 1826. In gr. 8vo. 76 Bl. f :-90.

Wij mogen waarlijk de Hervormde Gemeente te Kampen geluk wenschen met Leeraren, die zoo geheel in den goeden geest, zoo Christelijk, verstaanbaar, ernstig en liefderijk, en met zoo eenvoudige hartelijkheid prediken; en wij twijfelen geenszins, of ook de vierde Leeraar, die toen juist geene predikbeurt te vervullen had, zou anders evenzeer bewijzen gegeven hebben van dezelfde bekwaamheid en goeden zin.
Het jaar 1825 was merkwaardig door den geduchten storm en watervloed en de daarop gevolgde ziekten, waardoor vooral ook Kampen zoo deerlijk geteisterd werd. Welgekozen waren dan de woorden van Klaagl. III:22 voor de laatste predikbeurt van dat rampvolle jaar. Herinnering aan die rampen, aan het goede onder, bij en na

{==484==} {>>pagina-aanduiding<<}
dezelve, maakt de eerste hoofddeelen der welgestelde redevoering uit; terwijl, in de twee laatste deelen, onderzoek naar het gedrag bij voor- en tegenspoed, en de gevoelens, die men nu en vervolgens behoort aan te kweeken, rijke stof geeft ter opwekking van boetvaardig gevoel en ernstige aansporing ten goede.
Niet minder bevalt ons de leerrede ter opening van het nieuwe jaar, voor welke de tekst, 1 Cor. V:17b, enkel motto is. Ziet hier het beloop: Het oude jaar is voorbij, en met hetzelve, wat niet meer herdaan worden kan; - met hetzelve alwat men heeft moeten dragen; - met hetzelve alle beleediging, om op den eersten dag van het nieuwe een nieuw verbond van reine liefde te maken, waarbij wij elkander de broederhand geven, en voor elkander willen zijn, wat wij zijn kunnen. De aanspraken en zegenwenschen zijn meer dan ijdele pligtplegingen; zij zijn voortreffelijk.
De laatste leerrede is niet minder lofwaardig; zij geeft eene schoone uitlegging van den 128sten Psalm, waarop het oordeelkundig onderzoek volgt, in hoeverre wij de daarin beloofde zegeningen ook voor ons mogen verwachten, en de aanwijzing van de éénige voorwaarde, onder welke die verwachting vervuld kan worden; namelijk, opregte godsvrucht.
De uitgave dezer leerredenen was voorzeker der Gemeente te Kampen nuttig en aangenaam; maar zij kan ook elders niet minder nut stichten. Wij verblijden ons, dat wij de drie leerredenen te dezer gelegenheid, die, bij alle overeenstemming, genoegzaam uiteenloopen, van zoo uitmuntende mannen, nu in dezen kleinen bundel bijeen hebben. God gebiede over dezelve, nu ook bij de lezing en herlezing, zijnen rijken zegen!





Godsdienstige Redevoering bij gelegenheid der Kerk-inwijding aan den Tijgerberg. Aldaar gehouden den 6 Aug. 1826, door J.C. Berrangé, Predikant bij de Nederduitsche Gereformeerde Gemeente, aan de

{==485==} {>>pagina-aanduiding<<}
Hoofdplaats van de Kaap de Goede Hoop. Gedrukt ten voordeele van gez. Kerk. Kaapstad, gedrukt door George Greig, Markt-plein. In gr. 8vo. 26 Bl.

Onlangs ontvingen wij het treurig berigt van het overlijden des waardigen Schrijvers, die vóór weinige jaren naar zijne geboorteplaats vertrok, nadat hij alvorens jaren aaneen de Gemeenten van Spankeren en Dieren, en die van Bloemendaal, in ons vaderland, gediend had. Met aandoening namen wij nu deze zijne godsdienstige redevoering in handen, welke wel onder den laatsten arbeid van den geleerden en waardigen man zal behoord hebben, daar het blijkt, dat hij toen reeds aanmerkelijk leed aan verzwakking, door een pijnlijk ongeval aan het been veroorzaakt. Zijne vroegere Gemeenten en zijne vele vrienden onder ons zal deze leerrede nu dan wel eene aandoenlijke herinnering aan den overledenen zijn, wiens asch in vrede ruste en wiens nagedachtenis in zegening blijve!
Hij koos, ter op den titel gemelde zeldzame en plegtige gelegenheid, Matt. XXI:13 (in het midden) ten tekst. Op de tekstverklaring, die den bevoegden Schriftverklaarder kenmerkt, laat hij een zeer lezenswaardig vertoog volgen, over het aloud bestaan van Kerken in de Christenheid, mitsgaders derzelver gebruikelijke Inwijding tot den openbaren Godsdienst; welk vertoog van 's mans kunde en onderzoek getuigen kan, en tevens, hoe ver hij van bijgeloof aan den eenen en overdrevenheid aan den anderen kant vervreemd was. Hierop volgt de plegtige opdragt van die Kerk aan God en den Heer, bestaande in zeer ernstige, verstandige en allezins gepaste opwekkingen, en een Inwijdingsgebed, geheel en al in Bijbeltaal en in den Christelijken geest. Eene Narede tot besluit bevat de te dezer gelegenheid gevorderde en gepaste aanspraken. Onderscheidene malen werd de plegtigheid door welgekozene Evangelische Gezangen en Psalmen afgewisseld.
Wij haasten ons met de aanmelding van dit stuk van

{==486==} {>>pagina-aanduiding<<}
eenen man, van wiens arbeid wij vreezen, dat ons wel niet meer ter hand komen zal, en 't welk voorzeker de kennisneming van ons godsdienstig publiek verdient.




De Leer der Koortsen, door Ziektegeschiedenissen opgehelderd, door Dr. J.R. Bischoff, gewoon Hoogleeraar in de praktische Geneeskunde, eersten Geneesheer bij het algemeen Ziekenhuis, enz. te Praag. Uit het Hoogduitsch vertaald door Dr. C. van Eldik. Te Nijmegen, bij de Wed. J.C. Vieweg en Zoon. 1826. In gr. 8vo. VIII en 400 bl. f 3-60.

In een Voorberigt meldt ons de Vertaler, de arbeidzame Geneesheer van eldik, dat het voor ons liggend werk, door hem ten dienste van eerstbeginnende kunstgenooten en van Heelmeesters ten platten lande uitgegeven, zich, in meer dan één opzigt, van de tot heden bij ons voorhanden zijnde onderscheidt, door eene korte, ligt verstaanbare voordragt, door eene duidelijke aanleiding tot het onderzoek der ziekten, door eene eenvoudige, echt praktische schildering en beproefde behandeling derzelven, en door bijgevoegde ziektegeschiedenissen. Gaarne vereenigt zich Recensent met deze zijne uitspraak, en voegt er bij, dat hem onder latere praktische geschriften geen bekend is, hetwelk meer geschikt is voor dit oogmerk, en, als handleiding voor ongeoefenden en eerstbeginnenden, eene zoo onbepaalde aanprijzing verdient.
In eene korte Inleiding wordt het begrip van Geneeskunde, derzelver verdeeling en voorwerp duidelijk verklaard en uiteengezet. De eerste Afdeeling behelst eene algemeene aanleiding tot het zieken-examen, met die uitvoerigheid, klaarheid en naauwkeurigheid voorgedragen, als wij maar zeer zeldzaam elders aantroffen. Eene tweede betreft de bepaling en voorspelling der ziekte; eene derde, de behandeling en het bewerken der ziektegeschiedenissen, met een uitmuntend voorbeeld opgehelderd,

{==487==} {>>pagina-aanduiding<<}
waarbij echter de naam der ziekte niet aan het hoofd derzelve, maar aan het slot had behooren vermeld te zijn. Vervolgens gaat de Schrijver tot zijn onderwerp zelf over, en laat op de verdeeling der ziekten eerst de algemeene, daarna de bijzondere leer der Koortsen (pyritologia) volgen. In de eerste zijn het beloop, de oorzaken, uitgangen, voorspelling en behandeling der Koortsen, alsmede de leer der indicatiën of aanwijzingen, zeer goed en geleidelijk ontwikkeld, en is in 't bijzonder de levensaanwijzing (indicatio vitalis) en de verschillende staat der krachten, met de bij dit belangrijk en gewigtig leerstuk der praktijk zoo hoognoodige bepalingen en verklaringen, omschreven; terwijl de Schrijver te regt begrepen heeft, bij dit punt langer te moeten stilstaan. Minder juist komt ons de uitdrukking voor, dat bij uitgeputte krachten (vires exhaustae) deze geheel zouden ontbreken. Ook twijfelen wij, of men den Lichen Islandicus wel met regt onder de eigenlijk zamentrekkende middelen (adstringentia) zou kunnen rangschikken (bl. 121). Onzes erachtens behoort dezelve eerder onder de amara tonica geplaatst te worden.
Bij de bijzondere leer der Koortsen worden de vier hoofdsoorten - die met het ontstekingachtig, gastrisch, zenuwachtig, en rotachtig karakter - achtereenvolgens afgehandeld. Tot de eersten worden ook de Zinking- en rheumatische koortsen gerekend; tot de tweede, de Saburraalkoorts, Galkoorts, Slijmkoorts en Wormkoorts; tot de derde, de heete, slepende, en kwaadaardige Zenuwkoorts (waarbij, namelijk, reeds in den aanvang, uitputting van levenskracht, zonder bekende aanleidende oorzaak, bespeurd wordt.) Eindelijk worden, onder eene afzonderlijke rubriek, de tusschenpoozende Koortsen (febres intermittentes) behandeld, en bij dezelve tevens van de larvatae melding gemaakt.
Eene bijgevoegde tafel geeft een gemakkelijk overzigt van de verschillende soorten, wijzigingen en complicatiën der hier behandelde ziekten, en door welgestelde ziektegeschiedenissen wordt iedere soort en iedere wijziging in

{==488==} {>>pagina-aanduiding<<}
het duidelijkst licht gesteld; terwijl de behandelingen en voorschriften, over het algemeen, even eenvoudig als doeltreffend zijn. Met betrekking tot deze laatste punten acht Recensent bovenal deze praktische handleiding alle aanbeveling waardig te zijn, en zich van de hedendaagsche leerboeken der praktijk voordeelig te onderscheiden. Zelden toch worden in dezelve ziektegeschiedenissen voorgedragen, en die, welke men er in aantreft, zijn gewoonlijk ten hoogste onvolkomen, en geheel ongeschikt om een getrouw beeld van de ziekten te geven. Intusschen zijn zij in goede handboeken voor de praktijk daarom onontbeerlijk, omdat zij oneindig beter eene juiste voorstelling van de ziekten geven kunnen, dan een droog en vervelend opsommen van verschijnselen. Zoo ergens, hier vooral is de les van horatius toepasselijk:

Segnius irritant animos demissa per aurem, 
Quam quae sunt oculis subjecta fidelibus. 

En wat de voorschriften aanbelangt, ook deze overtrefsen, in meer dan één opzigt, die farragines medicamentorum, welke niet zelden in hooggeroemde compendia gevonden worden, en welke even min in staat zijn, eenig juist denkbeeld van het oogmerk, waarmede ze werden opgesteld, te geven, als zij tot modellen strekken kunnen voor jeugdige kunstoefenaars.
Vóór wij van dit werk afstappen, zij het ons vergund, nog een paar aanmerkingen te maken, niet zoo zeer uit vitlust, (want wij kunnen er geen behagen in vinden, een goed werk te gispen) als wel omdat wij ook van geringe vlekken dit geschrift zoo gaarne gezuiverd zagen.
Vooreerst dan is de leer der kritische dagen onnaauwkeurig voorgesteld. Niet alle de vijf eerste dagen kunnen, gelijk hier geschiedt, onder de belangrijkste kritische dagen geteld worden, maar alleen de derde, vierde en vijfde. Daarenboven is het belangrijk verschil van de febres continuae continentes en continuae remittentes te dezen opzigte geheel en al over 't hoofd gezien; terwijl onder de remittentes ook wel onderscheiden hadden

{==489==} {>>pagina-aanduiding<<}
moeten worden die, welke op gelijke dagen, van die, welke op ongelijke dagen hare crises hebben, en eindelijk de 25ste en 35ste dag ten onregte onder de kritische dagen bij uitnemendheid zijn opgenomen.
Voorts, dunkt ons, zoude dit handboek er veel bij gewonnen hebben, wanneer de geleerde Opsteller bij elke ziekte een of twee Auteurs had opgegeven, die de leerlingen konden raadplegen. Eene volledige litteratuur en veelvuldige aanhalingen zijn wel geheel overtollig in eene handleiding voor eerstbeginnenden; maar de vermelding van weinige verdienstelijke Schrijvers over het onderwerp, dat behandeld wordt, is nuttig en noodzakelijk, om den leerling met de beste bronnen der praktische studie eenigermate en als ongevoelig bekend te maken.
Eindelijk kan Recensent zijnen wensch niet verbergen, dat de geleerde Vertaler, bij de voortzetting van dit werk, 't welk hij, om het belang der zake, ernstig verlangt, zich meer moge toeleggen, om in zijne overzetting niet slechts Nederduitsche woorden, maar ook Nederduitsche spreekwijzen te bezigen, daar, door de veronachtzaming hiervan, meer dan ééne uitdrukking voor den Nederlandschen, met het Hoogduitsche taaleigen onbekenden, lezer duister zijn moet.
En hiermede leggen wij de pen neder, en hopen, dat dit werk al dat uitgebreide nut ook onder ons stichten moge, hetgeen men er met zoo veel grond van verwachten kan.




Beknopt Overzigt over de Leer der Stochiometrie, dienstbaar gemaakt ter verklaring en aanwending van stochiometrische beweegbare Cirkels, door S. Stratingh, Ez. Med. et Phil. Doctor, Hoogleeraar te Groningen, enz. Met vier Tafels. Te Groningen, bij J. Oomkens. 1827. In gr. 8vo. XII en 100 Bl. f 2-:

De Hoogleeraar stratingh heeft, tot eene ge-
{==490==} {>>pagina-aanduiding<<}
makkelijke en vaardige voorstelling van de vereenigingen der scheikundige voorwerpen, beweegbare cirkels uitgedacht, welke, uitgeknipt en opgeplakt zijnde, om hetzelfde punt beweegbaar worden gemaakt. Op eenen eersten (kleinsten) cirkel zijn al de grondstoffen slechts in eene verhouding met hare atomistische getallen geplaatst; een tweede, den vorigen omgevenden, cirkel bevat alleen de negatieve grondstoffen in veelvuldige verhoudingen. Door verschuiving dezer cirkels kan men zich een denkbeeld vormen van de verschillende verbindingen, zoo wel van positieve als negatieve ligchamen. Om de Hydroten te vinden, zijn er op eenen derden cirkel eenige atomen water uitgedrukt. De vierde en vijfde cirkel dienen, om meer zamengestelde stoffen te vinden. De vierde bevat de positieve bases, eerst die van eenen inorganischen aard, dan die van eenen organischen oorsprong. De vijfde bevat de inorganische en organische zuren. De waterstof is hierbij, in navolging van dalton en doebereiner, als eenheid ten grondslage gelegd.
Men kan niet ontkennen, dat deze cirkels tot het vinden van de atomengetallen der zamengestelde ligchamen, door eene enkele optelling der bijeengeschovene getallen van de eenvoudige ligchamen, zeer gemakkelijk zijn. Zij verdienen dus alle aanprijzing, en zullen zeker dienstbaar zijn, om eene meerdere duidelijkheid aan de stochiometrische leer te geven. De Schrijver heeft dus door deze poging zich op nieuw aanspraak op de dankbaarheid van ons scheikundig publiek verworven. Het blijve hem verder aanbevolen!
De Hoogleeraar heeft bij de verklaring dezer cirkels ook nog een plan van logarithmische schalen en een overzigt der Stochiometrie gevoegd. Wij zouden gaarne het een en ander uitvoeriger, en vooral dit overzigt vollediger gewenscht hebben.


{==491==} {>>pagina-aanduiding<<}

Toxicologische Tafel, bevattende de Vergiften, welke van de Metalen voortkomen, alsmede derzelver kenmerkende eigenschappen en herkenningsmiddelen, enz. Door J. Lastdrager, Apotheker te Alkmaar. Te Leyden, bij J.C. Cijfveer. 1827.

Deze Tafel is met naauwkeurigheid volgens de beste Schrijvers opgemaakt, en vooral om de uitvoerige opgave der herkenningsmiddelen (welke blijken draagt van eigen onderzoek) aanprijzenswaardig. Het nut van dergelijke tafels behoeft geen betoog; men heeft er bij onze naburen reeds velen. Misschien ware het niet ongepast geweest, zoo de geneesmiddelen bij de verschillende vergiftigingen tevens in deze Tafel waren opgenomen. In de meeste gevallen is er niets dan een emeticum, hetwelk helpen kan. Bij vergiftiging door Nitras argenti geeft men rijkelijk keukenzout, in water opgelost; in kwikzilver-vergiftigingen bekleedt, volgens orfila, het wet van ei onder de antidota eenen eersten rang. Ook konden de verschijnsels der onderscheidene vergiftigingen zijn opgegeven, die hier slechts in het algemeen vermeld worden. - Mogt de Schrijver ons ook eene tafel van de overige, niet van metalen afkomstige, vergiften geven, om zijnen arbeid aldus volkomener te maken, dan zouden wij hem gerustelijk durven aanbevelen, de Tables Synoptiques des Poisons van eusèbe de salle, waarvan de tweede uitgave in 1824 bij crevot te Parijs het licht zag, te dien einde te raadplegen.




Verhandelingen en onuitgegeven Stukken, betreffende de Geschiedenis der Nederlanden, door Mr. J.C. de Jonge, Substituu- Archivarius van het Rijk. Iste Deel. Te Delft, bij de Wed. J. Allart. 1825. In gr. 8vo. 451 Bladz. IIde Deel. In 's Gravenha-
{==492==} {>>pagina-aanduiding<<}
ge en te Amsterdam, bij de Gebr. van Cleef. 1827. 484 Bladz. f 5-:

De zeer verdienstelijke plaatsbekleeder van onzen, door hoogen ouderdom thans rustenden, van wijn gaat in dit werk voort, met aan dien post waardiglijk te voldoen, en de op hem gevallene keus te regtvaardigen. Reeds menigmaal vermeldden wij in dit Tijdschrift zijne werken betrekkelijk tot de Vaderlandsche Geschiedenis, en wij konden dit altijd ruimschoots met lof doen. Niet minderen lof althans behoort aan deze twee boekdeelen, die het behandelen van onderscheidene punten dezer Geschiedenis met de uitgave van tot hiertoe onbekende Staatsstukken vereenigen. En, inderdaad, van belang is de aanwinst voor de Vaderlandsche Geschiedenis, vervat in deze twee boekdeelen. Vooreerst ontmoeten wij daarin twee bijdragen tot de Geschiedenis van den oorsprong der Hoeksche en Kabeljaauwsche twisten, een lievelingsonderwerp van den Schrijver, waarover hij vroeger reeds eene uitgebreide Verhandeling heeft geschreven. De hier voorkomende Stukken zijn: eene opdragt van een vierde gedeelte van Henegouwen, Vriesland, Zeeland en Holland (dit laatste twijfelachtig) door Keizer karel IV aan Markgraaf willem van Gulik, om de nakomelingschap van zijn' gewezen mededinger lodewijk te benadeelen, en den Markgraaf, en door hem, zoo mogelijk, den magtigen Koning eduard III van Engeland, in zijne belangen over te halen. Het tweede stuk bevat de voorwaarden, waarop margaretha (in 1349) eerst hare landen aan haren Zoon willem V heeft opgedragen, namelijk tegen 6000 Florentijnsche gouden guldens 's jaars, uitmakende f 30,000 van ons geld; terwijl, naar de opgave onzer Geschiedschrijvers, die som wel f 70,000 zou moeten bedragen; voorts 15,000 gouden guldens, of
f 75,000, in ééns, en alle 's lands schulden. De Schrijver bewijst uit inwendige gronden, dat dit verdrag het vroegere van 1349, niet het latere van 1354 is. Bij deze stukken komt nu nog in het tweede Deel een ongetee-
{==493==} {>>pagina-aanduiding<<}
kend ontwerp van verdrag tusschen Moeder en Zoon, hetwelk den Heere de jonge gebleken is van den jare 1351, en door hendrik, Hertog van Lancaster, (derden Zoon van Koning eduard van Engeland) gesteld te zijn, doch geene uitwerking moet gehad hebben, daar de oorlog bleef voortduren. Bij dit ontwerp worden aan de Moeder VIII m. florins fors (achtduizend gouden guldens) in 't jaar, en XL m. florins fors (veertigduizend zulke guldens) in ééns, als schavergoeding, toegekend. Zoo wij mogen aannemen, dat deze slorins fors dezelfde waren als de cleynen gulden van florenchen van de swarer gewichte van overlant, in het vorige stuk vermeld, zoo was margaretha, of liever hare Edelen, door Engelands tusschenkomst reeds zoo onhandelbaar geworden, dat dit haar te weinig voorkwam (les sommes samblent assez petites au gens ma dite dame, et requierent quelles soient haucies.) Nogtans was in het verdrag van 1349 slechts zesduizend guldens in 't jaar, en vijftienduizend in ééns bepaald, waarmede margaretha toen wel voor lief had genomen. Steunden de lieden der Keizerin misschien te veel op de magt der thans openlijk voor haar strijdende Hoeksche partij? Hoe het zij, de weigering van dit verdrag van hare zijde (want daaraan schrijft de Heer de jonge het toe, dat dit
ontwerp niet is ten uitvoer gebragt) was voor de Moeder niet voordeelig. Zij onderging naderhand verscheidene nederlagen, en moest drie jaren later, meer gedwongen dan toen het geval zou geweest zijn, de landen aan haren Zoon afstaan.
Het tweede stuk des eersten Deels verplaatst ons in de Spaansche tijden. Het is eene briefwisseling tusschen eenige aanzienlijke Nederlandsche Edelen (barlaimont, aremberg en megen) met den Hertog van alva; voorts nog drie brieven van ligne, noircarme en immerselle aan denzelven. De inhoud der brieven van barlaimont is meest administratief. Nogtans geeft hij ook genoegzaam te kennen, dat de opstand reeds bijkans geheel gestild is, en dus de

{==494==} {>>pagina-aanduiding<<}
komst des legers minder noodzakelijk. Hij wacht zich echter van eenige uitdrukking, die den Hertoge onaangenaam zou kunnen zijn; integendeel bereidt hij alles voor deszelfs komst. Voorts zijn hier nog Concept-voorwaarden, van wege brederode voorgesteld ter ontruiming van Amsterdam, die men nergens elders vindt. Aremberg en megen werden door alva gevleid. Wij twijfelen echter, of zij zich daardoor tot hunne volgende medewerking met de zaak des Konings hebben laten overhalen. Beide waren ijverig Roomsch- en Monarchaalgezind, en zij verfoeiden de Geuzen gelijk barlaimont. De brieven der drie laatstgenoemde Edelen zijn van minder belang. Gewigtig, daarentegen, is die van den braven Haarlemmer Bisschop, nicolaus de nova-terre, aan alva, reeds in 1568 geschreven, waarin hij hem, onder zeer nederige, maar nogtans dringende bewoordingen, om eene zachte behandeling der aan hem toevertrouwde kudde smeekt. Het verslag der Gezanten tot opdragt der Souvereiniteit aan anjou, gedaan aan den Prins van Oranje en de Algemeene Staten, bevat eene regtvaardiging van den opstand. Het wordt nu voor het eerst uit de Archiven medegedeeld; gelijk de befaamde aanspraak van elizabeth van Engeland aan de Staatsche Gezanten, in 1587, voor het eerst in de oorspronkelijke Fransche taal. - Nu komt er een uitgebreider stuk, niet letterlijk uit de Archiven getrokken, maar daaruit grootendeels zamengesteld; de levensbeschrijving van den Vice-Admiraal witte corneliszoon de with (niet de witte), waardigen mededinger in roem van den ouden
tromp en jan evertsen, doch, door onhandelbaarheid, kregelheid en opstuivende drift, minder dan dezen bij het zeevolk geacht en bemind; terwijl zijn overdreven gevoel van eigene waarde (hij zinspeelde gedurig op zijn' naam, wit, tweemaal wit, voor zuiver, onbesmet) hem met die twee uitstekende Zeelieden gedurig deed overhoop liggen. Het verschil van zijn karakter, als Zeeheld, met dat van tromp wordt zeer scherpzinnig door onzen Schrijver

{==495==} {>>pagina-aanduiding<<}
aldus uiteengezet. ‘De with (bl. 153) was altijd met drift bezield; tromp, daarentegen, kenschetste zich door bedaardheid. De with wenschte, zonder nadenken, op den vijand in te storten; tromp berekende vóór den strijd de uitkomst. De with, alleen door heldenmoed aangevuurd, streed, om voor het Vaderland te overwinnen of te sterven; tromp, door beleid bestuurd, streed voor het welzijn zijner medeburgers. De with wist van geen wijken, wanneer de vijand voor hem lag; tromp week, wanneer overmagt zulks raadzaam maakte.’ Hij moest voor gebrek aan subordinatie in de Westindiën, waartoe hij echter op de hoogstmogelijke wijze getergd en als 't ware uitgetart was, door gevangenis boeten. Zelf heeft hij voor zijne gebreken door den edelen heldendood voor het Vaderland in de Sont geboet, waar hem de zijnen in den nood verlieten, en hij, tegen vierdubbele overmagt strijdende, het leven liet. - Vervolgens wordt de hoofdinhoud medegedeeld van een geheim Advys omtrent de staatkundige beginselen en inzigten van cromwell, in 1653, dus gedurende den eersten Engelschen oorlog; waaruit blijkt, dat het verdrag met Frankrijk, waarbij Duinkerken, Mardijk en Grevelingen aan de Engelschen zouden worden afgestaan, wanneer zij die plaatsen op de Spanjaarden hielpen veroveren, (hetwelk in 1658 is tot stand gekomen) reeds vóór de ontbinding van het lange Parlement op til was. Het is ook merkwaardig, dat de steller de tegenomwenteling en herstelling des Konings voor onwaarschijnlijk houdt, uit hoofde van den verkoop der Nationale
Domeinen, waardoor honderdduizenden tegen den Koning zijn, die eerst voor hem waren, omdat zij vreezen alsdan hun land te verliezen. Weder eene treffende overeenkomst met de Fransche Omwenteling! Daar echter cromwell toen reeds als belager der vrijheid bij velen in haat was, grondde de steller van het verslag hierop eene poging der onzen, om dien Generaal te doen vallen, en de Engelschen tot hunne vrijheid te helpen tegen de fotsige Regering. Doch cromwell was geen man,

{==496==} {>>pagina-aanduiding<<}
tegen wien men zoo iets met hoop van een' goeden uitslag kon beginnen; het schijnt ook niet beproefd te zijn. - Zeer belangrijk is ook een brief van de Afgevaardigden Hunner Hoogmogenden in Zeeland, (een derzelven was de witt) waaruit blijkt, hoe schoorvoetend en met hoe veel tegenzin zij den braven jan ever tsen, (wiens gedrag in 1665 door echte stukken in het tweede Deel geregtvaardigd wordt) in 1666 tot Luitenant-Admiraal van Zeeland, in plaatse van zijnen gesneuvelden Broeder, toelieten. Komt hier de witt in een min gunstig licht voor, zijne onvermoeide waakzaamheid en arbeidzaamheid voor 's lands welzijn, waaraan hij zich geheel had toegewijd, blijkt uit de twee belangrijke briefwisselingen met zijnen Broeder cornelis en met den beroemden Staatsman beverningk, beide in het noodlottige jaar 1672, die ons de Heer de jonge in het eerste en tweede Deel uit de Archiven schenkt. Cornelis de witt was, in de drie eerste maanden van dat jaar, Afgezant te Brussel bij den beroemden Spaanschen Landvoogd monterey, met wien hij over wederzijdsche ondersteuning moest handelen. Het schijnt, dat de witt toen het denkbeeld koesterde, dat de Franschen mogelijk wel door de Spaansche Nederlanden in de Republiek zouden dringen, te welken einde hij geen onaanzienlijk gedeelte onzer krijgsmagt tot dekking dier landen aan monterey overliet. Allengs, echter, kwam hij van dit denkbeeld terug. Toen schreef hem beverningk, die als Afgevaardigde te Velde naar den Rhijn- en IJssel-kant getrokken was, en den storm daarheen zag trekken, dat hij toch dadelijk die troepen zou terug ontbieden naar die plaatse des
gevaars; doch monterey weigerde in dat geval alle hulp, weshalve men wel genoodzaakt was, 7 Regementen naar Braband te zenden. Uit de briefwisseling met beverningk zien wij verder, hoe slecht het met de landmagt aan de Rivieren gesteld was; zoodat deze Staatsman stellig een' ongunstigen uitslag voorspelde, hoezeer ook de witt nog op den 4 Junij dacht, dat met de Regementen, uit de Spaansche

{==497==} {>>pagina-aanduiding<<}
Nederlanden teruggekeerd, 2000 man Spaansche ruiterij, de landmilitie en landstorm, (zoo als wij thans zouden zeggen) de vijand nog wel te keeren zou zijn. Voornamelijk leide hij zich echter op de versterking der zeemagt toe; en de brieven, hierover door hem met zijnen Broeder gewisseld, die zich, uit Brussel teruggekeerd zijnde, naar de vloot had begeven, zijn allezins merkwaardig, en bevatten onder anderen de toebereidselen tot en de ware toedragt van den zeeslag bij Soulsbay zeer naauwkeurig. De witt doet daarin te meermalen blijken, geheel overkropt te zijn met bezigheden, zoodat hij eens een' geheelen dag had doorgebragt, zonder eenig voedsel te nemen. En wat was het loon voor alle die zorgen, al die moeite en al dien arbeid!! - Tot slot des tweeden Deels dient een Fac-simile der herroeping van het Eeuwig Edict, waarin het bekende v.c. (vi coactus) van cornelis de witt geheel onleesbaar uitgeschrapt is.
In het tweede Deel volgt achter de derde bijdrage tot de Geschiedenis der Hoeksche en Kabeljaauwsche twisten eene korte levensschets van filips van cleef, Heer van Wijnendale, Hoofd der Vlaamsche misnoegden in 1489, bij gelegenheid der mededeeling van een nog onbekend stuk, waaruit blijkt, dat hij den bekenden Jonker frans van brederode had aangesteld tot Stadhouder Generaal derwaarts over, (van Holland, Zeeland en Vriesland) gelijk hij zichzelven Stadhouder Generaal van den jongen filips van Oostenrijk noemt; een stellig bewijs van den zamenhang en de verbindtenis der latere Hoekschen in Holland en Zeeland met de Vlamingen. - De brieven van willem den eersten aan de Overheden der stad Gent trachten hen te vermanen, om aan de algemeene zaak vast te houden, en loopen voorts over eenige meer particuliere onderwerpen. Deze brieven zijn in een' zachten toon gestemd, welken dezulken, die met de ongeregtigheden en buitensporigheden der toenmalige Gentenaren, waardoor zij gelegenheid gaven tot den afval der Waalsche Provinciën en parma's

{==498==} {>>pagina-aanduiding<<}
groote vorderingen, bekend zijn, wel wat al te malsch zullen vinden: doch men bedenke, dat de Prins genoegzaam geen gezag had dan door overreding; dat, zoo hij met deze heethoofden de zaak had willen brusquéren, hij alles nog veel erger gemaakt, en aan de verraders schoon spel zou hebben gegeven. De zaken waren ook door anjou's trouweloosheid zoo uit haar geheel geraakt, dat men waarlijk slechts goede woorden moest geven aan elk, die niet overhelde naar Spanje. - Brieven der Algemeene Staten, van Graaf maurits en de Staten van Braband aan de Gentenaars geven berigt van willem's overlijden, en doen blijken van het groot belang, dat men in die Stad stelde, die echter weldra overging. Deze stukken zijn in 1824 in de Gentsche Archiven door den Secretaris hije schoutheer gevonden, en er bestaan thans echte afschriften van in het Rijks-Archief. - Hierop volgen drie stukken van den Heer de jonge, die de meesterhand doen kennen. Het zijn geschiedkundige Vertoogen over de oorzaken van de scheiding der Nederlandsche Gewesten, de nieuwe of nadere Unie van Brussel (met mededeeling van het oorspronkelijke stuk), en den invloed van het ontstaan en de vestiging van het Gemeenebest der Vereenigde Nederlanden op den toestand der overige Volken van Europa. Wij zien uit deze Vertoogen, gelijk reeds vroeger in deze verzameling uit het leven van w. cz. de with, dat bij den Geschiedonderzoeker het wroeten in de Archiven niet altijd, zoo als bij den Duitschen Hoogleeraar schlosser, den stijl doet verwaarloozen of verachten. Integendeel, de Heer de jonge plaatst zich door deze stukken in den rang onzer voortreffelijke
Prozaschrijvers. Schrander is de ontwikkeling van de oorzaken der scheiding tusschen Noord- en Zuid-Nederland, sedert het veelbelovende jaar 1576, die de Schrijver tot vier brengt: 1) den zwakken en wankelen aard der Gentsche vereeniging, door geen stevig gezag bij elkander gehouden; 2) den naijver en de heerschzucht der Edelen, vooral tegen oranje gerigt; 3) het verschil van godsdienstige ge-
{==499==} {>>pagina-aanduiding<<}
voelens, en de beroerten daaruit, voornamelijk te Gent, ontstaan; 4) de handelwijze van anjou hier te lande, de dood van oranje, het karakter, de staatkunde en de wapenen van parma. (Deze laatste oorzaak vervalt dus eigenlijk in drie andere, die elk op zichzelve staan.) Tegen het gevaar van de gezamenlijke werking dezer middelpuntschuwende krachten trachtten de welgezinden te zorgen, door eene vernieuwing, op betere grondslagen, van de eerste Unie van Brussel, die te uitsluitend de Roomschgezinden begunstigde; door de aanneming der verdraagzaamheid voor beide Gezindten. Het verheven genie van oranje bragt reeds op den 10 December 1577, toen vele der genoemde gevaren nog slechts in 't verschiet dreigden, maar hij de meeste reeds voorzag, die vereeniging tot stand. Doch ook de grootste Bestuurder moest schipbreuk lijden tegen het koken en woelen der alom ontvlamde hartstogten, die destijds even weinig te beteugelen waren als die der Engelschen in 1642, waarvan een hedendaagsch Schrijver zegt: Alle pogingen tot bevrediging waren zoo nutteloos, als wanneer de Sicilianen de uitbarsting van den AEtna willen bezweren (*). - In het Noorden, waar de gemoederen minder verhit, of althans de aanstokende
Spanjaarden en Jezuiten minder nabij waren, gelukte het beter, door de Unie van Utrecht. En het was de invloed van het doorluchtige Gemeenebest, op deze Unie gegrond, op Europa, waarvan de Heer de jonge zich de behandeling tot taak heeft gesteld. Voortreffelijk heeft hij zulks gedaan; en het is onmogelijk, deze met een wijsgeerig oog ontworpene en met warme vaderlandsliefde doorgloeide Verhandeling te lezen, zonder zich geluk te wenschen van tot eenen Staat te behooren, waaraan ons Werelddeel zoo veel verpligt is. Immers ons Koningrijk is geen geheel nieuwe Staat, gelijk sommigen willen, maar, volgens de voortreffelijke Nota van onzen Minister verstolk van zoelen aan den Graaf van mier, slechts de herrijzing en voortzetting van den ouden Staat der Vereenigde Nederlanden, wiens

{==500==} {>>pagina-aanduiding<<}
milde, zoo wel godsdienstige als burgerlijke en staatkundige, vrijheidsgeest daarin geheel is overgegaan, en slechts aan het gezag de lang gemiste en toch onmisbare klem heeft bijgezet. De Heer de jonge beschouwt achtervolgens den invloed der verrijzing en vestiging van het Gemeenebest op Europa's staatkundigen toestand, op den handel en de nijverheid der overige volken, en op de kennis en de verlichting van den menschelijken geest. In dit alles ontwikkelt hij zoo veel geschied- en volken-kennis, een zoo schrander oordeel, en zulke onbekrompene denkbeelden, ook in het staatkundige, dat wij zeer gaarne daarvan eene korte schets zouden mededeelen, of iets daaruit overnemen, zoo ons verslag niet reeds zoo zeer was uitgedijd. Wij eindigen dus, met deze Verhandeling, (die ook met belangrijke aanteekeningen voorzien is) gelijk het geheele werk, ten sterkste onzen Lezeren aan te bevelen.




Beknopte Geschiedenis der Letteren en Wetenschappen in de Nederlanden, van de vroegste tijden af, tot op het begin der negentiende eeuw. Door N.G. van Kampen. IIIde Deel. Bijvoegsels en algemeen Register. Te Delft, bij de Wed. J. Allart. 1826. In gr. 8vo. 523 Bl. f 4-80.

De Heer van kampen geeft ons hier, in een derde deel, de beloofde bijvoegsels en het algemeen register, beide van aanmerkelijk belang. In zoo verre dus, als onze beoordeeling van het tweede deel medegewerkt heeft, om dit te verkrijgen, en zoodanig te verkrijgen, als wij het thans hebben, getroosten wij ons gaarne de verkeerde opvatting en toepassing van een gezegde van ons, bij de eerste warmte van het gevoel, door eene kleine aanteekening van den schrijver, in deze Letteroefeningen te kennen gegeven. Hij zelf trouwens betuigt in het voorberigt, in ruime mate ondervonden te hebben, welk een ondankbare en gevaarlijke arbeid het is, in een werk van dien aard ook levenden te behandelen; er bijvoegende, hetgeen wij van hem inderdaad gaarne gelooven en ons ook gemakkelijk verbeelden kunnen: iets, hetwelk ik toch alleen gewaagd had, om het tafereel onzer nieuwere Letterkun-
{==501==} {>>pagina-aanduiding<<}
de niet zeer onvolledig te laten. Door de ondervinding geleerd, hoe men inderdaad uitnemende schrijvers en dichters kan over het hoofd zien, vreest hij dan ook nog, zich aan dusdanig verzuim te hebben schuldig gemaakt; schoon hij er met eenige gemelijkheid bijvoegt, dat zij, die zich zelve hierover mogten beklagen, wel de ware mannen van verdienste niet zullen zijn. Wij weten niet zoo juist, wat wij door het woord ware hier te verstaan hebben; maar wij weten wel, dat het auteurschap, meer dan de meeste andere menschelijke bedrijven, met eerzucht gepaard gaat, en dat ware geleerdheid of vernuft en bekwaamheid nog geene waarborgen zijn van even groote nederigheid, onbaatzuchtigheid en zelfbeheersching. Wij zeggen dit evenwel niet, om het laatste woord te hebben. Wij hadden, ja, wel gewenscht, dat de Heer van kampen ons denkbeeld:
‘eene geschiedenis der letterkunde vraagt nog meer naar boeken dan naar schrijvers, en de anonimiteit of onbekendheid van den vervaardiger is dus geene reden om van het werk niet te spreken,’ met eenige wederlegging had gelieven te vereeren. Wij hadden wel gewenscht, dat hij nog een' en anderen, door ons genoemd, in zijn tafereel had opgenomen; b.v. de verdienstelijke, waarlijk nederige en vrome Mevr. van meerten, wier pen zoo vruchtbaar is in geschriften, die smaak zoo wel als kennis en juist gevoel van vrouwelijke bestemming en pligt ademen, wier tijdschrift Penelopé geheel eenig in ons land, en Vader Oscar gewis een der schoonste werkjes voor de jeugd, over de belangrijke leer der Voorzienigheid, is. Desgelijks hadden wij gaarne gezien, dat, even als van den bekwamen kanselredenaar des amorie van der hoeven en anderen, bij gelegenheid van eene enkele uitgegevene verhandeling, wordt gewag gemaakt, zoo ook het weinige, door Prof. schröder gegeven, toereikend was geacht, om dien in vele opzigten allervoortreffelijksten geleerde niet met stilzwijgen voorbij te gaan. Soortgelijk iets zouden wij ligt nog van een' of anderen kunnen zeggen; ja, schoon wij hebben moeten glimlagchen om den Argus, die van kampen berispt, den dichter de clerq te hebben vergeten, het zou ons echter niet ongepast geschenen hebben, ter gelegenheid b.v. van zijne bekroonde verhandeling bij het Koninklijk Instituut, teffens van de zeldzame gave dezes kundigen mans te spreken, om onvoorbereid de schoonste verzen voort te brengen. Eindelijk is het vak van opvoe-
{==502==} {>>pagina-aanduiding<<}
ding, over het geheel, nog eenigermate onvolledig, en de Heer van kampen in het bijzonder niet naauwkeurig onderrigt omtrent de werkjes van beekhuis en hoekstra,
die beiden het leven van Jezus en van de Apostelen, (schoon dat des eersten na zijnen dood in het licht verschenen) als ook, wat de laatste betreft, nog een stukje over de Gelijkenissen, - doch niet als werkjes van de Maatschappij Tot Nut van 't Algemeen - hebben geschreven. Dit laatste heeft integendeel plaats met sommige der genoemde werkjes van Prof. uilkens, hetgeen de geachte schrijver evenwel niet vermeldt.
Deze en dergelijke aanmerkingen dan zouden wij nog kunnen maken. Doch, wie is tot volkomenheid toe altijd oplettend? Hetgeen wij in deze bijvoegsels vinden, is veel meer, dan wij ons hadden durven vleijen. Met den schrijver bedanken wij de geleerde (niet slechts zeer of hooggeleerde) Heeren de jonge, moll, pan, kirckhoff, quetelet enz., die hem hiertoe vele bouwstof hebben geleverd, en inzonderheid omtrent de letterkunde der zuidelijke provinciën, en die der wiskundige wetenschappen, eene uitvoeriger, vollediger en naauwkeuriger behandeling hebben verschaft. Voor het overige moge het aanvullende en teregtwijzende in onderscheidene artikelen de lezing van dit derde deel somtijds al iets minder aangenaam maken; voor het naslaan, waartoe toch zulk een werk op den duur meest bestemd is, hindert dit bij het bezit des Registers niet meer; en beleeft de schrijver welligt nog eens den tijd, dat zijn belangrijk werk uitverkocht is, dan valt dit gemakkelijk te verhelpen. Wij wenschen hem zulks van harte toe, en den verdienstelijken man voorts alle aanmoediging bij zijnen onvermoeiden en nuttigen arbeid.






Aanteekeningen van C. Kruseman, betrekkelijk deszelfs Kunstreis en verblijf in Italië. Verzameld en uitgegeven door A. Elink Sterk, jr. Met Platen. In 's Gravenhage, bij S. de Visser. 1826. In gr. 8vo. VIII, 228 Bl. f 2-90.

Dit werkje doet beide Nederlandsche kunstenaars en kunstvrienden eere aan. De een zoo wel als de ander is als bekwaam teekenaar, kruseman vooral als uitmuntend schil-
{==503==} {>>pagina-aanduiding<<}
der bekend. En daarbij genoegzame letterkundige bekwaamheden en smaak te voegen, om zulk eene reisbeschrijving, al is het dan ook met vereende krachten, tot stand te brengen, is waarlijk geen alledaagsch verschijnsel. Een en ander staaltje van kruseman's aanteekeningen was ons wel reeds, in zeker tijdschrift, voor oogen gekomen; maar men weet dan niet, uit welk een' hoop dit ligt uitgezocht, en hoe het misschien door den redakteur vermaakt zij: het doet ons daarom te grooter genoegen, onzen opgewekten lust aan zoo veel meer, bijkans even aangename, letterspijs te mogen voldoen. Slechts één stuk herinneren wij ons echter niet wedergevonden te hebben, dat wij gaarne in volle uitvoerigheid nogmaals hadden willen lezen; dat betreffende canova. Zeker zal de Heer sterk genoegzame reden gehad hebben, om hetzelve terug te houden.
De togt gaat over Parijs, waar de kunstenaar eenigen tijd vertoefde, en van waar hij niet onbelangrijke bijzonderheden mededeelt; - voorts over Zwitserland, waar de eigenlijke reize langs afwisselende natuurtooneelen stoffe tot nieuwe aanteekeningen biedt; - dan ligt Italië, Milaan, Florence, Rome, aan de beurt, waar hij zich voornamelijk ophoudt, doch van waar hij uitstappen naar Napels en andere belangrijke plaatsen doet, - tot hij, op zijne terugreize, ook Venetië bezoekt, om van daar, over Triëst, Weenen en andere Duitsche steden, te huis te komen; zijnde in Sept. 1821 vertrokken, en de laatste aanteekening op 7 Febr. 1825 teekenende.
Men moet het werkje niet zoo zeer beschouwen als een oogst van nieuwe waarnemingen, die ons met zaken bekend maakt, tot hiertoe door niemand gezien of geweten. Neen; maar het persoonlijk gevoel en oordeel van onzen kunstrijken landgenoot, over zoo vele meesterstukken (als wij ons zoo mogen uitdrukken) van God en menschen, in deze allerbelangrijkste oorden verspreid; ziedaar, wat ons hetzelve belangrijk maakt. En daar alles deels uit dagboeken, deels uit gemeenzame brieven van den Heer kruseman getrokken is, heeft het juist die kleur van opregtheid, hartelijkheid en gemeenzaamheid, welke alles te meer con amore doet lezen. Gelijk de Heer sterk eer heeft van de eenheid en geschiktheid van vorm, hierin gebragt, zoo kan men niet nalaten, sommige trekken van welsprekendheid des harten, of van het innig, oorspronkelijk gevoel, te bewonderen, die blijkbaar aan den opteekenaar zelven toekomen. Het is echter waar, dat de eer-
{==504==} {>>pagina-aanduiding<<}
ste eenige min juiste uitdrukkingen, zoo als een trap aanbrengen voor plaatsen of dergelijke, hij aanstaarde voor staarde... aan, Duitsche kleinsteden voor kleine steden, enz. gebezigd, of misschien wel niet verbeterd heeft; doch dit en meer is door de bescheidene voorrede ten volle uitgewischt. Ook zal men kruseman ligt te last leggen, wat Sir walter scott van zijne eigene verhalen zegt, dat zij, even als een steentje, den berg afgerold, eerst langzaam voortgaan en zich overal ophouden, doch daarna met geweld voortschieten: dan, wie zal dit laatste den liefhebbenden zoon kwalijk nemen? De kunstenaar schrijft inderdaad met geestdrift over het schoone Italië, vooral over Rome; waarbij ons de min gunstige schetsen, niet slechts van santo domingo en anderen, maar
vooral van dupaty voor den geest kwamen, die het het graf van Rome noemt. Doch, de standpunten verschillen. Zijne stof van behandeling en overweging is meest uitsluitenderwijze het schoone, zoo wel in natuur en beeldende, als ook toon- en tooneelkunst: want hij laat zelden eenen schouwburg onbezocht.
Tot afwisseling met het reeds bekende, en bij de moeijelijkheid om eene keus te doen, schrijven wij, zoo als het boek openvalt, het volgende tot eene proef uit: ‘Onder verscheidene anderen heeft Milaan eenen uitmuntend gebouwden schouwburg, den grootsten, welken ik immer zag, zes galerijen met 228 loges bevattende. - Men krijgt hier, in den aanvang, een gunstig denkbeeld van den smaak des publieks, als men ziet, dat de zaal alleen verlicht wordt door de voetlichten van het tooneel, waardoor dit eene juiste werking kan doen; doch hoe verandert deze gunstige gedachte, zoodra de gordijn opgehaald is, en het grootste gedeelte der aanschouwers vrij levendige gesprekken begint te voeren, waarbij de donkerte van de zaal slechts dient, om het genoegen der loges te bevorderen. Men maakt er een partijtje of ontvangt bezoeken, en het parterre schijnt eene openlijke bijeenkomst of handelbeurs te zijn. - Aan deze onverschilligheid des publieks verbeeld ik mij dan ook het slechte uitvoeren der stukken te moeten toeschrijven, welke soms uit eene verwarde zamenstelling van verschillende opera's bestaan; zoodat ik, bij voorbeeld, Andromaché en Pyrrhus een duo uit Tankred hoorde zingen, terwijl het meerendeel der acteurs meer naar automaten dan naar menschen gelijkt. - Neen, dan prijs ik de Parijsche tooneelen, alhoewel het schitterende

{==505==} {>>pagina-aanduiding<<}
licht der zaal (waardoor men echter het genoegen heeft van elkander en ook de schoone sekse in de loges te zien) het effect van het tooneel vermindert; de meerdere stilte en opmerkzaamheid van het publiek eischt eene juiste uitvoering van al de deelen der tooneelkunst. - Behalve de opera, geeft men hier op denzelfden avond nog twee balletten; men verveelt zich, maar de gewoonte vordert het, en verscheidene aanschouwers snorken, dat het davert. Het dansen is minder, maar het decorative der balletten wedijvert met dat van de Parijsche tooneelen.’




Gedichten van A.N. van Pellecom. IIde Deel. Te Breda, bij W. van Bergen en Comp. In gr. 8vo. X, 128 bl. f 2-90.

Wij hebben inderdaad al te lang gewacht met de aankondiging van dit tweede deel. Doch meer dan eens hadden wij de pen daartoe reeds opgevat, wanneer we weêr verhinderd en tot andere bezigheden afgeleid werden. Kort zij dan nu ook slechts ons verslag, dat wij gaarne met de algemeene betuiging beginnen van blijde tevredenheid over het werk, ook na de kennismaking me den tweeden bundel. Verzen, beelden of wendingen, en zaken - alles verdient lof. Wij althans vonden de eerste meestal vloeijend, de andere oorspronkelijk en vaak stout, de laatste gezond en weldoordacht. Dat niet alles daarom ons even zeer behaagt, behoeft niet herinnerd te worden.
Pas weduwenaar geworden, doet van pellecom, vooral in het begin, den treurtoon zeer sterk hooren. Reeds het eerste stuk is van dezen inhoud, en in hetzelve trof ons eene plaats, die wij meenen ook elders gegispt te hebben gevonden, als min gepast:

Gelijk een zeeman, die, door storm op 't strand gesmeten, 
In 't onherbergzaam oord, van menschen nooit bezocht, enz. 

Zoodanig acht zich de dichter, niet na, maar reeds vóór zijn verlies, dat hem, tot overmate, den laatst overgebleven' makker ontneemt. Ja, ware het hier beneden zoo erg gesteld, dan mogt hij ook wel vragen:

Heeft dan de geest des kwaads den schepter U ontwrongen, 
o God van liefde! en schikt hij 't lot, als Opperheer? 


{==506==} {>>pagina-aanduiding<<}

hoe weinig wij ook van dien spiritus mali, als denkbeeld zelfs, houden. Anders is er gewis veel waar gevoel en levendige schildering in dezen treurzang; zoodat niet ligt iemand denzelven onbewogen leest.
Ook het tweede stuk: Bedevacrt, naar het graf der overledene, bevat een aantal uitnemende coupletten. Misschien is het een weinig gerekt; doch zulks is den zanger, die gaarne bij het onderwerp vertoeft, niet kwalijk te nemen.
Grafschrift, Wederzien, Op den dood van j.c. cleve, zijn kortere, welgeslaagde stukjes.
Aan mijnen Vader, op zijnen verjaardag, is in eenen stijl, die niet gemakkelijk overal even goed volgehouden wordt:

Als de winter mild zijn' vlokken 
Op de kale velden strooit, 
Waar geen loof meer valt te plokken, 
Dat zijn' dunne grijze lokken 
Met een lieflijk kransje tooit, enz. 

Hetzelve bezit echter vele verdienste, en doet vader en zoon eere aan.
Bij het leggen van den eersten steen voor het Kerkgebouw der Hervormde Gemeente te Prinsenhage is een bevallig vers; op de laatste regels van het volgende couplet zou echter een godgeleerde ligt bedenkingen kunnen maken:

Geen tempel zelfs van Salomon, 
Gegrond op Sions bergen, 
Al scheen zijn goud den glans der zon 
Door hooger gloed te tergen, 
Besloot het rein en eeuwig Licht, 
Dat daar zijn' zetel had gesticht, 
In zijne albasten muren; 
Vergeefs werd daar een God vereerd, 
Die wierook noch altaar begeert, 
Noch bloed, noch offervuren! 

Aan c.g.c. reinwardt, enz.; hartelijk en fraai.
Twee Bruiloftsverzen. Het eerste misschien, om deszelfs somberheid, min gepast; het andere regt dichterlijk.
Wapenkreet. Zoo wat uit den tijd - of het moeten geestelijke zijn!
Aan den Prins van Oranje kan, hopen wij, niet verouden.

{==507==} {>>pagina-aanduiding<<}

De Kermis. Lief en los gedicht, hoewel wat minder in de toepassing. Voor het overige houden wij niet van zulke stukjes al te streng te ziften.
Het St. Nikolaas-feest. Een vrolijk en leerzaam gesprek voor zijne kinderen.
Amor en Plutus. Eene Allegorie, die toch een beetje streng uitvalt. Het verhaal is gemakkelijk.
Raad. Dit verstaan wij niet regt; of het moest willen: prijs uwe vrienden in hunne tegenwoordigheid, en laak ze in hunne afwezigheid. De dichter kon nogtans wel gelijk hebben.
Nog een paar welgeslaagde aardigheden.
Dit zij genoeg, om van pligtverzuim vrijgepleit te worden. Uitvoerige kritiek ware ligt mosterd na den maaltijd. Het aangevoerde zelf moge onze voorlichting (al haast nalichting) te hulp komen. Ten slotte durven wij den Heere van pellecom wel raden voort te gaan; en dan zullen wij ook maken eerder bij de hand te zijn.




Deutsche Blumenlese aus Holländischen Dichtern, nebst einer Abhandlung über die Niederländische Poësie, durch P.F.L. von Eichstorff, ersten Lieutenant der Artillerie in Königl. Niederländischen Diensten. Namur. 1826. kl. 8vo. 192 S. f 1-50.

Eene Hoogduitsche bloemlezing uit Nederlandsche Dichters, te Namen gedrukt! Een zeldzaam verschijnsel! Wie had zoo iets nog vóór 15 jaren durven verwachten? - Het is, onder de teekenen der tijden, een der aangenaamste, dat de Nederlandsche poëzij meer begint bekend te worden, daar de Heer eichstorff, blijkbaar met warmen ijver voor onze kunstgewrochten ingenomen, in billijke verontwaardiging over de minachting onzer taal en poëzij bij zijne Duitsche landgenooten, Hollands eer zoekt te handhaven, en zijn Vaderland met onze meesterstukken bekend te maken. Hij moest echter tot dat einde eerst aan de Duitschers doen zien, dat er eene Nederlandsche letterkunde bestond; hij moest hen tot de kennis onzer beste Dichters als 't ware inleiden, (want dit alles is hun eene terra incognita, een onbekend Zuidland) en zich

{==508==} {>>pagina-aanduiding<<}
dus den weg banen tot de vertaling van stukken uit tollens, cats, bellamy, hooft, nierstrasz, feith, bilderdijk, huygens, kinker (zoo, en dus zonder tijdrekenkundige, ja zonder eenige orde, ja geheel verstrooid, staan zij achter en door elkander); welke Dichters men dan nu als meer of min bekend mag onderstellen. Bezien wij eerst de inleiding, en dan de bloemlezing.
De vier hoofdsoorten der poëzij, het helden-, tooneel-, lieren leerdicht, worden hier achtervolgens behandeld. De Schrijver, die uit Nederlandsche bronnen van den jongsten tijd heeft geput, geeft, in het korte bestek van 53 bladzijden, een vrij goed overzigt onzer letterkunde, althans voor buitenlanders. Hij is billijk omtrent onze groote mannen der zeventiende Eeuw, behalve omtrent den verheven' antonides, van wien hij zich in drie regels afmaakt, omtrent brandt en eenige weinige anderen. Hij schat bilderdijk, onzes inziens, op den regten prijs: hij betaalt hem eerbied als Dichter en Geleerde, en haalt de schouders op over zijnen haat tegen het (natuurlijke en verstandelijke en zedelijke) licht. Aardig besluit hij dit Artikel (uit eigene aanschouwing) aldus: ‘Bilderdijk (wij geven dit, om het naïve der uitdrukking, in het oorspronkelijke) lebt jetzt, aus jeder öffentlichen Verbindung ausgetreten, in Leiden, immer klagend über Alter und Schwäche, immer jeder Neuerung verwünschend, und immer jammernd uber die frechen Anmaassungen der menschlichen Vernunft. Schwach und zitternd ist seine Stimme; kaum erlauben ihm Gicht und Gliederschwäche, seine Stelle am Kamin zu verlassen, und matt blickt sein Auge, welches der Schlaf nur selten schliesst, unter den schwarzen Wimpern hervor. Aber plötzlich, wenn sein Unwille rege wird, wenn das Wort Aufklärung, Freiheit oder Philosophie seine Ohren trifft, scheint ein Zauberschlag ihn neu zu beleben; mit unwiderstehlicher Gewalt reissen (reisst) dann der Strom seiner Worte die Hörer mit sich fort, erstaunen ihn durch neue Gesichtspunkte der Beurtheilung, und überzeugen ihn so lange, als der Zauber seiner Sprache, die Flammen seiner Augen und seine eigene Begeisterung die Einbildungskraft fesseln, und
die Vernunst vernindern, zu wägen und zu urtheilen.’ Zeer waar en juist, en de sleutel tot die zonderlinge gehechtheid aan bilderdijk van vele jonge lieden, bij welken de Verbeelding over de Rede gebied voert.

{==509==} {>>pagina-aanduiding<<}

De Heer eichstorff zegt, in zijne aanmerkingen ten slotte der inleiding, dat de kritiek onzer Schrijvers in de Tijdschriften niet gestreng genoeg is. Eene klagt, tegen welke van alle kanten, vooral door de Dichters, zwaar geprotesteerd zal worden, daar immers dit genus irritabile geweldig boos wordt, wanneer men niet alles schoon vindt. (*) ‘De Geleerden en Kunstenaars in Holland,’ zegt hij, ‘maken genoegzaam eene gesloten Club uit, waarvan de leden elkander in persoon kennen, en door vele betrekkingen verbonden zijn... Men zal dus lang vergeefs wenschen, in plaats van eeuwige aanprijzingen, lof en voorspraak, gestrenge beoordeeling van het kunstwerk te vinden. De blinde vereering van het Publiek maakt, dat vele, zelfs groote Dichters, alles, zonder onderscheid, wat uit hunne pen gevloeid is, tot gelegenheidsgedichten toe, voetstoots in de wereld zenden, en zelfs bij nieuwe drukken niet verbeteren.’ Zou deze bittere waarheid, uit den mond van een' onzijdigen en met onze letteren zeer ingenomen' vreemdeling, niet heilzaam en nuttig zijn om te hooren? Onze Dichters konden zekerlijk veelal hunne gelegenheidsgedichten, die slechts voor hen of hunne vrienden belang hebben, wel t' huis laten. Maar in de 17de en 18de Eeuw maakte men het nog erger, en schold den kooper of lezer (?) van die lijvige quartijnen zelfs geenen bruilofts-, geboorte- of lijkzang kwijt.
Wat nu de vertaling zelve betreft, wij hebben het een en ander uit dezelve met het oorspronkelijke vergeleken, en vonden over 't algemeen den Schrijver getrouw in zijne overbrenging; hetgeen echter niet wegneemt, dat de kracht hier en daar niet uitgedrukt is. Men hoore den aanhef van het eerste stuk dezer verzameling: het gevallen Meisje, van tollens:

Mädchen mit dem Jammerblick, 
Lass, in Deinem Missgeschick, 
Lass sie rinnen, Deine Zähren! 
Warum willst Du ihnen wehren? 
All Dein Glück verflog wie Spreu; 
Röschen brach im Blühn entzwei. 

De twee laatste regels zijn, gelijk men ziet, (het oorspronkelijke mogen wij als bekend onderstellen) juist overgebragt; maar in de vier eerste is een geheel, en wel een zeer schoon, denkbeeld verloren gegaan:

{==510==} {>>pagina-aanduiding<<}


Laat ze (de tranen) vrij uw wangen groeven! 
Waartoe zoudt gij schoon behoeven? 

Hiervoor is slechts het flaauwe: Warum willst Du ihnen wehren? in de plaats gekomen. - Zeer getrouw, daarentegen, blijven de twee volgende coupletten doorgaans aan het oorspronkelijke; maar verachtet überall drukt het hartverscheurende: verslooten, waar gij vliedt, niet uit, en

Baart dan de onuitdoofbre gloed, 
Die gevaar en lot veracht, 
Zulk een doodsche jammerdragt? 

is toch wel te zwak vertaald door:

Kann die angeborne Glut, 
Können kurze Seligkeiten 
Solche Höllenqual bereiten? 

Op het volgende is niets aan te merken.

Deine Schönheit ist enteilt: 
Schön ist nur, wo Unschuld weilt. 

is eene zeer fraaije en zelfs letterlijke vertaling van:

Al uw bloeijend schoon verdween: 
Zonder onschuld is er geen. 

Doch, zoo voortgaande, zouden wij ons bestek verre te buiten gaan. De Echtscheiding van tollens is mede door onzen Duitscher vertaald, en wel, naar ons oordeel, nog beter dan het gevallen Meisje; ja, wij hebben daarin zeer weinige der fijne trekken van het schoone oorspronkelijke gemist. Wij waren nieuwsgierig, hoe de Heer eichstorff onzen ouden, onvergelijkelijk zoetvloeijenden en schalkschen hooft zou vertalen. De ‘Naere nacht van benauwde drie jaren’ vergeleken wij daartoe met de overzetting (in dezelfde voetmaat), en vonden, met veel genoegen, dat de frischheid, het levendige en vrolijke van dit liefelijk gedicht daarin vrij wel waren bewaard gebleven; terwijl de trekken van valsch vernuft en concetti, die hooft's minnezangen ontsieren, zoo als:

't Roode korael van uw minnelijk mondtjen, 
Dauwend een ja, is mijn morregestondtjen. 


{==511==} {>>pagina-aanduiding<<}

door den Vertaler gelukkig vermijd zijn. - Ook de Heilige Venus is zeer goed, ja uitmuntend vertaald. Slechts wenschten wij, dat de Heer eichstorff, door meer gebruik van verkleiningswoorden te maken, (waartoe zijne taal even zoo goed als de onze geschikt is) getoond had, hoezeer ook de Nederlandsche poëzij, die men voor zoo stroef en pedant houdt, daarvan bevalligheid en lossen zwier ontleent. Ook van poot zijn sommige stukjes, zoo als de Zomersche Avont, de Morgenstont enz., goed vertaald; doch dáár, zoo wel als in cats, hebben wij wel eens het eigenaardige, het losse en ongedwongene gemist. Den goeden ouden cats past de Duitsche rok niet te best. Beter valt bellamy in den Duitschen geest. Doch kinker, eichstorff's leermeester en vriend, is door hem blijkbaar met bijzondere genegenheid vertaald, en de grootste stukken in deze verzameling zijn van hem. Natuurlijk! Geen onzer Nederduitsche Dichters is meer in den geest met de Hoogduitsche verbroederd. Men zou toch, over 't algemeen, de Duitschers Ideaalmenschen, gelijk onze landgenooten in dit opzigt Reaalmenschen (*), mogen noemen; en niemand houdt meer van de hooge, duizelingwekkende bespiegelingen van eenen fichte, schelling en hegel, dan kinker. Daarom heeft misschien eichstorff, voor zijne landgenooten schrijvende, het lange Alleven, of de Wereldziel, van den wijsgeerigen Dichter, als in
Duitschland meest welkom, overgenomen; eene keuze, die weinige Nederlanders billijken zullen, niet alleen omdat dit stuk, met de Noten, een derde van het geheel uitmaakt, dat anders slechts uit kleine stukjes bestaat, maar omdat het daarin verkondigde Pantheïsmus bij onze Natie nog alles behalve gewild is.
Over 't algemeen dus verheugen wij ons over de ondernemiug van den werkzamen Krijgsman, die den tijd, welken de Vrede hem van zijne bezigheden laat, zoo nuttig besteedt, om zijne landgenooten bekend te maken met eene Letterkunde, die hun nog geheel nieuw is. Wij durven hem aanmoedigen, daarin voort te gaan; en, indien het ons vrij sta hem eenen raad te geven, moge het deze zijn, zich tot één klassiek Nederlandsch gedicht te bepalen. En dit zouden, onzes bedunkens, de voortreffelijke Geuzen van van haren, hetzij naar den druk van 1776, hetzij naar de bewerking van

{==512==} {>>pagina-aanduiding<<}
bilderdijk, moeten zijn. Geen stuk van eenige uitgebreidheid is meer geschikt, om, door het onderwerp, de behandeling, den daarin heerschenden geest, en de heerlijke Episoden, aan de Duitschers een gunstig denkbeeld van onzen Zangberg te geven. Naar ons gevoel heerscht daarin ook eene epische eenheid, die het den naam van heldendicht allezins waardig maakt. De toon van verrukking en geestdrift, waarop de Schrijver (Inleiding, bl. 6, 7) van dit heerlijk voortbrengsel spreekt, waarborgt ons, dat hij het op den regten prijs weet te schatten. Mogt Duitchland dat meesterstuk van vaderlandsche geestdrift van zijne hand ontvangen!
De druk van deze bloemlezing is zeer goed, en, hoewel in eene Waalsche stad gedrukt, die vreemd is aan de Hoogduitsche taal, slechts door zeer weinige drukfouten ontsierd.

Galerij van beroemde Mannen en Vrouwen in Nederland. Door eene Vriendin der Jeugd. Met Platen. Te Amsterdam, bij P. den Hengst en Zoon. 1826. In kl. 8vo. VIII en 311 bl. f 1-80.

Dit werkje verscheen in 1821 voor het eerst, zoo als we uit eene noot hier leerden. Recensent kende het niet, ook niet uit beoordeelingen. Naar het voorberigt is het nu beter dan het vorige.
Wel 75 beroemde personen, waarvan slechts 7 vrouwen, zijn de voorwerpen, die hier behandeld worden in 68 gesprekken, meestal door een' vader, vijfmaal, meenen wij, door eene moeder, met de kinderen, en eens tusschen een broertje en zusje gehouden. Eens hebben wij bemerkt, dat die vader en moeder echtgenooten waren; doch zeker moeten we althans aan denzelfden vader niet altijd denken, want van hoe talrijk een huisgezin zoude die man dan vader zijn! Wij hebben, immers zoo wij wèl onthouden hebben, 12 meisjes en 33 jongens hooren onderwezen worden. Er had dus, al ware het in 't voorberigt, wel een wenk ter onderscheiding mogen voorkomen.
Om op geene drukfeilen te hechten, die hier, niettegenstaande wat men in het voorberigt daarvan leest, toch voorkomen, (zoo als, bl. 10, 1755 voor 1575; bl. 24, verdringen voor verdrinken; bl. 73, in de noot, dan voor als; bl. 265, op verzen, voor in, ezv.) merkt Recensent liever aan,

{==513==} {>>pagina-aanduiding<<}
dat de roem van sommigen, die hier voorkomen, al zeer gering is, waarom wij voor hen liever anderen hadden geprezen gezien, en dat er van eenigen al te weinig gezegd is, somtijds ook te weinig konde gezegd worden. Zoo hebben wij, in een zeer uitvoerig gesprek onder den naam van pieter blommevenna, van dezen niets anders kunnen vinden, dan dat hij zich eerst in vele wetenschappen oefende, en toen Karthuizer monnik werd, tot voorbeeld van godsvrucht en deugd strekte, en vele Latijnsche boeken schreef. Wie glimlacht er niet eens om, dat vader trommius tusschen lukas rotgans en Mejufvrouwen wolff en deken eene plaats heeft? Ja, de menschen komen wel wonderlijk bij elkander, doch zoo iets had men wel nooit kunnen droomen. Recensent dingt, natuurlijk, niets af op den roem-van Prof. oosterdijk, over wien bl. 35-40; doch van hoe vele geleerden konde, niet hetzelfde, maar evenveel als van hem gezegd worden! Van a. van leeuwenhoek leest men slechts zeven regels. En wat van j. en t. asselijn? Dat jan een der beste landschapschilders was, en waarom hij ‘Krabbetje’ heette, welken bijnaam hij misschien wel willensbehield, ter onderscheiding van zijnen broeder thomas, die verzen maakte, en van wien nog vele tooneelspelen bekend zijn. Van m. koehoorn wordt alles ook in tien regels afgedaan, in een gesprek, dat, zijnen naam aan 't hoofd hebbende, toch meer verwachten liet. De roem - zoo moet het immers, volgens den titel des boeks, zijn - van w. kaai komt hierop neêr, dat hij, een schilder, gestorven is aan een' schrik, door de ontdekking veroorzaakt, dat de Graaf van egmond onthoofd zoude worden; en het overige van het gesprek loopt
nu over het schrikken, waarop, onzes oordeels, nog al wat zoude aan te merken vallen. Van veel meer belang is, in het gesprek over w. en j. boreel, hoe weinig ook van dezen voorkomt, de uitweiding over de wapens bij de namen.
De inleidingen tot de gesprekken kwamen den Recensent, over het geheel, uitmuntend, en de Schrijfster voor het door haar gekozen vak wel berekend voor; om welke reden het alleen is, dat wij haar, tot verdere oesening, op het een en ander opmerkzaam maakten, en nog maken willen.
Over het geheel dan moeten wij de inleidingen bijzonder roemen; wij noemen die tot het gesprek over l.j. koster, van visitekaartjes ontleend; die over het verjaren op 3 Oc-
{==514==} {>>pagina-aanduiding<<}
tober, tot het gesprek over boysot; die tot het gesprek over j. antonides, uit de trekletters, waarmede karel de regels begon, genomen; die op bl. 45, 50, vooral die op bl. 58, 77 en 179, noemen wij ongezocht en regt goed. Bijzonder beviel ons die over het woord afgunstig, en het geheele daarop volgende gesprek over jan de baan. Zoo zijn er meer. Jammer derhalve te meer, dat sommige inleidingen daarbij ongunstig afsteken. Daartoe brengen wij die van het Jodenkerkje spelen; vooral die op bl. 212: een allerslordigste jongen wordt daar ter dege beknord over al zijn werkverzuim; en evenwel, in plaats van dat eerst in orde te brengen, hoort hij van vader, die alle reden heeft tot ontevredenheid, eene vertelling over th. arents, waarbij beiden even tevreden en bedaard zijn. Als het zoo gaat, gaat het niet natuurlijk. Andere inleidingen, neem eens die op bl. 223 en 229, zijn te lang, en te onevenredig aan het gesprek.
Doch dat te lang is doorgaans een gebrek in dit werkje; en, hoewel de Schrijfster anders naauwkeurig, onderhoudend en leerrijk genoeg, en overeenkomstig der kinderen verstand en geaardheid te verhalen weet, en haar geschrift zich daardoor van menig ander onder de duizenden voor de jeugd gunstig onderscheidt, zoo moeten wij haar dit toch onder het oog brengen; haarzelve, en daarom wijzen wij haar, kortheidshalve, slechts naar bl. 28-31, 46-48, 74, 75, 97-99, 108-111, 202-204, en vragen haar: is dit niet te lang achter elkander tot kinderen gesproken? behoefde daar geene pauze tusschenbeiden? Dit speet ons vooral in het gesprek over floris V, dat ook wel zij, die lang der jeugd ontwassen zijn, vooral om het einde, wel lezen mogten, om hun oordeel over personen op geen tooneelstuk, maar op de geschiedenis te leeren gronden.
Recensent heeft zich niet alleen al weder overtuigd van de groote moeijelijkheid, aan het schrijven, vooral van een uitvoerig boek, voor de jeugd verbonden, maar ook weder de fout ontdekt, die zoo vaak begaan wordt, en daarin bestaat, dat men kinderen of ouders of onderwijzers iets in den mond legt, dat hun niet wel past: van dien aard vindt Recensent bl. 25, waar het kind zegt, dat het den meester wel uitlegging vraagt, maar dien niet begrijpt, en de vader het dan duidelijker maakt; op bl. 26 zegt Jan, van eene historie, die hij wist, dat in 1600 was voorgevallen, dat daarin voorkwam

{==515==} {>>pagina-aanduiding<<}
van een zilveren servies, dat hij in 1817, als iets nieuws, op het stadhuis te Amsterdam gezien had: dit is voor een' jongen, die zulk, en wel zulk een lang onderrigt kan aanhooren en begrijpen, toch al te dom. Zoo als Fredrik tot Santje, vooral op bl. 70, doet, praat geen broertje tot zijn zusje; althans het past niet: dat is nu weêr te geleerd en te deftig. Wat van j.j. graswinkel, die alles voor anderen, voor zichzelven niets overhad, en 's jaars van f 30 leefde, zoo al verteld wordt door vader aan Arnoud, bl. 135, vinden wij juist zoo voorbeeldig niet.
Nog een paar andere aanmerkingen. In het gesprek over antonides leert Karel, dat de regels, die in een' gelijken tijd uitgesproken kunnen worden, als even veel lettergrepen hebbende, een vers maken. Tot opheldering wordt gebruikt van alphen's versje: ‘Hoe dankbaar is mijn kleine hond,’ ezv. waar de eerste en derde regel uit acht, de tweede en zesde uit zes syllaben bestaan, en alzoo even groot zijn, rijmende tevens. Die opheldering voldoet niet. De Schrifster denke maar eens aan het (na de soort van opdragt) eerste versje in van alphen's lieve boekje:

Zijn liefde is groot; 
'k Heb speelgoed, kleedren, melk en brood, 

waar de tweede regel de helft langer is dan de eerste.
Van meer belang is onze aanmerking op bl. 113, 114. Daar luidt het onder anderen: ‘De wijze, waarop men in de Roomsche kerk God dient, is het langst in gebruik geweest,’ hetwelk wij vooral niet toestemmen. Is de Schrijfster Roomsch, dan zij het haar vergeven; maar een Protestant protesteert daar ook zeer tegen. Menigeen draagt nog den Franschen naam onder de Nederlanders met edelen hoogmoed, die de afkomst van de Waldenzen herinnert, en zegt hier heel wat anders. Recensent gelooft niet, dat de Schrijfster Roomsch is, maar vindt het daarom veel te flaauw, wanneer zij dus vervolgt: ‘Na verloop van tijd waren er menschen, welke die wijze (van Godsdienst in de Roomsche kerk) niet goed vonden.’ Ook, dat de navolgers van menno simons, die - zegt ze - al weder iets beters meende bedacht te hebben, t.w. dan calvijn of luther, nu nog Mennonieten genoemd worden. Dat zij van de Mennonietenkerk spreekt, zal den Doopsgezinden weinig behagen, en te

{==516==} {>>pagina-aanduiding<<}
regt. Recensent zoude niet gaarne Calvinist, of Zwingliaan, of Gomarist, of Coccejaan ezv. heeten, behoorende tot de grootste afdeeling der Protestantsche kerk. Even zoo min is Arminiaan welluidend voor den Remonstrantsch-Gereformeerden, en Mennoniet voor den Doopsgezinden. Wij noemen ons naar geene namen van menschen. Ware dat Luthersch ook maar, ter onderscheiding, weg! Ware maar de algemeene naam der Onroomschen Protestanten, en aller spreuk: ‘Een is onze Meester, namelijk christus’!
Wij oordeelden, op dit zoo veel goeds bevattende werkje, deze aanmerkingen niet te mogen terughouden, welke de Schrijfster kunnen overtuigen, dat wij het met oplettendheid lazen, en dat het nog wel voor verbetering vatbaar is.




Praktische Handleiding voor Onderwijzeressen der Aanvangsof Kinderscholen, en die der vrouwelijke Handwerken, voor jeugdige Meisjes; door Alberdina Woldendorp, Onderwijzeres in het vak van vrouwelijke Handwerken, op de school van den Onderwijzer R.G. Rijkens, te Groningen. Met eene Voorrede van den laatstgenoemde. Te Groningen, bij J. Oomkens. 1827. In gr. 8vo. XVI, 185 bl. f 1-80.

De verbetering van het lager onderwijs is nog niet algemeen afgedaald tot de Aanvangs- of Kinderscholen. Alles, wat tot dusverre geschreven werd, betrekkelijk het gewigtig onderwerp van onderwijs en opvoeding, bepaalde zich bijna in het geheel niet bij deze, maar schier uitsluitend tot de andere scholen. De verdienstelijke Maatschappij: Tot Nut van 't Algemeen, voorzag, ten jare 1823, in eene wezenlijke behoefte, door de uitgaaf van visser's Handleiding voor Houderessen van kleine Kinderscholen. Doch zelfs uit het voorberigt, bl. II, blijkt het, dat, naar het oordeel der Maatschappij, niet alles even duidelijk door visser behandeld was voor vrouwen, als die noodig hadden, het geschrevene tweeen meermalen te herlezen. Zoo iets was ook natuurlijk te verwachten, indien men op het oog houdt den schrijver, als minder geschikt om bevattelijk te schrijven voor vrouwen, en vooral voor zulke, als gewoonlijk de houderessen van kleine kinderscholen voormaals waren, en thans nog voor het groot-
{==517==} {>>pagina-aanduiding<<}
ste gedeelte zijn. Het is dan ook geen wonder, dat rijkens (bl. IX) onderscheidene malen heeft ondervonden, dat het werkje van visser somtijds niet duidelijk genoeg begrepen werd, zelfs van vrouwen, welke geenszins van een gezond oordeel ontbloot waren. Het is intusschen van het uiterste belang, dat reeds de eerste vorming van het kind gelijken gang houde met het volgende onderwijs, opdat dan niet enkel onkruid moet worden uitgeroeid, en de tijd, voor de verdere ontwikkeling van het kind noodig, daarmede niet nutteloos verspild worde. Al ziet men het als iets overdrevens aan, dat de voorstanders van het verbeterde schoolwezen de ouderwetsche kinderschooltjes noemen kindermagazijnen, in welke zij opgestapeld werden, en de kiemen ontvingen van een ongezond ligchaam en eene bedorvene ziel; ontveinzen kan men het nooit, dat er nog veel is, dat verbetering
vordert.
Aan ons vaderland geschiedt een groote dienst, wanneer eene bruikbare handleiding aan de houderessen van zulke kinderschooltjes wordt in handen gegeven. Deze dienst wordt bewezen door de schrijfster van bovenstaand werkje. De verdere en meer ontwikkelde beoordeeling van deze Handleiding laten wij over aan zulke Tijdschriften, als meer opzettelijk aan het Onderwijs en de Opvoeding der Jeugd zijn toegewijd. Wij meenen te mogen volstaan met eene aanprijzing aan alle Vrouwen of Meisjes, ten nutte van welke dit werkje is opgesteld. Na de lezing is ook ons gebleken, dat rijkens naar waarheid, bl. X, XI, aangaande dit werkje getuigenis geeft, met welke over te nemen wij ons verslag eindigen: ‘Wat nu betreft de duidelijkheid van dit werkje; ik geloof, dat die niet veel te wenschen overlaat. Ondertusschen blijft het ook waar, dat de vrouwen zich duidelijker en verstaanbaarder jegens elkander kunnen uitdrukken, dan wij mannen dit kunnen doen jegens haar, omdat zij zich beter binnen den kring van denken en gevoelen kunnen plaatsen van die vrouwen, welke zij willen voorlichten, dan wij. - Dit zij genoeg.’

De Volkplanters, of de bronnen der Susquehanna. Door J. Cooper. Uit het Engelsch. Iste en IIde Deel. Te Groningen, bij W. van Boekeren. 1826. In gr. 8vo. Te zamen 516 bl.

Hoezeer het romanlezend publiek altijd zeer talrijk is en

{==518==} {>>pagina-aanduiding<<}
nog maar niet verzadigd wordt, zoo vordert het belang van schrijver en drukker toch, dat men voor afwisseling zorge, en nu eens de smakelijke vruchten op Duitschen, dan weder op Franschen, Engelschen, of welk eenen anderen bodem zoeke. Walter scott was nu reeds lang de lievelingsschrijver; uit vrees voor verveling, moge dan nu ook wederom eene andere soort worden voorgezet; en, alhoewel de ons hier nu aangebodene schotel niet geheel en al van 's mans trant van bereiding afwijkt, zal hij welkom zijn, daar hij afwisseling geeft, en ons voor 't minst nu niet weder omvoert bij de oude, ruwe tooneelen van Schotland.
Wij worden hier verplaatst in Amerika, en wel in het uitgestrekt gebied van Nieuw-York, en worden tot in 1793 teruggezet, tijdens dat aldaar de landontginning reeds aanmerkelijke vorderingen begon te maken, maar de ruwe en woeste natuur daar grootendeels nog overal zigtbaar was. Wij worden verplaatst in een fatsoenlijk, maar vrij zonderling gebouwd landhuis, en in eenen kring van menschen van zeer onderscheiden' aanleg, kunde en karakter; een gezelschap, zonderling bijeengezocht, en dat aanleiding geeft tot vrij zonderlinge voorvallen, die nu eens meer ernstig en gevaarlijk, dan weder meer vermakelijk en luimig zijn, en die men doorgaans, te zijner ontspanning, met genoegen lezen zal.
Wij willen den lezer niet vooruitloopen, en hem het genoegen niet benemen, hetgeen hem de zonderlinge aanleg en bouworde van het huis enz. bij de lezing geven zal, noch hem onderrigten nopens de uiteenloopende meeningen van het groot aantal verschillende karakters en luimige planmakers en praters, en ook meer ernstige en hunne vrijheid en wildere leefwijze nog niet geheel ontwende oorspronkelijke bewoners en waarschijnlijk wel voormalige heeren dezer landstreek. En, ronduit gezegd, zou ons dit ook bezwaarlijk vallen, daar geheel het boek veel heeft van het nog vrij verwarde der pas ontgonnene landstreek. Zekere raadselachtige vreemdeling, Edwards, of de jonge jager, boezemt ons al aanstonds een zeer groot belang in; wij zien hem op het titelvignet door eenen kogel in den schouder getroffen, die eigenlijk op een' reebok was gemunt; dit bragt hem in het rijke huis van den eigenaar der landstreek, zeer tegen zijn genoegen echter. Bij al het voorkomen van eenen wilde, blijkt hij te zijn een jong mensch van beschaving en kunde; en wij hopen, dat zijne kennelijk ongunstige stemming voor zijnen welmee-
{==519==} {>>pagina-aanduiding<<}
nenden weldoener eindelijk wijken zal, en dat het vervolg ons nadere opheldering zal geven van den eigenlijken grond dier ontstemming, waarnaar wij nu slechts kunnen gissen. Wij hopen, dat de alvermogende liefde hier wonderen zal doen; ofschoon wij niet kunnen gissen, wie de tooveresse moet wezen van beide de lieve meisjes, thans met hem onder hetzelfde dak, en welke beide, hoezeer zij bij het verhaal nog niet op den voorgrond staan, de grootste belangstelling opwekken. Maar, in plaats van vooruit te loopen en ons aan misgissing en teleurstelling bloot te stellen, hebben wij ons hier vermaakt met de aanvankelijke en verder geprojecteerde vervorming van het woeste land, de suikerbereiding, de duivenjagt, de vischpartij, enz. enz. en raden den lezer ook, den afloop van het verhaal, waartoe wij niet weten hoe veel deelen nog zullen vereischt
worden, met geduld af te wachten.

De Volkplanters, enz. IIIde Deel. 352 Bl. De III Deelen te zamen f 7-:

Dit deel, waarmede het werk compleet is, kwam ons slechts weinige dagen, nadat wij onze aankondiging der vorige deelen hadden opgezonden, ter hand. Wij zeggen er dan alleen van, dat bij hetzelve al het vroegere donkere volkomen goed wordt opgelost; dat een der beide lieve meisjes, die zoo veel belang inboezemden, gelukkig gehuwd raakt met den zoon des vroegeren vriends van haren vader, (de geheimzinnige persoon, dien wij op het titelvignet gewond zagen) en dat alle misverstand eervol wordt weggenomen en opgehelderd. Wat er van hare vriendin, des predikants dochter, eindelijk geworden is, blijkt wel niet; dan zij vertrekt nu met haren vader naar eene andere plaats, waar het niet missen kan, of zij zal ook wel haren man vinden; zoodat wij omtrent haar volgend lot genoegzaam gerust zijn. - Het zal dit werk, denken wij, aan lezers niet ontbreken, wie het aangenaam onderhoud en vermaak verschaft.




Moeder en Dochter. Een Tafereel uit de hedendaagsche groote wereld. Door A. Cramer. Te Amsterdam, bij A. Cramer en Comp. 1827. In gr. 8vo. 247 Bl. f 2-40.

Daar ligt ze dan, in een' donkeren nacht, geknield voor een heiligje, aan een' boom, door een lantarentje verlicht! En de bewonderaar harer schoonheid staat vol verbazing ach-
{==520==} {>>pagina-aanduiding<<}
ter haar - op het titelvignet. Daar zij kort daarop sterft, zal de brave jongeling nu wel niet langer geslingerd worden, maar zijne hand geven aan de lieve, nederige deugd; het belangrijke meisje, dat wij reeds vroeger leeren kennen, en hetwelk hij nu, juist van pas, weder aantreft aan het sterfbed der betooverende schoonheid. Wij twijfelen geenszins, of een vervolg geeft daarvan het noodig en uitvoerig berigt: op dit vervolg geeft de Schrijver, en wel nog vóór het einde van dit jaar, hoop. - Wij beklagen de schoone dochter, waarvan zoo veel voortreffelijks had kunnen worden, en waarvan zoo geheel niets werd, door de leiding eener uiterst verstandelooze moeder. Wij wenschen den Schrijver geluk, dat hij de moeijelijke beschrijving van een zoo uiterst zeldzaam en waarlijk nietsbeteekenend verachtelijk vrouwspersoon heeft ten einde gebragt.




De kleine Tooneelspeler, of de Vondeling aan den grooten weg naar Parijs. Door A. Cramer. Te Amsterdam, bij J.C. van Kesteren. 1826. In gr. 8vo. 366 Bl. f 3-60.

Deze roman, die vroeger het licht zag, maar ons nu te gelijk met den bovenstaanden ter hand kwam, heeft ons beter voldaan, hoezeer hij almede op geenen hoogen trap van waarschijnlijkheid roemen kan. Maar de lotgevallen van den held zijn zonderling, en zijn lief meisje zal den lezer bevallen. Als een jongen van zes jaren was hij zijnen vader, een tooneelspeler, ontloopen, en meende, hij kwam van het Hof. De brave, arme landlieden, die hem opnamen, hadden een aardig meisje, dat naderhand zijn vrouwtje werd. Maar spoedig gaat dat niet, dat spreekt van zelf, in een' zoo jongen leeftijd. - Nu, vader en moeder stierven; maar de aardige jongen had reeds vroeger een' Doctor gevonden, die voor hem en zijn zusje nu zorgde. Hij zou studeren, toen de weldoener stierf. Nu geraakte zij in de stad aan het dienen, en hij op het Tooneel. Dan, eene onbckende weldoenster zorgde voor beiden, en, na velerlei gebeurtenissen, te veel om hier te verhalen, was hij Doctor, en vond het meisje bij de, hem vroeger geheel onbekende, rijke Dame, die niet alleen de weldoenster was, maar tevens zijne eigene moeder. - Dor en schraal is het verhaal niet; het is zelfs onderhoudend. Men vindt ook hier en daar eenige bijzonderheden van Parijs en Parijsche zeden. Wij denken, dat het boek aan velen behagen zal, en mogen dit, ja, ook wel lijden. Sterk aanprijzen kunnen wij het wel niet, maar vinden ook geene reden om het te laken.





{==521==} {>>pagina-aanduiding<<}

Boekbeschouwing.

Mémoire en faveur de la Liberté des Cultes; ouvrage qui a obtenu le prix dans le concours ouvert par la Societé de la Morale Chrétienne; par Alexander Vinet. La, où est l'Esprit de Dieu, la est la liberté. 2me Epitre de St. paul à l'Eglise de Corinthe, Chap. III:17. A Paris, chez H. Serrier. 1826. 8vo. XII, 340 pag. f 2-90.

Dit werk, dat welligt geen' vertaler zal vinden, omdat het dezen aan een' uitgever zal ontbreken, wijl die weêr geene genoegzame koopers zou aantreffen, verdient echter, zoo om de stof als de bewerking derzelve, bij onze landgenooten bekend te worden. En wij zullen er daarom een verslag van geven, dat tevens zoo duidelijk en beknopt zal zijn, als ons mogelijk is; waarna wij ons, op eene en andere voorname punten, eenige aanmerkingen, of liever twijfelingen, zullen veroorloven.
Men weet de aanleidende oorzaak van dit geschrift. De Graaf lambrechts had, bij testamente, een' prijs bepaald, van tweeduizend franken, voor dengenen, die het beste stuk over het genoemde onderwerp zou zamenstellen. De regeling en beslissing bij dezen wedstrijd was vervolgens aan de Société de la Morale Chrétienne opgedragen. En niet minder dan negenentwintig stukken kwamen er in, van welke zeven bijzondere aandacht wekten, drie of vier loffelijk vermeld, een met eene gouden medalje, als accessit, vereerd, maar dat van den Heer vinet, een Zwitser en Protestant, als het beste van allen, bekroond werd. Opmerkelijk is, wat, in hetachteraan gevoegde verslag, over de gronden dezer uitspraak gezegd wordt, inzonderheid wegens den lof, aan 's mans hartelijke, vrome en ijverige verkleefdheid aan het Christendom, bij zoo heldere en onbekrompene denkbeelden,

{==522==} {>>pagina-aanduiding<<}
toegezwaaid. Doch wij bepalen ons vooreerst tot het ligchaam des boeks.
Na eene gepaste inleiding, over den aard, het belang en den staat der kwestie, begint hij het eerste deel, onder het algemeene opschrift van Preuves (bewijzen), met, Hoofdst. I, Définïtions. Eerst verklaart hij het woord geweten, als wel doorgaans beteekenende dien inwendigen zin, door welken wij over de verdienste of wanverdienste onzer daden oordeelen. Doch het taalgebruik, zegt hij, geeft aan de uitdrukking vrijheid van geweten eene andere beteekenis; die, namelijk, van het regt, om onze betrekking tot de Godheid enz. naar eigen inzigt te bepalen. Vervolgens beredeneert hij, dat, deze keuze gedaan zijnde, daaruit het verlangen bij den mensch ontstaat, om dit naar buiten te vertoonen, zoo om de Godheid zijn gevoel kenbaar te maken, als om zichzelven daarin meer te bevestigen en te verlevendigen. Deze uitdrukking, bij den afzonderlijken mensch zeer eenvoudig, wordt omslagtiger, eene soort van eerdienst, wanneer zij voor meer zamenstemmenden, voor een huisgezin, voor een gansch gezelschap moet dienen. En nu wordt, in Hoofdst. II, onderzocht, of de vrijheid der laatste niet uit die der eerste volgt. Alle behoeften der natuur, zegt hij, zijn regten; maar, die van verschillenden met elkander in strijd gerakende, vinden zij hunne beperking in elkander, en de vrijheid van elks geweten staat vast, zoo ze behoudens elke andere behoefte van het geheel of de deelen der Maatschappij kan bestaan. Doch welke waarde zou deze hebben zonder de andere, daar vereeniging en zamenwerking van meerdere vermogens en gezindheden voor den mensch even onontbeerlijk is, als de reeds vermelde uitdrukking, of het gebruik van uitwendige teekenen, om op den menschelijken geest terug te werken, en zijnen deukbeelden vastheid te geven. Hierom vordert dan de Schrijver, in Hoofdst. III, deze vrijheid, tot welke hij de volkomene gelijkheid van alle religieverwanten voor de wet rekent, en wel van
den Staat, omdat alle ongelijkheid alleen van het Bewind kan uitgaan. En zijne, Hoofdst. IV, aangevoerde drangre-
{==523==} {>>pagina-aanduiding<<}
den is de inévidence des Croyances religieuses, de betwistbaarheid van elk godsdienstig gevoelen, waarvan wel ieder voor zich onwrikbaar overtuigd kan zijn, maar dat hij geen' ander' dwingen kan te erkennen. Inderdaad, zegt hij, zijn er maar weinige zulke onbetwistbare zaken; en het schijnt der Voorzienigheid niet behaagd te hebben, de allerbelangrijkste voor ons daaronder te brengen, ten zij wij misschien aan eene vroegere verduistering moeten denken. In Hoofdst. V legt hij ten grondslag, dat de Godsdienst eene zaak is tusschen den mensch en God, zuiver geestelijk, op de vrije erkentenis van het godsdienstig hart berustende, en dus onvatbaar voor dwang, die de dood voor dezelve is. In het VIde beweert hij, dat er eene zedekunde bestaat, die niet uit de Godsdienst, maar uit den aard der maatschappij, of liever uit de noodzakelijkheid voortvloeit, welke tevens de grond der maatschappij is; zij betreft de persoonlijke veiligheid, het regt van eigendom en de eerbaarheid, en met deze alleen heeft de Staat regtstreeks te doen. Voor het overige is een Staat voor ontwikkeling vatbaar, en de zedekundige denkbeelden schikken zich hiernaar; terwijl de Godsdienst, uit haren aard onveranderlijk, dezelve niet kan volgen, maar of onderdrukt, zoo als elders, of in verachting raakt, zoo als bij de Grieken plaats had. Ook is de Staat, VII, onbevoegd, om in dezen te beslissen: want wie zal het doen? of waar zal de grens eener naauwere of min enge beperking zijn? VIII en IX wordt betoogd, dat zulk eene magt voor den Staat zelven onvoordeelig is; en X, dat het tegendeel voordeelig is. Hiervan, minder ontwikkeling behoevende, voeren wij alleen aan: elke Godsdienst noemt zich de vriendin der zedelijkheid, en stelt er haar' roem in, die te bevorderen; laat er dan zulk een vrije wedstrijd van meerdere belijdenissen in eenen Staat plaats
hebben, en hij kan niet anders, dan er bij gewinnen. H. XI stelt, dat het verlies der godsdienstige dat van alle andere vrijheid naar zich sleept, uit hoofde van het verband aller wetenschappen, aller denkbeelden, die te zamen onderdrukt moeten worden. In XII

{==524==} {>>pagina-aanduiding<<}
wordt het hooge gewigt der godsdienstleer, en dus van haar vrij bezit en gebruik, boven alle ander bezit en vrijheid, betoogd. In XIII wordt dit voortgezet ten aanzien van het Christendom, van hetwelk de Schrijver bekent, dat het meer genegen is zich uit te breiden, dan eenig ander stelsel; maar zonder dat dit hinderen zou, zoo de Staat aan geene partij den wereldlijken arm leende. XIV en XV geven ons de leere des Bijbels hieromtrent, en wel in de eerstè plaats die des Ouden Verbonds. Uit de donkere schets, hier van het Jodendom gegeven, wordt afgeleid, dat dit op zichzelf staat, en van geene toepassing voor anderen, inzonderheid Christenen, mag gemaakt worden; hetgeen XVI en XVII, door vergelijking met het Nieuwe Verbond, nader doen zien. XVIII geeft de leer van het Catholicismus, die de Schrijver, om twee stellingen, uit beginsel, ongunstig voor de vrijheid noemt: 1o. De Kerk is onfeilbaar omtrent alwat het geloof betreft. 2o. Buiten haren schoot is er geene zaligheid. Hij bekent, dat er maar ééne waarheid is, en deze bij de Kerk berustende, maar de onzigtbare, overal verspreide Kerk. En dus mag elk ze blijven zoeken, en zich, ongestoord door iemand, van haar bezit verzekerd houden, wat anders onbestaanbaar is. XIX doet ons het Protestantismus kennen, waar de Schrijver de formulieren voorstelt, als verklaringen van gevoelens, om gelijkdenkenden aan te trekken en anderen af te wijzen, van welke het dus niet noodig is, opzettelijke bevestiging door de leden te vorderen, schoon wel voor de leeraars. ‘Men moet niet vergeten,’ zegt hij, ‘dat de Hervorming minder eene gebeurtenis is, die een' bepaalden tijd aanwijst, dan wel een beginsel, welks werkzaamheid aanhoudend voortduurt.’ H. XX bewijst uit de geschiedenis het verderfelijke van godsdienstige overheersching voor de Godsdienst zelve, voor de zeden, en voor de staatkunde. En eindelijk XXI doet het voorbeeld der
Vereenigde Staten, ten voordeele eener volkomene vrijheid van Godsdienst, gelden.
Het tweede deel noemt hij Système, en strekt om de

{==525==} {>>pagina-aanduiding<<}
toepassing van het vorige te maken. Hier ontwikkelt hij breeder, wat vroeger aangevoerd werd; in Hoofdst. II den oorsprong en het doel der burgermaatschappij, in III van de godsdienstige maatschappij, in IV de natuurlijke onafhankelijkheid van elkander; daarna, in V, de oorzaken der vermenging van beide; VI, ware en éénige betrekking van den Staat tot de Godsdienst; VII, bijzondere gevolgtrekkingen, van welke de eerste is: De leden der godsdienstige maatschappij moeten ten aanzien van burgerlijke en staatkundige regten op ééne lijn staan met de overige burgers. Tot X vervolg. XI, aanmerkingen over eenige uitdrukkingen. XII: Moet de vrijheid zich tot alle (cultes) uitstrekken? XIII en XIV, vervolg. Vergelijking van beide stelsels, godsdienstige vrijheid, en Godsdienst van den Staat. XV, mogelijke toepassing der ontwikkelde beginselen op de bestaande omstandigheden. XVI, besluit.
Wij voegen hier alleen bij, dat in het reeds genoemd verslag eene korte weêrlegging voorkomt van het beweerde omtrent de Katholijke Kerk, bestaande in een betoogd dat, van de vestiging der tegenwoordige volken in Europa af, Staat en Kerk altijd zorgvuldig onderscheiden en elk bij zijn bijzonder regt zijn gehandhaafd geweest. Waarvan het blijkbaar beginsel is: de magt kan over de waarheid, de aarde over het hemelsche niet beslissen.
Zoo deze dorre schets slechts eenig denkbeeld geeft van het gewigt der zaken, in het boek vervat, dan is daarmede onze moeite beloond. Wij behoeven niet te zeggen, dat de rijkdom van aangevoerde bewijzen, welontwikkelde denkbeelden en bondige redeneringen daarbij enkel vermoed, maar bezwaarlijk naar waarde geschat kunnen worden. Het werk boeide ons, terwijl het ons tevens vermaakte en vermoeide, en wij wenschen, dat velen met ons dit genoegen zullen willen deelen. Gelijk wij derhalve met den lof instemmen, door het verslag aan hetzelve gegeven, zoo kunnen wij echter ook niet nalaten, er even zoo leemten in te vinden. Wij willen bij de afzonderlijke stukken niet stilstaan; schoon wij bekennen moeten, 's mans denkbeelden omtrent rede en geweten wel

{==526==} {>>pagina-aanduiding<<}
als vooronderstellingen te kunnen laten gelden, maar geenszins als volkomen juist en gegrond aannemen. Er is, onzes oordeels, maar één beginsel in den mensch, dat hem van de overige dierlijke schepping onderscheidt; het is zijne rede; wil men die praktisch noemen, voor zoo ver zij daden, pligten, zeden betreft, wij hebben er niet tegen; of verkiest men nog liever zedelijk gevoel, geweten, de wet Gods, geschreven in onze harten, daarvoor in de plaats te stellen, wij dulden het mede, maakt men maar van de zedelijkheid geen instinct, even blind als dat der dieren, en veeleer geschikt, om ons tot deze te vernederen, dan tot God te verheffen. Doch komen wij tot het algemeene.
De groote spil, op welke het voorname betoog draait, is deze. De burgerlijke maatschappij en de godsdienstige hebben niets noodzakelijks met elkander te doen. De eerste heeft haren grond in de noodzakelijkheid, die vereeniging en vervolgens bestuur vorderde, om veiligheid, bezit en dus genot van bestaande dingen, zoo wel als eerbaarheid, te doen plaats grijpen. Hierop doelt haar bestaan, hiertoe strekken hare wetten, en bepaalt zich hare zedekunde, door bedreigde straffen inzonderheid gehandhaafd. De godsdienstige maatschappij vloeit uit geheel andere, hieraan vreemde bronnen. - Is dit waar? Naar ons oordeel, neen! De mensch is voor de maatschappij geschapen (zoo als de Schrijver zelf erkent); hij wordt geen mensch, hij verbastert tot een dier, waar hij, bij toeval, buiten alle maatschappelijke betrekking geraakt. Maar dit behoort tot de groote zeldzaamheden. Het eerste huisgezin was reeds eene soort van maatschappij, de stam eene meer uitgebreide; en nu eens noodzakelijkheid, dan toeval, nu verkiezing, dan geweld, deed dezelve, door ineensmelting, steeds grooter worden. Maar alwat voor den mensch van belang is, is dan ook belangrijk voor de maatschappij; niets zoo zeer als de Godsdienst, die meestal het middelpunt was, om 't welk zich de uitgebreidere maatschappijen, de eigenlijke Staten, vormden. Dit leert ons de geheele, zoo oude als nieu-
{==527==} {>>pagina-aanduiding<<}
were, geschiedenis. En was zij ook ergens dit middelpunt niet, zoo was zij toch een onontbeerlijk vereischte om de woestheid te teugelen, der wetten klem bij te zetten, en het vuur der vaderlandsliefde aan te blazen. Wij zouden dus niet durven beweren, dat de Staat op zichzelven kan bestaan, althans zijn oogmerk - den mensch overeenkomstig zijne waarde en bestemming te doen leven en toenemen - zou kunnen bereiken. Wij houden het daarvoor, dat beide te gelijk met den mensch opgroeiden, en menschheid, maatschappelijkheid en godsvrucht, als 't ware, takken van éénen stam zijn.
Oorspronkelijk stonden Staat en Kerk dus niet op zichzelve, maar waren naauw verbonden. En de Joodsche Staat is, wat zijne uitwendige gedaante betreft, niet zoo geheel éénig, als de Schrijver het wil doen voorkomen. (Over het geheel is de schets, die hij van denzelven geeft, al te sterk geteekend. Dat het Hebreeuwsche volk zoo gereedelijk een ander geschikt verblijf zou hebben kunnen bekomen, staat nog te bewijzen; dat het er een veroverde, was overeenkomstig met het gebruik van alle min beschaafde tijden, toen het krijgsregt geen midden tusschen het dooden of verjagen en het - vaak nog ergere - tot slaaf maken van vijanden wist. Is er iets, dat ons hierbij hindert, dan is het juist het bevel van God; en misschien is de beste verklaring daarvan nog altijd: Hij is groot, en wij begrijpen Hem niet.) Maar, zou niet juist het Christendom, de leer van Hem, die betuigde: mijn Koningrijk is niet van deze wereld, de geestelijke Godsdienst van jezus, in de volheid des tijds, bij zekere rijpheid des menschdoms, ter wereld gekomen, hier voor altijd een verschil gemaakt, en de ware betrekking tusschen Staat en Kerk aangewezen hebben? Wij zagen boven, dat de Verslaggever de scheiding beider ligchamen van de vestiging onzer tegenwoordige Maatschappijen afleidt. Maar dagteekent die scheiding niet veel vroeger? Werd ooit de vereeniging van het geestelijk en wereldlijk gebied in een' Keizer of Koning erkend? Was alles, wat van dien aard bestond, ergens meer, dan misbruik en geweld? Ja,

{==528==} {>>pagina-aanduiding<<}
was de gansche verheffing van de Christelijke Godsdienst tot die van den Staat, waardoor eenige onderwerping van dezelve aan het Bestuur van den Staat onvermijdelijk werd, niet strijdig met hare bedoeling? Jezus had geene andere middelen gebruikt, om Zijne leer voort te planten, dan overtuiging. Hij verbood zijnen zendelingen wel opzettelijk, zelfs onderlinge heerschappij te erkennen. Zij moesten tot alle volken gaan, en eerbiedigden elke regering. Zoo werden de menschen Christenen, zonder op te houden burgers te zijn. Zij vorderden niet meer van den Staat, dan hunne belijdenis te mogen beleven. En, verviel op deze wijze, langzamerhand, de vermolmde Staatsgodsdienst; hetgeen daarvoor van zelve in de plaats kwam, maakte dezelve meer dan overbodig. Ach, mogt het zoo gebleven zijn! Doch misschien was de eerste warmte dan verkoeld; misschien had de Godsdienst, algemeen geworden zijnde, eenige ondersteuning noodig; misschien was het inzonderheid van belang, dat de Leeraars in staat gesteld wierden, zich geheel aan dezen arbeid over te geven, ja zich daarop, van der jeugd af, voor te bereiden. Wij durven dit niet stellig ontkennen. Wij twijfelen zelfs, of het voorbeeld van Noord-Amerika - dat vooreerst voor een groot deel door ontvlugten aan godsdienstige verdrukking werd bevolkt, en ten tweede nogtans niet voorbeeldig is in de onbekrompene handhaving van geestelijke belangen - hier wel beslissend mag genoemd worden. Doch, wat gevaar dan in eene evenredige ondersteuning en bemoediging van den Staat? Wat kwaad in eene inrigting, zoo als ze bij ons geheel zou plaats hebben, indien het verledene op eens vernietigd en de toekomst als tegenwoordig kon beschouwd worden? - Met één woord, wij gelooven, dat Godsdienst en Staat veilig kunnen, ja, ten beste van allen, moeten gescheiden worden, en de volkomenste vrijheid en gelijkheid in dezen aan elk toegestaan, waar een Godsdienst als de Christelijke bestaat, in zichzelve sterk, en, bij
alle verschil van denkwijze, immer volkomen geschikt, om het gebrekkige der staatkunde tot bestuur en leiding

{==529==} {>>pagina-aanduiding<<}
van het menschdom aan te vullen, zelfs ten aanzien van diegenen, die haar niet belijden, maar onwillekeurig hare beginselen aannemen. En, verschillen wij dan ook in een en ander punt van bewijs, wij juichen het doel en den geest van 's mans geschrijf hartelijk toe.
Eene aanmerking van geheel verschillenden aard kunnen wij niet nalaten hier nog bij te voegen. Meermalen verwonderde het ons, niet alleen de vrijheid van Godsdienst, zelfs als denkbeeld, voor zoo geheel nieuw te zien uitgeven, maar ook, dat bij deze gansche verhandeling nimmer verwezen werd op ons, ook in dit opzigt, zoo gezegend, zoo voorbeeldig land. Welligt, echter, vinden wij de oplossing, van dit laatste bijzonder, in 's mans hoogst gebrekkige kennis van onze geschiedenis, van welke het volgende getuigt: ‘Zoo het den verdediger der godsdienstige vrijheid paste, zijne zaak te sterken door indrukmakende vertooningen, geschikt om iederen menschelijken geest te schokken, welk eene tallooze menigte van beschreijenswaardige slagtoffers kon hij niet uit den boezem van het verledene en de schimmen van het graf oproepen! Hoe vele onwraakbare getuigen der scheuringen, tot welke de godsdienstige dwingelandij de Staten veroordeelt! Gij zoudt opdagen, ongelukkige coligny, edele en moedige barneveld, geleidende op uwe bebloedeschreden, gij, honderdduizend Franschen, in éénen nacht van rouw vermoord, gij, een geheel gezin, veroordeeld wegens het volgen der gevoelens van zijnen vader, en achttienduizend burgers, regterlijk vermoord op de stem eens gekroonden beuls.’ - Wie ziet hier niet de zeldzaamste verwarring van de vervolging door Spanje met de latere twisten en verdrukkingen onder de Hervormden zelve?





{==530==} {>>pagina-aanduiding<<}

Omstandig Verhaal, betreffende den overgang van drie Israëlitische Huisgezinnen, te Zaltbommel woonachtig, tot den Hervormden Christelijken Godsdienst, in Brieven, door H. Macalester Loup, Predikant der Hervormde Gemeente aldaar, aan deszelfs voormaligen Ambtgenoot S. Crommelin, thans Predikant der Hervormde Gemeente te Leeuwarden. Te Zaltbommel, bij J. Noman. 1826. In gr. 8vo. 86 Bl. f :-70.

Wij zijn zeldzaam grootelijks ingenomen met proselieten uit de Joden, en de ondervinding heeft, dunkt ons, genoegzaam geleerd, dat men daarvan niet veel ophef maken moet, daar de zoodanigen, van den ouden Joodschen zuurdeesem niet genoegzaam gereinigd, wel eens al kort daarna meer kwaad dan goed stichten, en het Christendom meer tot droefheid en schande, dan tot eer en blijdschap bevonden worden. Het geval te Zaltbommel, echter, maakt eene uitzondering, en wij hebben allezins reden, van die nieuwe geloofsgenooten aldaar het goede te hopen; ook is het zeldzaam en belangrijk genoeg, om niet alleen de warme belangstelling van den voormaligen Predikant, crommelin, aldaar, maar ook die van geheel de Protestantsche Kerk op te wekken. De Eerw. macalester loup blijkt, uit dit klein geschrift, welberekend geweest te zijn voor de opleiding en voorbereiding tot de belijdenis en den doop van deze Israëlitische huisgezinnen, en hij heeft die taak met roem volbragt. Wij wenschen, dat de uitgave van dit omstandig Verhaal nut zal doen.
Dat het onderwijzen en opleiden van Joden intusschen eene zoo groote eer is, als de Eerw. Schrijver der Brieven dit schijnt te rekenen, stemmen wij hem nog geenszins toe, ten zij hij in hetgeen zeldzaam is juist eene bijzondere eer stellen wil. Het Evangelie op eene gepaste wijze, aan wie dan ook, te mogen bedienen, is

{==531==} {>>pagina-aanduiding<<}
een voorregt en eer; en het was dezen Israëliten eene eer, het Christendom te mogen belijden, en te mogen gedoopt worden. Maar dat de doopbediening en aanneming beide niet geschied is overeenkomstig de door de Synode der Hervormden gemaakte wet, en Do. macalester loup er openlijk voor uitkomt, dat hij opzettelijk dat voorschrift nu goedgevonden heeft niet op te volgen, is eene stoutheid, die ons verbaast. Of mag dan een Leeraar in het Hervormd Kerkgenootschap zich zetten boven de wet? en hebben de Synodale voorschriften geene de minste kracht? Gold het hier eene gewotenszaak, wij zouden den Predikant, als echt Protestant, toejuichen; over hetzelve heeft geene Kerkvergadering eenig gezag. Maar aan iets, dat eeniglijk de orde in het Genootschap betreft, en althans volstrekt, indien er geene wet omtrent gemaakt ware, tot de ἀδιαϕορα behooren zou, zoo opzettelijk en openlijk ongehoorzaam te zijn! Quorsum hoc? Wij willen de bedoelde Kerkelijke wet in geenen deele verdedigen, en zouden dit, al wilden wij, ook niet kunnen doen. Maar de wet is er nu; en, zoo lang die bestaat, mag geen individu zich van dezelve ontslaan. Er konden wel eens redenen bestaan, nog meer voldoende, dan die men hier aanvoert; maar ook dan nog zouden wij het ‘principiis obsta’ doen gelden. - Deze wenk zij voor het tegenwoordige genoeg.






Iets over de Oogontsteking, die bij het Nederlandsche Leger geheerscht heeft, zoo als die waargenomen werd door den Ridder J.R.L. von Kirckhoff. Uit het Fransch vertaald, door J.S. Swaan en T.A. Jorritsma. Te Hoorn, bij J. Vermande. 1825. In gr. 8vo. 31 Bl. f :-30.

Menigvuldig en uiteenloopend waren en zijn nog de gevoelens der Geneeskundigen omtrent den oorsprong der Oogontsteking, waarover dit boeksken handelt. Sommigen beschouwden dezelve als van Egypte herkomslig en

{==532==} {>>pagina-aanduiding<<}
door besmetting verspreid; anderen leidden haar af van plaatselijke oorzaken; weêr anderen vergeleken haar met de ophthalmia neonatorum. De Ridder von kirckhoff noemt haar zinkingaardig, en acht haar van een' besmettelijken aard, zoodanig echter, dat zij zich alleen door aanraking met de stof, uit het ontstoken oog gevloeid, voortplant. Doch de oorsprong der ziekte is, volgens den Heer von kirckhoff, niet aan besmetting, maar aan eene catarrhale oorzaak toe te schrijven; een gevoelen, aangedrongen door de opmerking, dat de kwaal in het natte jaar van 1816 de hevigste verwoestingen heeft aangeregt.
Bij de behandeling verwonderde het ons, het volgende aan te treffen: ‘Op het eerste oogenblik, dat de ziekte ontstond, heb ik mij ook dikwijls, met een zeer goed gevolg, van braakmiddelen bediend, zelfs wanneer zij niet met gastrische stoffen vergezeld ging;’ en aan den voet der bladzijde, in eene noot: ‘Hierbij dient men op te merken, dat maar zeer zeldzaam een gastrische toestand gepaard ging met de oogontsteking, waarvan wij thans spreken.’ Wij herhalen het, dit verwonderde ons; want, om niet te zeggen, dat ons deze kuur door braakmiddelen vrij empirisch toeschijnt, zouden wij ook van oordeel zijn, dat derzelver werking de congestie naar het hoofd eer vermeerderen dan verminderen moet. Hoe het zij, de Schrijver heeft er zich met goed gevolg van bediend.
Voor 't overige hebben wij noch in de beschrijving, (welke ter naauwernood derdehalve bladzijden inneemt, en verre is van voldoende te zijn) noch in de behandeling (waaraan het grootste deel dezer brochure is toegewijd) iets aangetroffen, dat ons voorkwam bijzonder opmerkelijk te zijn.

Handleiding tot de beoefening der artsenijmengkundige Scheikunde, of Grondbeginselen der pharmaceutische Chemie. Door D. Blankenbijl, Stads Apothe-
{==533==} {>>pagina-aanduiding<<}
ker te Dordrecht, enz. In twee Stukken. Iste Stuk. Te Dordrecht, bij Blussé en van Braam. 1827. In gr. 8vo. XI en 267 bl. f 2-40.

Het is niet te ontkennen, dat er thans in ons vaderland geene soort van wetenschappelijke geschriften in grooter aantal het licht ziet, dan die, welke tot de pharmaceutische studiën betrekking hebben, en den Apothekersleerling tot handleiding moeten verstrekken. Er was nog vóór drie jaren hieraan, volgens den tegenwoordigen toestand der wetenschap, gebrek; thans is er eene ongemeene verscheidenheid van vertaalde en oorspronkelijke werken voorhanden. Rec. heeft reeds bij eene vroegere gelegenheid die opmerking gemaakt. Intusschen worden de eischen, die men aan deze geschriften thans geregtigd is te doen, des te gestrenger, hoe minder het dadelijk gebrek is, dat wij aan deze boeken thans hebben. - Wij hadden reeds het doorwerkt en methodisch Handboek van den Hooggel. c. mulder; thans ziet ook de reeds lang aangekondigde nieuwe uitgave der artsenijmengkundige Scheikunde van trommsdorff het licht; gelijktijdig bijkans met het voor ons liggend geschrift, verschijnt ook eene Scheikunde van den bekwamen van catz smallenburg. Ook hebben wij de Leere der Scheikunde van overduin en nog eenige andere dergelijke boeken, welke wij wel missen konden, bij de veel betere Handboeken, die wij opnoemden. Het staat aldus te vreezen, dat wij welhaast over het te veel eerder dan over het gemis zullen klagen.
Het zou ons echter leed doen, zoo dit welgeschreven boek in den rang der onbeduidende geplaatst, of bij dien overvloed niet genoeg erkend werd. Het heeft inderdaad, zoo ver wij na eene aandachtige lezing oordeelen kunnen, alle de vereischten van een goed en aanbevelenswaardig Handboek, die bovenal in gepaste orde, beknoptheid en duidelijkheid bestaan. De Schrijver, die ons persoonlijk onbekend is, heeft in hetzelve blijken gegeven van zijne kennis zoo wel als van zijn talent, en wij twij-
{==534==} {>>pagina-aanduiding<<}
felen er niet aan, of zijn boek zal opgang maken en bij het gebruik nut stichten, daar het met het bepaalde doel geschreven is, om de toepassing der Scheikunde op de Pharmacie gemakkelijk te maken. Wij zouden den leerling wel durven aanraden, met dit boek zijne chemische studie te beginnen, terwijl hij bij meerdere vordering tot de Handleiding van den Hoogleeraar mulder kan overgaan. In zoo verre onze aanbeveling dienen kan, om dit werk meerdere koopers en lezers te bezorgen, prijzen wij het dan gerustelijk aan, en wenschen den bekwamen Schrijver lust en krachten, om de aangevangen taak gelukkig te volvoeren.
Dit eerste Stuk behelst, behalve eene Inleiding, een algemeen overzigt der Artsenijbereidkunde, en meer bepaald van den werkkring der Artsenijbereidkundige Scheikunde. Daarna gaat de Schrijver over tot de scheikundige rangschikking der natuurlijke ligchamen; beschouwt vervolgens de ligchamen in derzelver bestanddeelen, en de krachten, waardoor zij worden ontleed en zamengesteld, en geeft een kort begrip van de leer der Atomen. In eene tweede Afdeeling handelt hij over de enkelvoudige ligchamen, voor zoo ver die tot de Artsenijbereidkundige Scheikunde behooren, en wel vooreerst over de imponderabilia (de licht-, warmte- en elektrieke stof; de magnetische vloeistof wordt hier achterwege gelaten), en daarna de weegbare stoffen, waarvan dit deel de niet metaalaardige bevat, en met de kelpstof sluit. Hierbij wordt ook de dampkringslucht behandeld, 't geen om derzelver belang niet is af te keuren, hoe zeer misschien dan het water evenzeer hier zijne plaats had moeten vinden. Veel blijft er dus nog, en wel verre het meeste, voor het tweede Stuk (waarmede, volgens den titel, dit werk volledig zijn zal) overig; en, hoezeer de Schrijver in zijne Voorrede te kennen geeft, dat de voordragt daarvan korter zal zijn, komt het ons echter onmogelijk, met de vereischte volledigheid onbestaanbaar, en dus ook niet wenschelijk voor, dat dit tweede Stuk niet uitgebreider zijn zal dan het eerste. - Het is ons voorgeko-
{==535==} {>>pagina-aanduiding<<}
men, dat de Schrijver vooral gebruik heeft gemaakt van thenard, Traité de Chimie; waarbij het echter te wenschen ware geweest, dat hij deveel vermeerderde vierde uitgave gebezigd had, in plaats van de derde, die hij hier en daar aanhaalt. Voor het overige zijn ook de werken van berzelius en anderen geraadpleegd, en het geheel beantwoordt allezins aan den tegenwoordigen toestand der wetenschap. Eigenlijk nieuwe zaken zal men in deze Handleiding
niet vinden; maar deze worden ook tot een handboek niet noodzakelijk vereischt, waarvan men alleen vergen kan, dat het een overzigt geeft van de wetenschap, tot op den tijd, waarin het in 't licht komt.
De bescheiden Schrijver zegt in zijne Voorrede, dat hem aanmerkingen en aanwijzingen van gebreken aangenaam wezen zullen. In dat vertrouwen, en om hem tevens en blijk te geven, dat wij zijn boek met aandacht doorlezen hebben, en niet uit zucht om te gispen of te vitten, veroorloven wij ons de volgende bedenkingen, die echter van minder aanbelang zijn voor het publiek, voor hetwelk wij met de medegedeelde inhoudsopgave en aanprijzende oordeelvelling volstaan konden.
Het onderscheid, op bl. 32 tusschen dierlijke en plantaardige wezens opgegeven, is geenszins juist, dewijl men van alle dieren volstrekt geen' grond heeft om aan te nemen, dat zij met zelfbewustheid kunnen werkzaam zijn en denken.
Op bl. 34 bepaalt de Schrijver de onweegbare stoffen, als natuurbeginsels, uit wier verschijnselen men tot hare (lees hunne, want het moet op beginsels, niet op stoffen slaan) aanwezigheid besluit. Wij brengen hiertegen in, dat het aanzijn van alle stoffen, weegbare zoo wel als onweegbare, uit hare verschijnselen blijkt. Het gezigt doet hier niets af, want dan waren voor den blinden alle stoffen onweegbaar. Het eigenlijk verschil ligt in de zwaarte, gelijk ook verder wordt opgegeven. Eene goede bepaling mag echter evenmin te veel als te weinig bevatten; en, daar wij elk ligchaam slechts door zijne verschijnsels als aanwezend leeren kennen, behoeft dit

{==536==} {>>pagina-aanduiding<<}
noch hier, noch b.v. op bl. 121 wederom van de warmtestof gezegd te worden. Hetzelfde komt ook § 91 van de luchtvormige vloeistoffen en op andere plaatsen (b.v. § 121, bl. 183, van de stikstof) voor. Het is dus blijkbaar, dat de Schrijver het zigtbaar zijn voor iets anders dan een verschijnsel aanziet; of liever, dat hem deze onnaauwkeurige uitdrukking, bij overhaasting misschien, ontvallen is.
Uit hetgeen bl 52 van de chemische zamenstelling gezegd wordt, zou de onkundige (en voor dezen is immers een handboek in de eerste plaats geschreven?) op het denkbeeld kunnen geraken, dat dezelve enkel door middel van vuur geschiedt; hetgeen de Schrijver aldaar ook zegt, doch zeker niet bedoelt.
Bij de leer der Atomen hadden wij gewenscht eene verklaring te zien gevoegd van de thans dikwerf gebruikt wordende teekens, om de enkelvoudige lighamen aan te duiden, door wier vereeniging de zamengestelde ligchamen worden aangewezen, waarbij het getal der atomen door getallen of punten wordt uitgedrukt.
Op bl. 148 wordt gezegd, dat men aangaande de verklaring der elektrieke stof thans meer tot het gevoelen van franklin overhelt, die slechts ééne stof aanneemt. Het tegendeel is waar, en het dualistischstelsel heeft thans verreweg het grootste aantal aanhangers. Hieromtrent kan men met nut raadplegen het onlangs uitgekomen derde Deel van gehler's Physikalisches Wörterbuch, neu bearbeitet von brandes, gmelin, horner, muncke u. pfaff, Leipzig 1827, S. 325-349. Electricität, franklin's und symmer's Theorie, welk artikel door pfaff is bewerkt.
Op bl. 203 zegt de Schrijver, dat het haar bij vochtigheid korter wordt, bij droogte langer, bij gelegenheid van den hygrometer van saussure. Dit is onjuist; het tegengestelde heeft plaats, en daarop berust de zamenstelling van dit werktuig.
Bl. 221 zegt de Schrijver, dat newton den diamant reeds als zeer brandbaar beschouwde, omdat hij de

{==537==} {>>pagina-aanduiding<<}
lichtstralen sterk terugkaatst. Hier leze men, in plaats van dit laatste woord, breekt.
De kristallen van de zwavel worden, bl. 231, langwerpige-achtkantige-naaldvormigen genoemd. Voor achtkantige schrijve men liever achtvlakkige. Achtkantig geeft een verkeerd begrip, en het octaëdrum wordt ook in onze taal achtvlak genoemd.
Op de verklaring van de bereiding van het chloringaz, bl. 257, zoude wel wat zijn aan te merken. Wij willen niet spreken van de voorstelling van het zeezout als hydro-chloras, en met den Schrijver aannemen, dat hetzelve chloruretum sodii zij. Er heeft echter, zelfs in die vooronderstelling, dunkt mij, eene ontleding des waters en voorafgaande vorming van zoutzuur plaats (ac. hydrochloricum); waarom zou het anders noodig zijn, het acid. sulphuricum met gelijke deelen water te vermengen? Thenard zegt: Ce qu'il y a de certain aussi, c'est que, si l'on n'étendait pas l'acide sulphurique d'eau, le gaz, qui se dégagerait, ne serait presque formé que d'acide hydro-chlorique, phénomène, qui ne s'explique bien que dans la seconde supposition; car il prouve, que non-seulement l'eau est décomposée, mais qu'elle est nécessaire pour retenir l'acide hydro-chlorique à mesure qu'il se forme, et pour lui donner le temps d'agir sur le peroxide de manganèse. (Tom. I. p. 240. 4ième Edit. p. 240.)
De stijl is doorgaande duidelijk en zuiver. Eene uitdrukking zoo als die op bl. 120, ‘waarin de eenvoudigheid der natuur bewonderend uitblinken zal,’ voor bewonderenswaardig of iets dergelijks, is zeker den Schrijver ontvallen. De druk is goed, doch kon minder ruim wezen.




Onderwijs in de behandeling der Hemelglobe, kunnende strekken tot een eerste Leerboek in de Sterrekunde; door Diederik Geelhoed. Te Dordrecht, bij

{==538==} {>>pagina-aanduiding<<}
Blussé en van Braam. 1826. In gr. 8vo. XXIV en 270 bl. f 2-40.

Dit werkje maakt met een dergelijk over het gebruik der Aardglobe van denzelfden Schrijver een geheel uit, en is, even als dit, bepaald voor de Globe van valk ingerigt. Aan bezitters van deze Globe, die zich in de behandeling derzelve wenschen te oefenen, en vooral aan onderwijzers der jeugd, die aan hunne leerlingen eenige populaire begrippen van sterrekunde willen mededeelen, kan dus dit boek niet anders dan welkom zijn, hetgeen echter, onzes inziens, eenige uitweidingen zonder schade zou kunnen missen, die tot een klaar en helder begrip der zaken weinig bijdragen.




Verhandeling over het toegangbaar maken van de Duinvalleijen langs de kust van Holland, door Mr. D.T. Gevers, Kommies van Staat bij den Raad van State; met de gouden medaille, benevens eene buitengewone vereering, bekroond en uitgegeven door de Maatschappij ter bevordering van den Landbouw, te Amsterdam opgerigt. Met een' Atlas, bestaande uit tien Kaarten. Te Amsterdam, bij L. van Es. 1826. In gr. 8vo. 356 Bl. f 22-50.

Onder het, naar evenredigheid, niet groot aantal oorspronkelijke werken, welke onze vaderlandsche drukpers jaarlijks oplevert, moet men het bovenstaande onder de meest nuttige rangschikken, en geven wij daarom ook met groot genoegen verslag van hetzelve. Het kan niet ontkend worden, dat de provincie Holland overbevolkt raakt; dat er eenige duizenden armen in de steden van dezelve gevonden worden, die, door het tegenwoordig verval van voormaals bloeijende fabrijken, geen bestaan meer in dezelve kunnen vinden; terwijl de toenemende invoering van het gebruik van werktuigen, welke door

{==539==} {>>pagina-aanduiding<<}
stoom in beweging worden gebragt, in de toekomst hoegenaamd geene beterschap belooft. Wat dus gedaan? De armen, die in eene geometrische progressie toenemen, maar steeds blijven bedeelen? Dit is gelijk een invretende kanker; men doorwandele slechts, met een oplettend oog, de achterstraten en buurten van het voormaals zoo rijke Leyden, van Delft, Gouda, enz.! - De armen te zenden naar de Koloniën der Maatschappij van Weldadigheid in Drenthe, Overijssel en Vriesland, dit ware misschien het beste middel tot eenige dadelijke en duurzame verbetering; doch er worden, helaas! nog zoo vele vooroordeelen tegen die waarlijk weldadige Maatschappij gekoesterd, dat dit plan, hoe gemakkelijk ook, bij eenen ernstigen wil, uit te voeren, thans genoegzaam aan eene hersenschim gelijk schijnt.
Er schiet dus niets over, dan in onzen eigen' boezem te zoeken, wat men door vooroordeelen en dwaalbegrippen elders ongebruikt laat liggen, namelijk nieuwe gronden, waarop wij onze armen kunnen vestigen, en deze vinden wij in de woeste valleijen aan de landzijde der Duinen, welke de kust der provincie Holland voor het grootste gedeelte omzoomen.
Deze voor vruchtbaarmaking geschikte vlakten kan men ten allerminste rekenen (zie bovenstaand werk, bl. 13) op een geheel van 2562 bunders (3157) morgen Rijnl.); waarlijk eene niet geringe uitgestrektheid!
Het werk van den Heer gevers is het gevolg van eene prijsuitschrijving der Maatschappij van Landbouw, te Amsterdam, en inderdaad een allerverdienstelijkst geschrift, hetwelk den opsteller eene verbazende moeite moet gekost hebben.
De ruimte, welke wij in ons letterkundig Tijdschrift aan de beoordeeling van dusdanig werk kunnen toewijden, verbiedt ons, een uitvoerig verslag van het tegenwoordige te geven; en wij mogen zulks te eerder nalaten, daar in het Maandwerk, de Vriend des Vaderlands, eene zeer uitgebreide aankondiging en beoordeeling van hetzelve gevonden wordt, werwaarts wij dan ook diegenen onzer

{==540==} {>>pagina-aanduiding<<}
Lezeren, die zich het boek des Heeren gevers zelve niet kunnen of verkiezen aan te schaffen, verwijzen; wij mogen echter niet in gebreke blijven, ten minste met korte woorden van hetzelve verslag te doen.
De inleiding, welke, onder het opschrift van voorloopige aanmerkingen, van bl. 1-51 loopt, handelt over de Duinen in het algemeen; derzelver belangrijkheid; het verslag, nopens dezelve, in den jare 1798, aan de toenmaals bestaande Hooge Regering ingediend; de meerdere of mindere juistheid der kaarten, waarop de Duinen zijn aangeteekend, alsmede over de nieuwe kaarten, welke in den Atlas bij dit werk zijn gevoegd, en door den Heer gevers zelven zijn zaamgesteld geworden; over de waterpassingen, welke bij de opneming der Duinen hebben plaats gehad; een algemeen overzigt over de Duinen, met betrekking tot derzelver zamenstel, bosschen, wild gedierte enz.; over den ongeregelden loop van het water in dezelve; over het gebrek aan toegangen; over andere redenen van den verwilderden staat der Duinvalleijen, enz. enz.
Daarna worden de drie volgende punten zeer uitvoerig behandeld: 1o. Opgave der plaatsen, aan de voor- of landzijde, op welke de toegangen naar de valleijen zouden kunnen geopend worden, en aanwijzing dier plaatsen op eene geschikte kaart. - 2. Wijzen, waarop de toegangen moeten worden daargesteld, en waarop aan de gedane werken duurzaamheid moet worden bijgezet, gepaard met eene zoo juist mogelijke opgave der kosten van ieder werk. - 3o. Opgave der wijze, op welke 's Lands Regering zoude kunnen behulpzaam zijn tot bevordering van dit werk, in geval sommige eigenaars van Duinen geen of een strijdig belang bij de zaak hadden.
Wij hebben alles met groote belangstelling gelezen, en gelooven, dat de uitvoering allernuttigst en wenschelijkst zoude zijn. Het door den Heer gevers voorgeslagen middel, om op verschillende plaatsen vaarten tot midden in de Duinvalleijen te graven, en, waar zulks niet doenlijk is, gepaste nieuwe wegen aan te leggen, komt ons, met hem, zeer aannemelijk voor. Wij kunnen echter

{==541==} {>>pagina-aanduiding<<}
moeijelijk over het geheel der onderneming oordeelen, als slechts met een deel onzer Duinvalleijen bekend zijnde.
De stijl van dit werk toont duidelijk aan, dat de Schrijver, althans tijdens het opstellen van hetzelve, zich nog niet ontdaan had van de, zoo vele aanzienlijken onder ons Nederlanders aanklevende, gewoonte, om Fransche en half Fransche woorden ook in 't schrijven te bezigen. Doch dit ontneemt niets aan de wezenlijke waarde van het boek.
Wij vernamen onlangs, dat den Heere gevers, die thans den post van Referendaris bekleedt, van hoogerhand de last was opgedragen geworden, om de Duinen, tusschen Bordeaux en Bayonne gelegen, te gaan opnemen. Wij hopen, dat deze reis van goed gevolg voor ons Vaderland zal zijn, en dat, binnen weinige jaren, het plan, in het tegenwoordige werk voorgedragen, het zij met of zonder wijzigingen, zal worden ten uitvoer gebragt, en eenmaal eenige honderdtallen ongelukkigen, vooral uit de armenbuurten van Leyden, brood zullen eten van eenen grond, die tot nog tot niets droeg dan slecht gras of braamstruiken. Dan zal, wenschen wij, de akelige doodschheid dier valleijen weêrgalmen van den vreugdekreet der beweldadigden, en door het nageslacht, gelijk thans reeds onder de levenden de naam van van den bosch, ook die van gevers met welgevallen en dankbaarheid genoemd worden!




Bijdragen tot de voornaamste gebeurtenissen, voorgevallen in de Republiek der Vereenigde Nederlanden, sedert het jaar 1778, tot en met het jaar 1807. Door G.J. Pijman, gepensioneerd Luitenant-Generaal. Te Utrecht, bij J.G. van Terveen. 1826. In gr. 8vo. 141 Bl. f 1-25.

Sedert eenigen tijd wordt onze Geschiedenis door de nasporingen van wakkere Mannen met verscheidene onuitgegevene echte stukken verrijkt, zoo als die, welke wij

{==542==} {>>pagina-aanduiding<<}
onlangs als het werk van den Substitut Archivarius de jonge aankondigden. Minder hadden wij tot nu toe hetgeen de Franschen Memoriën noemen, zijnde een verhaal van hetgeen personen, die min of meer invloeds op de gemeene zaken hebben gehad, is wedervaren, door hen is verrigt, of hetgeen zij gelegenheid hebben gehad, uit den schat hunner ondervinding op te leggen. Wij kondigden echter onlangs ook zulk een werkje aan, namelijk dat van den Heere van breugel. Zie hier een ander van den grijzen Staatsdienaar pijman, die zich in de onderscheidene Regeringen van ons land, sedert 1795, als Minister en Bewindsman, vrij bekend gemaakt heeft. Het is slechts eene vlugtige schets, gelijk men aan de geringe uitgebreidheid dadelijk ziet, en loopt ook geheel niet over alle belangrijke gebeurtenissen van het op den titel vermelde tijdperk. Integendeel is het van 1778 tot aan 1794 vermelde vrij onbeduidend, en algemeen bekend, (behalve misschien eene kleine Expeditie van den Schrijver naar de Ommerschans, om van den aldaar voorhandenen krijgsvoorraad bezit te nemen.) In 1794 worden de berigten belangrijker, en dienen ter aanvulling van hetgeen de Heer van breugel onlangs heeft bekend gemaakt. Wij vinden daarin, onder anderen, niet alleen de nachtvergadering der Patriotten in den Haarlemmerhout, waarin hahn voorzat, en waarop gogel naar het Fransche hoofdkwartier werd afgezonden, om den intogt der Sansculottes te bespoedigen, maar ook iets, hetwelk van breugel geheel verzwijgt, hoewel het tot zijn onderwerp behoort; dat, namelijk, daendels, na de gedwongene intrekking van zijne bekende oproeping door den vredelievenden Representant la combe, op eigen gezag naar Parijs
vertrok, en aldaar veel heeft toegebragt tot het beruchte Rapport van merlin, (niet van carnot, zoo als pijman op bl. 36 verkeerdelijk zegt) waardoor de hoop op vrede genoegzaam werd afgesneden, en 't welk men in zijn geheel bij van breugel kan vinden. Daendels keerde daarop terug naar zijn legercorps, even alsof er niets was voor-
{==543==} {>>pagina-aanduiding<<}
gevallen. Wij hebben deze merkwaardige bijzonderheid zoo min in destijds uitgekomene werken (blauw en irhoven van dam, rogge, het Vervolg op wagenaar, enz.) als bij van breugel gevonden; zij schijnt nogtans echt te zijn, en bewijst op nieuw de vlugheid en werkzaamheid der Revolutionairen tegenover de langzaamheid der Nederlandsche Regenten, waarvan ons van breugel zulke treffende bewijzen mededeelt. Na 1795 loopen de berigten voornamelijk over de twee omwentelingen in 1798 (22 Januarij en 12 Junij), over de Engelsch-Russische landing, en de omwenteling of verandering van staatsregeling in 1801. In alle deze drie gevallen was de Heer pijman, als Agent of Minister van Oorlog en Lid van het Uitvoerend Bewind, niet alleen aanschouwer, maar medewerker, en zelfs een der hoofdpersonen. De zegepraal der Revolutionairen op 22 Januarij 1798 had men voornamelijk aan den Franschen Gezant delacroix te danken, die door zijne Regering herwaarts gezonden was, omdat de brave noël, met eene Hollandsche vrouw gehuwd, voor onzen landaard te gunstig scheen. (Een Fransch Gezant was, in die eerste jaren der Bataafsche Vrijheid, een Proconsul.) Wij zien hier verder de woelingen van daendels en het
Uitvoerend Bewind tegen elkander, die eigenlijk niets konden uitvoeren, zonder den bijstand, het een van den Franschen Afgezant, de ander van den Franschen Generaal joubert. De laatste kende beter den wil van zijne Regering, en deed dus daendels op 12 Junij zegevieren. Welk eene jammerlijke rol speelden wij toen voor het oog van Europa! - Het blijkt, dat pijman in laatstgemelde omwenteling, die alleen het werk van daendels en joubert was, zich slechts lijdelijk heeft gedragen. - Omtrent de landing der Engelschen in Augustus 1799 wordt het beleid van daendels sterk gegispt, alsof hij die landing niet genoegzaam zou hebben belet; het blijkt echter, dat naderhand brune, hoezeer tegen hem vooringenomen, zijn gedrag goedgekeurd heeft. Wij lezen nog meer bijzonderheden van de-
{==544==} {>>pagina-aanduiding<<}
zen veldtogt, die wij echter, als meerendeels ook van elders bekend, stilzwijgend voorbijgaan. De verrigtingen in 1801, wegens de verandering van Regeringsvorm, worden daarentegen door dit werkje eerst opgehelderd. Het was de bekende irhoven van dam, die het denkbeeld opvatte eener soort van Amerikaanschen Regeringsvorm, met eenen om de vijf jaren aftredenden President; terwijl - wie zou het denken? - augereau zelf aan pijman de bewerking van het vertrek der Franschen van hier, bij wijze van afkoop, aanraadde; een bewijs, dat de Eerste Consul in 1800 zeer om geld moet verlegen geweest zijn. Wat het plan van Constitutie betreft, napoleon was er niet tegen, maar wilde schimmelpenninck toen niet als President geplaatst zien; pijman, wien augereau daartoe wilde benoemen, bedankte, waarop
van dam zijn plan veranderde, en, in plaats van één Opperhoofd, de uitvoerende magt onder een Staatsbewind van twaalf mannen verdeelde, hetwelk dan ook, zoo als men weet, doorgezet is. De bekende Anekdote, wegens het gevecht om den presidialen hamer en stoel, in de achtbare vergaderzaal des Vijfmanschaps, die sommigen niet konden gelooven, wordt hier volkomen bevestigd (bl. 113, 114.) Pijman, die deze omwenteling voornamelijk had bewerkt, zag zich teleurgesteld in de hoop, waarin hij door augereau was versterkt, van een Gezantschap naar Spanje, en noemt zulks ondankbaarheid der nieuwe Leden van het Staatsbewind. Het schijnt, dat napoleon de verandering der waardigheid van President in een Twaalfmanschap ongaarne zag; hij hield zich echter destijds nog in, maar in 1804 verklaarde hij, Keizer geworden zijnde, luid zijn misnoegen, en deed alstoen schimmelpenninck tot Opperhoofd, onder den titel van Raadpensionaris, benoemen. Met 27 Februarij 1807, wanneer pijman (die achtervolgens van Kadet tot Kapitein gediend had, Kolonel, Minister, Bewindsman, zoo van het Vijf- als Twaalsmanschap, Minister van Oorlog, Luitenant-Generaal, en Directeur der Pos-
{==545==} {>>pagina-aanduiding<<}
terijen geweest was) zijne retraite nam, eindigen deze gedenkschriften. De stijl derzelven is niet zeer gekuischt; maar dit vergeven wij den zesenzeventigjarigen Grijsaard te liever, daar zulke bijdragen en bouwstoffen voor de Geschiedenis slechts waarheid, geene redekunstige sieraden moeten behelzen.




Reis naar Madrid, gedaan in Aug. en Sept. 1826; behelzende een staatkundig-wijsgeerig overzigt van de zeden en gebruiken der Spanjaarden, alsmede van de gewigtige, in Spanje plaats gehad hebbende gebeurtenissen, voornamelijk met betrekking tot den tegenwoordigen toestand van zaken in Europa en Zuid-Amerika. Door Adolf Blanqui, Hoogleeraar te Parijs, enz. Uit het Fransch. Te Amsterdam, bij J.C. van Kesteren. 1827. In gr. 8vo. XVI en 184 bl. f 1-80.

Eene reis van zulk eene jonge dagteekening, als wij hier aankondigen, verdient eene spoedige vermelding, en wekt natuurlijk veler aandacht. Uit de oorspronkelijke uitgave is reeds, in de Vaderlandsche Letteroefeningen (*) voor dit jaar, het een en ander medegedeeld, zoodat wij ons ontslagen zouden mogen achten, hier iets uit deze reis af te schrijven.
De Heer blanqui ‘was voornemens, Spanje en Portugal door te reizen, ten einde uit eigene oogen te zien en te beoordeelen het weinige, dat er in die beide gewesten van hunnen ouden roem en luister is overgebleven.’ - ‘Een pas,’ schrijft hij (VI), ‘door den Prefekt van Politie, door zijnen Secretaris, door eenen Consul, en door eenige Commissarissen geteekend, scheen mij voldoende, om te bewijzen, dat ik een met der woon te Parijs gevestigd Fransch burger was, alsmede om aanspraak te kunnen maken op de bescherming en ondersteuning van het Gouvernement in een door deszelfs leger bezet rijk.’ Doch hierin vond hij zich bedrogen. Hij moest zijne reis staken, om redenen, door hem opgegeven bl. 59-70. Hij zegt hierover (VII): ‘Ik twijfel er geenszins aan, of het oogmerk alleen van mijne reis is genoegzaam geweest, om argwaan te verwekken bij de Overheid, wier belang het is,

{==546==} {>>pagina-aanduiding<<}
zoo veel mogelijk, de noodlottige resultaten van den Spaanschen oorlog voor aller oogen te verbergen. Dit zal men gemakkelijk kunnen opmaken uit den omvang der betreurenswaardige daadzaken, die ik in mijn verhaal heb ingelascht.’
De teleurstelling, welke de Schrijver van de kleingeestige Politie ondervonden heeft, oefent ook merkbaren invloed uit op alles, wat hij van Spanje mededeelt. Het is wel zoo, dat hetgeen hij schrijft alle kenteekenen van waarheid behelst; maar een Franschman, die op het eigen oogenblik, dat hij bonaparte den Cipier noemt van ferdinand VII, van diens veelomvattende plannen spreekt, zou, zonder deze teleurstelling, zekerlijk op andere dingen het oog gevestigd hebben, dan welke hij nu telkens met den vinger aanwijst. Deze reis is echter juist daardoor voor onze dagen gewigtiger, omdat wij, bij het geschreeuw eener quasi-Apostolische partij ook in ons Nederland, hier zien kunnen de wrange vruchten van monnikengeest en heerschzucht, welke wij in ons gezegend Vaderland niet behoeven te proeven. ‘Indien er ooit (bl. 74, 75) de Grieken toe kwamen, om hunnen ouden en (scilicet!) zeer genadigen Sultan eene Constitutie te doen aannemen, zou het (dan) niet voegen, hem onmiddellijk op den keizerlijken stijgbeugel (?) te herstellen, van waar hij bevelen geeft, om den menschen stokslagen te geven, ze te laten doodschieten en te verdrinken? Dit is het, wat wij (Franschen) in Spanje gedaan hebben. - - Het heeft ons slechts honderd vijftig millioenen guldens gekost; en de spitten van Buytrago kunnen nog eens dienen, om er onze soldaten aan te braden, wanneer wij over terugbetaling zullen spreken.’ - ‘Frankrijk ziet thans in, dat wij dit belangrijk gewest slechts zijn doorgetogen, om er de scholen, de werkplaatsen, de kantoren te sluiten, en de kloosters, die verblijven van luiheid en onwetendheid, weder open te zetten.’ (Bl. 92.) ‘De Apostolischen zijn nog niet van
vogelvrijverklaringen en bloedbaden verzadigd. Drie- of vierduizend moorden, tienduizend verbannene familiën, twaalf- of vijftienhonderd door beulshanden om het leven gebragte personen hebben den bloeddorst nog niet kunnen lesschen van dat domme volk, hetwelk jaarlijks honderdvijftig heilige feestdagen viert, zonder eens te spreken van die, waarop men hangt en wurgt, waarop men slagtoffers verbrandt, die in manden door ezels

{==547==} {>>pagina-aanduiding<<}
naar de galg of den brandstapel worden gesleept.’ (Bl. 108, 109.) ‘Men moet het bekennen,’ zoo lezen wij bl. 90, 91, dat wij (Franschen) het zijn, die men grootelijks over deze onheilen beschuldigt. ‘Wij gingen uit de gevangenhokken, zeggen zij, en gij hebt ons er weder ingesmeten. Het voegt u wel, over het ergerlijke onzer omwenteling te spreken! Hebben wij maratten, robespierres en fouquier-tinvilles in ons midden gehad? Dieper schok was nooit met minder bloed en tranen te weeg gebragt; en gij zijt gekomen, om onze schavotten te bevolken (?). Gij hebt den dweepers den dolk weder in handen gegeven, dien wij getracht zouden hebben in een nuttig werktuig te veranderen: gij hebt duizend moorden aan ons gepleegd. De verdragen, aan de ligtgeloovigheid onzer legerhoofden ontrukt, hebt gij geschonden: gij hadt hun eene Constitutie, een algemeen vergeten en vergeven gewaarborgd; en mannen, die de eer gehad hebben’ (dit is meer Fransch dan Spaansch) ‘tegen u te vechten, hebt gij aan de galg doen omkomen.’
De Schrijver zegt, bl. 91, in het bezit gesteld te zijn van eene volledige verzameling der tot de Spaansche omwenteling van 1820 tot 1823 betrekkelijke stukken, en voornemens te zijn, eene geschiedenis van dat zoo gedenkwaardige en zoo onvolkomen gekende tijdperk in het licht te geven. ‘Men zal daaruit zien, dat, zoo de Spanjaarden al geene bewijzen van geestkracht hebben aan den dag gelegd, het hun ten minste nooit heeft ontbroken aan trouw in het houden van hun woord, en dat de slechtigheid, (?) waarmede men de Constitutionelen heeft willen betigten, geheel en al bij de partij der Monniken thuis behoort.’
Wij eindigen met de volgende verzen van lucretius, die, onder de lezing dezer belangrijke reis, telkens ons te binnen kwamen:

Suave, mari magno turbantibus aequora ventis, 
E terrâ magnum alterius spectare laborem; 
Non, quia vexari quemquam est jucunda voluptas, 
Sed, quibus ipse malis careas, quia cernere suave est. 






{==548==} {>>pagina-aanduiding<<}

Swaving's Reizen en Lotgevallen. Door hemzelven beschreven. II Deelen. Te Dordrecht, bij Blussé en van Braam. 1827. In gr. 8vo. Te zamen 770 Bl. f 6-70.

Door onderscheidene vertalingen niet alleen, maar ook door eenige oorspronkelijke stukken, is de Heer swaving reeds genoegzaam als Schrijver bekend. Vooral maakten zijne Galerij van Roomsche Beelden en zijne Roomsche Feest- en Heilige dagen opzien, en verwekten hem menigen vijand; maar niet minder werd hij door velen toegejuicht. Ook in dit geschrift toont hij zich geen vriend der Roomschgezinden. Zijn schrijftrant is goed, los en bevallig, ten hoogste onderhoudend. En zijn boek? het bevat eene ware geschiedenis, tot in de minste bijzonderheden toe; hiervan geeft hij, bij herhaling, de stellige verzekering, die het ook wel zeer noodig heeft; want waarlijk, in geenen roman vonden wij meer zonderlinge en ongeloofelijke lotwisselingen en ongehoorde voorvallen. Het boek komt voorzeker in ieder leesgezelschap, en wordt door de lezers en lezeressen verslonden. Het zal ook vervolgd worden. Zijne Tienjarige Militaire Loopbaan was reeds ter perse bij de uitgave van dit werk, waarvan toen ook de tweede druk reeds werd aangemeld. Wij behoeven dan ook geene uittreksels te geven van een boek, dat reeds in zoo vele handen is. Wij vinden den man als kind in het ouderlijk huis, voorts als Kadet op een oorlogsschip, zijne gevangenneming met de vloot van story, zijn overgang in den dienst van Prins willem den V, zijne kruistogten, tot de afdanking der Prinselijke vloot, en zijne heimelijke terugkomst te Naarden. Na verloop van tijd werd hij bij het Bureau der Conversie in 's Hage geëmploijeerd; werd verliefd, maar loopt een blaauwtje; doch zijn goed geluk brengt hem spoedig aan 't vrijen met eene lieve, schatrijke Mulatin; met deze trouwt hij, en, na het een en ander, trekt hij met haar naar hare, nu zijne, verafgelegene bezittingen. Et, si fata Deum, si mens non
laeva fuisset? Dan, wij mogen hem verder in alles niet volgen. Na den spoedigen dood zijner zwarte gade, raakt hij weder verliefd; en, bij het verdwijnen zijner geliefde, volgt hij haar, doldriftig genoeg, naar Engeland. Maar zoo ver bragt hij het niet. Op Santa Cruz bekoorde hem eene Engelsche schoone; zij werd hem toegezegd, mits hij zijne plantaadje in de Berbice verkocht, en zich nu hier ves-
{==549==} {>>pagina-aanduiding<<}
tigde. Hij ging daarom op reis. De reis ging over New-York. Hier werd hij door den Heer ch. rulach (onlangs in 's Hage overleden) in eene koopmansspeculatie ingewikkeld, die geheel zijne ruïne werd, door allerlei toeval en ongeluk. Te Portorico werd hij verdacht en gevangen, doch spoedig weder vrij; hier vergat hij zijne Engelsche verloofde voor een ander liefje; maar zijn spoedig vertrek brak dien minnehandel weder af. Hij lijdt schipbreuk. Van het verloren schip werd nog een weinig gered. Nogmaals lijdt hij schipbreuk, en met eene opene boot geraakt men op een onbewoond eiland; een Engelsch oorlogsschip nam hem op. Te St. George, een der Bermuda's-eilanden, geraakte hij aan land; de Engelsche Kapitein verzorgde hem edelmoedig. Hij komt in Zuid-Carolina; hier scheepte hij zich naar Essequebo en Demerary in. Van hier geraakte hij weder in de Berbice en op zijne plantaadje; deze verkocht of verruilde hij voor eenen winkel in de stad, leefde daar, zoo lang het duren wilde, goed, en verhuisde toen met de Noorder-zon. Men kwam hem spoedig op het spoor; dan hij ontsnapte. Hij was incognito te Demerary, en het gelukte hem, op Spaansch grondgebied aan land te geraken. Hij kwam te
Trinidad, en van daar, als matroos verkleed, te Baltimore. Hier vond hij eene lieve schoone, met welke hij zou gehuwd zijn, zoo niet een zijner schuldeischers hem te New-York, waar hij doorreisde, had herkend en in het cachot geholpen. Nu was hij nabij eenen zelfmoord, maar had daarvan, op redelijke gronden, voor altijd berouw. Nabij de gevangenis vond hij spoedig een liefje, en huwde haar; zij stierf weldra, en hij kwam eerst in vrijheid, door zich als soldaat in Amerikaanschen dienst te verbinden. Bij zijn ontslag kwam hij spoedig op een schip naar de Nederlanden, maar leed weder schipbreuk op de Oostvriesche kust; kwam genoegzaam naakt aan wal; werd door Douaniers gevat, en door Gendarmes op de ongemakkelijkste wijze vervoerd. Dan, te Assen ontdekte hem een vriend. Nu reisde hij gemakkelijker, werd te Amsterdam ontslagen, en vond zijne moeder (zijn vader was reeds overleden) te Zaandam.
En hier eindigt nu het verhaal, maar niet 's mans levensloop. Hij schreef tot hiertoe slechts over eenige beuzelachtigheden zijner kindschheid, nietsbeduidende bijzonderheden zijner jeugd en vroegere mannelijke jaren, over eenige schipbreuken, gevangennemingen en omzwervingen in vreemde en

{==550==} {>>pagina-aanduiding<<}
verafgelegene gewesten, en hier berigt hij reeds zoo veel geheel vreemds en bijzonders, dat hem overkwam; maar vervolgens wordt nu Duitschland, Frankrijk, Engeland en de Nederlanden het tooneel zijner avonturen en lotgevallen. Goede Hemel! hoe vele avonturen zullen dan nu nog volgen? Voorloopig meldt hij ons reeds, dat hij garde d'honneur werd, veldtogten bijwoonde, ontsnapte, alweder gehuwd is, kinderen heeft, gevangen werd, in de kleederen zijner vrouwe het ontkwam, te Londen als Taalmeester den kost won, en eindelijk thans gereed is tot eene reize, onder de gezegendste omstandigheden, naar de kusten van Afrika. Wij gelooven echter niet, dat de avonturen van zijn avontuurlijk leven nog zoo spoedig zullen geëindigd zijn.
Wat zullen wij nu van dit boekwerk zeggen? Het is zoo onderhoudend geschreven, dat het hierin met den besten roman gelijkstaat, en zoo avontuurlijk, dat het te dezen met lederen roman monsteren kan. De herhaalde verzekeringen, dat de Schrijver enkel waarheid verhaalt, zijn, dit zeiden wij reeds, vooral wel noodig; en wij achten het, bij alle dezelve, nog onzeker, dat men hem in alles gelooven zal. Intusschen veraangenamen beschrijvingen van landen en zeden en onderscheidene anekdoten, van meerdere of mindere waarde, het verhaal. De Schrijver is alles behalve een Heilig, en doet zich waarlijk als zoodanig ook niet voor; ja het is alsof zijn geweten hem telkens grievende nepen geeft. Dan, wij hebben met zijn boek, niet met zijn' persoon, te doen. - Een paar aanmerkingen veroorloven wij ons echter.
De Schrijver herinnert zich en ons van tijd tot tijd, schoon niet altijd met gepasten eerbied, aan zijne eerwaardige, godvruchtige ouders; maar zou hij ook te veel hunne braafheid en godsvrucht in rekening willen brengen, bij het publiek niet alleen, maar ook bij de eindelijke rekenschap? Als de vrucht wat heel ver van den stam valt, werkt dit dikwijls meer afkeer, dan toegevendheid en achting. En bij herhaling van zijne verwaarloosde opvoeding te spreken, is misschien dan ook wel eene overdrevene en ongegronde verontschuldiging. Voorts beklaagt hij zich over eenigen zijner naaste bloedverwanten. Wij kunnen dit niet beoordeelen; maar weten toch, dat men het er wel eens naar gemaakt kan hebben, dat onze betrekkingen zich over ons schamen, en zich voor het vervolg geheel aan ons onttrekken. Van eenen garde d'honneur zonder eenige hulp of bijstand, daar hij van zichzelv' niets had, heb-
{==551==} {>>pagina-aanduiding<<}
ben wij ook het regte denkbeeld niet; en wat het aanzienlijk ouderlijk vermogen betreft, waarvan hij nimmer één' penning gezien had, en dat men onder zich heeft verdeeld, wij zouden toch vragen, of hij misschien niet vroeger daarvan, en alzoo bij anticipatie, zijn aandeel zal hebben genoten, en of er op het aanzienlijke van hetzelve niet nog wel iets misschien valt af te dingen? - Maar genoeg. Onze recensie liep reeds breeder uit, dan wij dachten.




Aanteekeningen op een Togtje door een gedeelte van Engeland in het jaar 1823, door A. van der Willigen. Te Haarlem, bij de Wed. A. Loosjes, Pz. 1824. In gr. 8vo. 429 Bl. f 3-90.

Het jaargetal 1824 op den titel van dit oorspronkelijk vaderlandsch werk zal gewis opmerking en ook verwondering baren bij dezen en genen van onze Lezers, wien het, gelijk trouwens aan onszelven, mishaagt, dat hetzelve zoo laat door ons vermeld wordt. Wij vleijen ons, dat deze onze rondborstige erkentenis en beklag wegens een onwillig verzuim ongunstige vermoedens, althans bij den geëerden Schrijver en Uitgeefster, zal afsnijden. Ne quidem Jupiter omnibus, mag toch wel gerekend worden ook van eenige toepassing te zijn op onzen arbeid, onvermogend om met gelijke snelheid den vloed van nieuwe en menigerlei schriften te volgen, waarmede deze van de Nederlandsche drukpersen ons toestroomen. Andere toevalligheden veroorzaken dus ligtelijk, dat zelfs een nuttig en ons welkom boek wel eens, onbedoeld, te lang op onze tafel moet toeven. In plaatse van anderen voor te lichten en ter lezing aan te moedigen, mogen wij dan nu wel vertrouwen, dat over deze Aanteekeningen van onzen Landgenoot van der willigen, wegens een gedeelte van Engeland, door hem bezocht, alreede bij velen een gunstig oordeel gevallen is. Velen toch zijn er, bij wien vooringenomenheid met den naam van eenen gunstig bekenden Schrijver altijd zeer veel afdoet; en deze, die hem kenden uit zijne waarnemingen over Parijs, - bij eene reize door het zuiden van Frankrijk, - en bij eene andere van Parijs naar Napels, verlustigden zich op nieuw, met hem over zee, te Londen, en op zijn uitstapje in het zuidelijk deel van Engeland, te vergezellen. Veel over den inhoud te zeggen, achten wij dus

{==552==} {>>pagina-aanduiding<<}
overbodig; ja, de uitvoerige bladwijzer, dien wij met genoegen aan het slot van dit boekdeel, rijk in menige bijzonderheden, geplaatst zien, maakt het nutteloos, dat wij iemand herinneren aan hetgene dus ligtelijk valt na te slaan. Intusschen, hoezeer voornemens de kortheid te behartigen, willen wij ons eigen gevoelen, na het lezen en herlezen, onzen Landgenooten niet onthouden. Men weet, en het stuk, dat voor ons ligt, getuigt het wederom, dat de stijl van onzen van der willigen ongekunsteld, los en zuiver, zijn schrijftrant bij uitnemendheid onderhoudend is, en door eene aangename verscheidenheid van zaken te behagen weet, ja dat hij, met bescheidene vrijmoedigheid en bevallige rondborstigheid, zich immer, in zijne beoordeelingen over het vreemde, evenzeer betoont een regtschapen Hollander te zijn, als men niet weigeren kan, in hem den onzijdigen wereldburger en bereisden man te erkennen, van eenen uitgebreiden, geoefenden en allezins gezonden smaak.
Aan zijne bekwame pen viel het ten deel, in onze moedertaal de eerste beschrijving te geven van eenen overtogt met de stoomboot van Rotterdam, voorbij Margate en langs de merkwaardige oevers van den Teems, op Londen. Daar Engeland en zijne Hoofdstad, door nabijheid, door onderscheidene betrekkingen, en uit verscheidene beroemde schriften, zoo zeer te onzent bekend is, mag het vermetel geacht worden, zich te wagen aan eene nieuwe en volledige beschrijving. Daarom koos dan ook de Heer van der willigen, die bovendien niet lang aan den overwal toefde, voor zijn werk den nederigen titel van Aanteekeningen, en vond hij het tevens gepast, vele herhalingen af te snijden, door meer dan eens naar het onlangs vertaalde en geachte werk van niemeijer over te wijzen. Dit belet ons echter niet, om hoogen prijs te stellen op deze Aanteekeningen van eenen eigen Landgenoot, met welken wij het volkomen eens zijn, dat elk zijne eigene wijze heeft van zien en beoordeelen, en dat Landgenooten het beste voorgelicht worden door nationale Reizigers, niet onbekend met den smaak en de behoeften in hun Vaderland. Bijzonder gelukkig slaagde van der willigen, om den leeslust, ook der zoodanigen, die anders geene vreemdelingen in Londen gezegd kunnen worden te zijn, aangenaam te onderhouden door zijn verslag. De gedurige en groote veranderingen, welke die wereldstad ondergaat, met name door zich steeds verder en verder uit te zetten, vooral

{==553==} {>>pagina-aanduiding<<}
aan den kant van Westmunster, gaven hem daartoe gepaste aanleiding. Hier doet zich steeds, na verloop van weinige jaren, eene geheel nieuwe gedaante der dingen voor; ontmoet men straten, wandelperken, bruggen, kerken, verbazende gestichten, en wat dies meer zij, van eenen lateren aanleg; en juist bij deze voorwerpen, die men niet zonder bevreemding waarneemt, toeft onze Reiziger met de meeste naauwkeurigheid, en is hij dus in staat, om de belangrijkheid van zijne Aanteekeningen te verhoogen door deze welberaden keuze. Van hem, den Medeschrijver van de Geschiedenis der Vaderlandsche Schilderkunst, was het te verwachten, dat hij ter bezigtiging der aanzienlijke Kabinetten in en buiten Londen zich den weg banen, en ons bij dezen zijn oordeel uitvoerig voorstellen zou over den toestand van deze zijne geliefde kunst in Engeland. Intusschen, hoezeer wij de waarde dier beschrijvingen van den kostbaren schat der voornaamste schilderijen, aldaar verzameld, en het gevoelen van onzen van der willigen over stukken, Meesters en inrigtingen, welverre zijn van te betwisten, twijfelen wij nogtans, of hij, behalve misschien voor weinige liefhebbers en beoefenaars, zich niet te lang ophield bij deze zijne studie, vooral in een werk, aangelegd voor algemeene lezing. Hoe dit zij, met geen minder genoegen, dan te Londen, vergezelden wij onzen Landgenoot bij zijne uitstapjes in de bekoorlijke ommestreken dier stad, en vervolgens op zijne reize naar Windsor en Oxford, Bristol en Bath, bij zijn bezoek van het eiland Wight en Portsmouth, den terugtogt van daar over Brighton en Rye op Londen, en voorts naar het Vaderland. Tot een Besluit van dit werk dient eene vergelijking
tusschen Engeland en ons Vaderl and in weinige meest aangelegene punten, waarover de Reiziger, ten gevolge van zijne waarnemingen, kort, maar tevens rondborstig, en zoo onpartijdig hem doenlijk was, zijn oordeel uitbrengt, niet zelden gunstig voor eigen geboortegrond, zeden, inrigtingen en Regering. Hoog loopen wij met dit bijvoegsel, ook schoon wij in een enkel punt van hem verschillen. Wanneer van der willigen ons zegt: ‘In de Schilderkunst overtreffen wij hen (de Engelschen) ver, en mogen, zoo wel als zij, op groote Dichters roemen,’ dan stemmen wij hem gaarne daarin toe; maar meer dan twijfelachtig is het bij ons, wanneer wij lezen: ‘Eene plegtige uiterlijke eerdienst acht ik verkieslijk boven de, naar mijn inzien, al

{==554==} {>>pagina-aanduiding<<}
te eenvoudige der Protestanten in ons Vaderland: de waardigheid en het belang van de Godsdienst, zoo wel als de behoeften der tijden, vorderen hieromtrent verandering.’ Tegen zulk eene magtspreuk, en andere soortgelijke gevoelens, in dit werk geuit, zou nog al wat in te brengen zijn door Protestanten, die het van hooger belang keuren, dat het verstand onderwezen, overtuigd en gesticht, dan dat het gevoel verrukt en het hart verbijsterd of weggesleept worde. Er zijn, ja, te onzent gebreken en aanstootelijkheden; maar elders heeft men, zoo wij vreezen, de hoofdzaak geheel te zoek gebragt, voor het minst te veel uit het oog verloren. Trouwens, de ervarenis der Eeuwen zoo wel, als die van onzen leeftijd, schijnt ons alle toenadering te verbieden tot zinnelijken tooi en toestel, waaraan de mensch weldra gewoon wordt, en die, ongevoelig bijkans, voedsel geeft aan mysticismus en bijgeloof. Dan genoeg, zoo deze onze wenk van der willigen, en velen misschien met hem, stoffe geven moge tot nadenken wegens het gevaarlijke, om gehoor te geven aan eene anders lofwaardige aandrift tot opbouw der kunst. Erkentelijk voor de uitgave van deze zijne Aanteekeningen, nemen wij op nieuw afscheid van den hooggewaardeerden Schrijver.




Frans naerebout. Door J.L. Nierstrasz, jun. Te Leeuwarden, bij G.T.N. Suringar. 1826. In gr. 8vo. 107 Bl. f 2-60.

Onze vermelding van deze regt vaderlandsche hulde aan frans naerebout werd te lang vertraagd. Intusschen, wij gevoelen het, is over deze schoone en voor het Nederlandsche hart bijzonder streelende zangen van nierstrasz reeds het oordeel gevallen. Men heeft er zich over geuit in onze Leesgezelschappen, aan den huisselijken haard, en meer openlijk; men vond er zich door verrukt in het stille boekvertrek, en niemand weigerde zich het genoegen, om zijne gewaarwordingen mede te deelen aan vrienden, bekenden en beminnaars der dichtkunst. Wel nu, Lezers! schoon het dan ook bij velen geacht worde, dat wij ditmaal weinig meer u mogen aanbieden, dan eenen nagalm der algemeene toejuiching, laat het echter ons vrijstaan, den lof, dien wij na her-
{==555==} {>>pagina-aanduiding<<}
haalden toets regtmatig keuren, niet te smoren in eigen' vollen boezem, maar denzelven in te vlechten in het verslag, dat ons Tijdschrift verpligt is u te geven.
Aan den Vriend en Kweekeling van wijlen den edelen feith blijft immers geheel Nederland dank verschuldigd, dat hij de smet der miskenning van den Zeeuwschen Loods door deszelfs tijdgenooten en bij de voormalige Oostindische Maatschappij, op het voorbeeld van andere vaderlandsche mannen (*), en van onzen geliefden Koning (†), zoo veel mogelijk heeft uitgewischt door deze zijne vereering van deszelfs nagedachtenis.
Bezwaarlijk zoude, onzes inziens, nierstrasz, uit de lange rij van onze, nog niet naar eisch gehuldigde, beroemde Landgenooten, eene gelukkiger keuze hebben kunnen doen voor zijn Gedicht, dan frans naerebout. In hem trof hij eenen waarlijk verheven' en stoutmoedigen Christenheld aan, uitschijnende boven eenen achilles, aeneas, en menigen zoo ouden als nieuweren Oorlogsheld, door stille godsvrucht en ware verdienste in zijnen nederigen stand, wiens onbezwekene deugd en warme menschenmin, nagenoeg tot het doodsuur, met behoefte en onregt te kampen had; maar ook wiens leven zulk eene verscheidenheid van tafereelen en dien rijkdom van koene en verbazende bedrijven den Dichter aanbood, dat deze, tot sieraad voor zijne zangen, overvloedige stoffe vinden en vergaderen mogt in echte ge-
{==556==} {>>pagina-aanduiding<<}
schiedverhalen, en geenszins noodig had, tot vreemden tool van fabelachtig bijwerk toevlugt te nemen.
Omtrent den inhoud en den vorm van het Dichtstuk zal het genoeg zijn, het volgende uit de Voorrede hierbij te voegen: ‘Men vindt hier geen aaneengeschakeld leven: het zijn veeleer fragmenten, uit naerebout's leven gegrepen, losse en op zichzelve staande tafereelen, waartoe ik (I) zijne kindschheid, (II) de redding van zevenentachtig schipbreukelingen van het gestrande schip Woestduin, (III) zijn' merkwaardigen togt met het schip Zuiderburg, (IV) zijne reize met het schip Voorland, (V) zijn' ouderdom en dood uitkoos. Meer te geven, ware, om hem in zijne verdiensten te doen kennen, overbodig, en eene meer aaneengeschakelde voorstelling met den aard der poëzij strijdig geweest. Eenige Aanteekeningen, waardoor het belangrijke uit zijne levensgeschiedenis hier en daar wordt aangevuld, zijn hier achter gevoegd.’ Tegenover den titel staat, te regt, eene, door de graveerstift van den Kunstenaar p. velyn, keurig bewerkte Afbeelding van naerebout, en de uitvoering van den druk, bij de Heeren enschedé en zonen ter perse gelegd, voldoet evenzeer aan de verwachting van hunnen naam.
Doch, zoo dit uitwendige, bij dezen of genen van onze Lezers, met de hulde, door nierstrasz aan den beroemden Loods toegebragt, tot nu toe onbekend, niet genoeg ware tot aanprijzing; zoo de naam daarenboven van onzen Dichter, of de opgave der vijf aangeduide tafereelen, geenen prikkel voor eenen Nederlander zijn, om dit stuk in handen te nemen: dan zeker zouden onze woorden zijne trage koelheid niet overreden, en heeft zelfs tollens zijne Overwintering van heemskerk met de zijnen op Nova Zembla voor hem vruchteloos gedicht. Zeer bedriegen wij ons, of nier strasz streeft dezen zijnen Stadgenoot op zijde met zijnen Naerebout, vooral in den IIden Zang. Uit dezen willen wij eene enkele plaats hier inlasschen, en kiezen daartoe het levensgevaar van jacob naerebout, bij het overnemen der ongelukkigen in de loodsschuit, en deszelfs redding door zijnen broeder frans, door nierstrasz dus, met een fiksch penseel en meesterlijke hand, als voor het oog geschilderd:

‘Frans zwoegt nu hier, dan ginds aan dreggen en aan haken, 
Terwijl zijn zolen naauw de gladde boorden raken; 

{==557==} {>>pagina-aanduiding<<}

En telkens scheurt een zee hem touw en lijnen stuk, 
En zweept zijn schuit van 't wrak, bij feller vlaag en ruk; 
En telkens weet hij weêr de branding te overwinnen, 
En sleept langs 't glibbrig boord op nieuw de menschen binnen, 
En meet noch weegt zijn vracht, noch telt het lijfsgevaar! 
De een hangt hem aan de borst, en de ander grijpt hem 't haar 
Met beide handen vast, en doet zijn slapen zwellen. 
Ook jacob ijvert, om drie kloeke bootsgezellen, 
Nog aan elkaâr gesnoerd, met de armen vast aan 't lijf, 
Aan boord te trekken; denkt zijn mannelijk bedrijf 
Volvoerd, maar voelt, helaas! vergeefs zijn krachten spillen: 
Want zwaarder wordt de vracht bij 't overmatig tillen; 
De kniën knikken onder d' opgetrokken last; 
De strakke streng houdt hem de handen, schrijnend, vast; 
Nu duizelt hem het hoofd, dan siddren hem de beenen; 
Het lijf hangt, topzwaar, over 't harde lijboord henen..... 
Zijn voeten schieten uit, en spartlen in de lucht!.... 
De wakkre frans, wien niets het waakzaam oog ontvlugt, 
Springt toe, en smijt ter zij', wie in zijn vaart hem keeren, 
En stort zich neder - grijpt zijn' broeder in de kleêren, 
En delft, met hemelvreugd in de opgetogen ziel, 
Een' keursteen op, die uit zijns vaders echtkroon viel!’ 

Aan waarheid en geschiedenis immer getrouw, legt nierstrasz, in de rangschikking en bearbeiding der menigerlei dichterlijke tafereelen, den besten smaak, rijke vinding en echte kunst aan den dag; en wordt in elken Zang een ruime voorraad van meesterlijke plaatsen gevonden, waardig gelezen, herlezen en in het geheugen te worden geprent. Men vergunne ons, bij het gegeven staal, nog een ander te voegen, dat als een tegenhanger van dat woelige tafereel mag beschouwd worden, en naerebout ons vertegenwoordigt, vromelijk levende in zijn eenzaam strandverblijf, en bijkans bezweken onder het armelijk beroep van ontsteker der vuurbaak op Oostbeveland, door de barmhartigheid van ongevoelige Grooten aan hem vergund, op zijn verzoek.

‘Daar gaat hij elken dag, al strompelend, de baak, 
Eer de avond zinkt in zee, voor anderen ontsteken: 
Zoo wint hij dankbaar 't brood, dat vrouw en kindren breken, 
En draagt het leed alleen. Geen echtgenoot noch vrind 
Geeft kus of handdruk: slechts de bulderende wind, 
't Geweld der golven, die den rug van 't zeestrand weeken, 
Verstoort er de eenzaamheid. Wat vreugd! die golven spreken! 

{==558==} {>>pagina-aanduiding<<}

Hoe woelen zij terug voor d'afgematten geest 
Alwat hij, met Gods hulp, voor andren is geweest! 
Hoe zalig blikt zijn oog op de afgerolde dagen 
Terug; zijn levensboek ligt voor hem opgeslagen; 
Hij durft het inzien zonder blozen, blad voor blad, 
Maar zonder zelftrots, vol van ootmoed. Ach! hoe had 
Een dag, die zoo veel ramp, bij zoo veelroem, zag klimmen, 
Een' avondstond verdiend met onbewolkte kimmen! 
Wat valt zijn taak hem zwaar, die, mat en afgesloofd, 
Den najaarsstorm verduurt op 't grijs, eerwaardig hoofd, 
En tweemaal elken dag, om telkens neêr te zijgen, 
Moet waglen langs den dijk, en langs de trappen stijgen 
Der vuurbaak..... Groote God! daar ligt hij, aan haar' voet 
Bezweken voor de vlaag, die overstelpend woedt! 
Zijn kracht is uitgeput; zijne oogen zijn geloken; 
Het matte hoofd ligt op de borst in 't slijk gedoken; 
Maar 't zieloog stijgt omhoog op vleuglen van 't gebed!... 
Het aardsche grensperk wordt nog verder uitgezet; 
Het leven vlamt weêr op; het bloed vloeit weêr door de âren: 
Want God wil de aard' de schand' van 't harde doodbed sparen.’ 

God wilde het, en oranje, in Nederland teruggekeerd, begunstigde nog tijdig den afgestreden Grijsaard met een verruimd bestaan en het lint der eere; ja 's Vorsten voorbeeld werd voor den Volke een spoorslag, om, door opregte boete, het doodbed van den misloonden Zeeuw te verzachten, en om aan deszelfs nagedachtenis regt te doen door eene, van zijne verdiensten gewagende, grafzerk. Maar duurzamer lof en heerlijker gedenkteeken, dan steen of beitel geven kan, heeft nierstrasz voor den onsterfelijken naerebout opgerigt.
Grootendeels zijn, wel is waar, en de Schrijver erkent dit zelf, de Aanteekeningen overgenomen uit eene plegtige Lofrede op onzen menschlievenden Zeeman; inzonderheid nogtans, als eene vrucht van eigen later onderzoek, prijst zich ter lezinge aan, wat in de 13de Aanteek. voorkomt, en den roem van frans naerebout, betrekkelijk het behoud van het schip Zuiderburg, door, onzes inziens, beslissende stukken, handhaaft en voldingt. En hiermede leggen wij de pen neder; want, zoo wij ook enkele sporen van menschelijke onoplettendheid in dit Dichtwerk vermeenden te vinden, de ongemeene verdienste van het geheel, zoo wel als onze

{==559==} {>>pagina-aanduiding<<}
dankbaarheid jegens den Maker, gebiedt ons, die over te zien, ja ook, ten nutte van eerstbeginnenden, geen enkel woord, behalve van eene volkomene goedkeuring, te uiten (*).




Gedichten van J. Bellamy. Nieuwe vermeerderde Uitgave. Te Haarlem, bij de Wed. A. Loosjes, Pz. 1826. In kl. 8vo. 224 Bl. f 1-80.

De bijvoeging vermeerderde uitgave op het titelblad van dezen herdruk is geene nietsbeteekende Boekdrukkers-grootspraak; dit kunnen wij uit eene gemoedelijke vergelijking met de vroegere veel duurdere, ofschoon dan ook op postpapier in 1816 bij loosjes gedrukte uitgave, getuigen. Men heeft hier de gedichten bijgevoegd, welke voor het eerst in de Gedenkzuil voor onzen onvergetelijken jongen Zanger, door ockerse en Mevr. de Wed. kleyn opgerigt, zijn verschenen; en dus vormt deze bundel, vereenigd met hetgene in de Proeven voor Verstand, Smaak en Hart van bellamy's hand te vinden is, het volledig geheel van de dichtvruchten des jongelings, die, hoe vroeg ook aan het Vaderland en de Zanggodinnen ontrukt, eene eervolle plaats op den top onzes Helikons verdiend en verworven heeft. Menig jongeling lave zich nog in den koesterenden gloed van zijne voor God, Vaderland, Liefde en Vrendschap vlammende poëzij, en vorme zijn hart naar het voorbeeld van het zijne!




Opvoedingsleer in den geest des Christendoms; een Handboek voor Schoolonderwijzers en Opvoeders. Naar het Hoogduitsch van J.B. Hergenröther, Doctor in de Wijsbegeerte enz. Door D. Buddingh, Huisonderwijzer in 's Graven-
{==560==} {>>pagina-aanduiding<<}
hage. Iste en IIde Stuk. In 's Gravenhage, bij A. Kloots en Comp. 1825, 1826. In gr. 8vo. 555 Bl. Bij Inteek. f 4-70.

De ophef, met welken de vertaling van dit werk werd aangekondigd, deed natuurlijk meer verwachten, dan de Inteekenaars nu voor hun geld hebben ontvangen. Het kan wel zijn, dat in Beijeren, zoo wel als in andere gedeelten van Duitschland, de verschijning van deze Opvoedingsleer eenigzins welkom was. Doch in ons Vaderland ziet het er nog met de opvoeding der jeugd zoo jammerlijk niet uit, dat wij, om tot den geest des Christendoms teruggebragt te worden, de Duitsche leiding van eenen hergenröther noodig hebben. Hierin verschillen wij van den Vertaler, die zijn gunstig oordeel over dit werk met betere bewijzen had behooren te staven, dan met de enkele goedkeuring, door den Schoolmeester veenendaal en anderen aan dit werk gegeven.
Dit geheele werk heeft zoo veel duisters, zelfs bij algemeen erkende waarheden, dat ieder Lezer, die das heilige Dunkel der Duitschers niet bemint, bijna op elke bladzijde de aanteekening van den Vertaler op bl. 449: ‘Dit is mij niet duidelijk,’ zal moeten toepassen. Men leze maar eens het begin der 3de §. bl. 3. verg. bl. 8 en 9. Op honderd andere plaatsen geldt dezelfde aanmerking. Doch wij zullen meer in bijzonderheden treden, en alzoo eerst het werk van hergenröther en daarna dat van den Vertaler buddingh beschouwen.
De Heer hergenröther schreef voor Landgenooten, onder wie eenmaal de Jezuiten hunne verfoeijelijke rol bleven voortspelen, schoon zij uit den dienst ontslagen waren. Na hun herstel was het vreezen, dat zij in Beijeren zoo wel als elders zich als opvoeders der jeugd zouden indringen. Tegen deze slangen moest dan ook hergenröther op zijne hoede wezen. Hij durfde niet openlijk tegen de Jezuiten optreden. Als uit eene hinderlaag valt hij hen telkens aan; en deze bedekte aanvallen maken natuurlijk taal en strekking van dit werk eenigzins duister. In den geest des Christendoms beteekent dan, bij hem, zoo veel als in anderen geest, dan dien der Jezuiten, als die zich van het Christendom zoo ver mogelijk verwijderen. Op deze wijze verklaren wij het natuurlijk, waarom aan den titel van het boek in dit opzigt zoo weinig vol-
{==561==} {>>pagina-aanduiding<<}
daan wordt. Daaruit verkiaren wij het ook, dat de Schrijver, waar hij het gedrag der Jezuiten op het oog heeft, en toch die booze menschen niet noemen durft, zich somtijds zoo hyperbolisch uitdrukt, als de meer vrije Nederlander naauwelijks doet bij de heetste drift en in verstandsverbijstering. Hiertoe behoort de uitdrukking op bl. 32: ‘Zij (de moeder) ziet het als de hemeltergendste van alle hemeltergende zonden aan, om..... de blijmoedigheid van een kind te verstooren,’ enz. ‘Wee! derhalve, een verschrikkelijk wee! den genen, die eenen der kleinen ergert,’ bl. 309. Op hen past hij elders toe het gezegde des Zaligmakers aangaande judas: het ware hem goed, dat hij met een' molensteen aan den hals in zee geworpen werd. Wij gunnen den Duitscher dit werk. Wij Nederlanders bewegen
ons vrijer tegen Jezuiten, en ons Christendom is nog geheel iets anders, dan hetgeen ons hergenröther hier als zoodanig heeft gelieven op te disschen. En hiermede nemen wij van hem afscheid.
Het werk van buddingh staat ook wel inzonderheid te onzer beoordeeling, waarmede wij ons nu moeten bezig houden. Er zijn sommige boeken, en daaronder behoort ook, naar onze gedachten, dit werk van hergenröther, die, indien zij in eene andere taal dan moeten worden overgebragt, zoo wel ten opzigte der zaken als der woorden behooren overgezet te werden. Het is ons tamelijk onverschillig, in het Nederlandsch te lezen, hoe het schoolwezen in Beijeren gesteld is. Bij het schrijven eener algemeene geschiedenis van het schoolwezen verandert de zaak eenigzins. Maar wie een handboek voor schoolmeesters in Nederland wil leveren, moet vooral daarop zich toeleggen, dat niemand, om dit boek regt te verstaan en goed te gebruiken, zich in Beijeren behoeft te verplaatsen. Zulk eene overzetting, als wij bedoelen, kan dan heeten vervaardigd te zijn naar het Hoogduitsch; maar de titel van het boek moet dan ook niet alleen eenigzins vrij overgezet worden. Het overzetten op deze wijze is wel niet gemakkelijk, zoo als ook blijkt uit de schaarschte van zulke degelijke Overzetters; maar zulk overzetten blijst alleen nut en voordeel opleveren. Ieder Vertaler is tot zulk een werk niet in staat; maar wie zich hiertoe vrijwillig aanbiedt, behoort vooraf zijne krachten te berekenen naar het werk, dat hij op de schouders neemt. Alwie dit verzuimt, blijft voor zijn mislukt werk verantwoordelijk. Deze aanmerkingen konden wij nu, indien wij

{==562==} {>>pagina-aanduiding<<}
daartoe genoegzame ruimte hadden, op de ons hier geleverde vertaling in het breede toepassen. Het ontbreekt ons hiertoe niet aan stof, daar wij eene geheele menigte van aanmerkingen bezitten, niet enkel door ons op dit werk gemaakt. Maar wij slaan bij onze beoordeeling een' korteren weg in, vermits ook de andere weinig aangenaams oplevert. De Lezer kan toch, bij het zien der hier volgende aanteekeningen, gemakkelijk a minori ad maius besluiten.
Wij houden ons nooit op met muggezifterij. Onder dien naam wordt gemeenlijk voorgesteld de aanwijzing van taalfouten, schoon het meest door hen, die zich het minst op zuiverheid van taal toeleggen. Bij het onderhavige werk is het de pligt van den Recensent, grove taalfouten aan te wijzen. De aard van het werk en de stand van hen, voor wie het bestemd is, eischen dit even nadrukkelijk van ons, als het beroep van den Vertaler, die toch eerst, als Huisonderwijzer, zulke fouten moest zoeken te vermijden, voordat hij als Vertaler zulke misslagen openlijk beging. De Eerw. wijs heeft, zegt de Vertaler bl. XIV, deze vertaling met het oorspronkelijke vergeleken. Het is echter onze schuld niet, dat wij, ook na deze vergelijking, nog het volgende moeten aanwijzen. Daar wij het oorspronkelijke niet bezitten, zullen wij den Lezer slechts opmerkzaam maken op hetgeen van zelve in het oog valt. Tot eene proeve, hoe weinig buddingh het eigendommelijke der beide talen heeft op het oog gehouden, diene dan het volgende: Zij maakt slechts gebruik van datgene, wat zich gereed gemaakt vindt, bl. 11; zijne hoogere bestemming te gemoet rijpt, bl. 68; soberheid der kok (der Koch), bl. 82; eene behandeling, welke deze grenzen is bulten gezet, bl. 94; wandelingen op het opene veld, bl. 107; de eerste vooroefeningen, bl. 109, eld.; om de onderscheidene plaatsingen van den mond na te maken, bl. 109; geef het kind slechts krijt in de hand, en het teekent u - waarlijk maar ruwe wilde trekken, bl. 117; dat daarentegen de Vader (die Väter) der volken het meeste doen kunnen, bl. 144, 5; en het edele gevoel voor zindelijkheid over allen en over alles uitbreidt, bl. 147; het
luidier, bl. 149; onbekwaamheid om zich te regt te vinden, bl. 151; zouden hem slechts van ons terug doen schuwen, bl. 165; het wordt dan, wanneer enz - hetzelve aanstonds openbaren, (es werd) bl. 180; die naar gelijkvormigheid aan God - opstreeft, bl. 182; als een voorbeeld intusschen, hoe - mag de aanwijzing van pestalozzi regt goed te gebruiken zijn, bl.

{==563==} {>>pagina-aanduiding<<}
196; de vlugt opwaarts tot de Idealen, bl. 286; tot verlevendiging eener zwakke phantasie zijn vrolijke gezelschappen enz. en het matige genot van geestelijke spijzen en dranken enz. zeer werkzame middelen, bl. 289; voorwereld, bl. 294, eld.; het kind moet men reden van zorgen en nadenken maken, bl. 346; de heerschende ligtzinnigheid, die zich over al, wat godsdienstig is, heenzet, bl. 378; het kind, in eenen kring van zoodanige voorbeelden omgeven, bl. 379; liefde naar eer, bl. 433; en vormt zich aan de hand derzelver, bl. 434; tot bedelen kan zich geen edel mensch nederlaten, bl. 439; de mensch kan zijne kracht beoefenen, bl. 444. - Uit deze lijst, welke hier en daar nog kon worden aangevuld, leidt men gemakkelijk af, dat de Vertaler op meer dan ééne plaats had kunnen, en ook had moeten gezet hebben: het is mij niet duidelijk.
Niemand zal, na het aangetogene, van gevoelen zijn, dat buddingh, door aanteekeningen of omwerking van het geheel, aan deze Opvoedingsleer meerdere volkomenheid heeft bijgezet. Zijne aanmerkingen geven somtijds de teksten op naar de Staten-Bijbeloverzetting, daar hergenröther, als Roomschgezinde, eene andere vertaling is gevolgd; andere vloeiden voort uit eene briefwisseling met hergenröther en diens vriend, Prof. denzinger, te Luik; nog andere moesten strekken, om den Lezer op deze en gene opvoedkundige schriften opmerkzaam te maken. De meestnoodige bleven evenwel achter; en, nadat wij dit werk hebbeu doorgelezen, waren wij ook hierover in het minste niet verwonderd. Hoe weinig ook buddingh de kunst van betoogen verstaat, kan zelfs uit de Voorrede blijken. Bl. VII lezen wij: ‘Inzonderheid is het te beklagen, dat soms het Christendom bij de opvoeding geheel en al buiten aanmerking bleef.’ Hierop maakt hij eene aanteekening, in welke hij zijn gevoelen wil staven; hetwelk hij meent te kunnen doen, met grootendeels een boekenlijstje uit te schrijven. Ook ten opzigte van onze moedertaal heeft hij nog vele fouten te vermijden, op eenige van welke wij hem hier willen opmerkzaam maken. Zelfs daar, waar hij, onafhankelijk van zijnen Schrijver, zijne denkbeelden mededeelt, verliest hij het eigendommelijke onzer taal uit het oog. Bl. X. beschuldigingen - tegen de nieuwere wijze van opvoeding en onderwijs - aangeschreven. Bl. XII. het Christendom helpt den opvoeder zijnen kweekeling te doordringen. Zoo vertaalt buddingh,

{==564==} {>>pagina-aanduiding<<}
bl. 364, in de aanteekening, l'amour maternel, zeer verkeerd, moederliefde. Door dit woord drukken wij, in goed Nederlandsch, uit, de liefde van een kind jegens zijne moeder. De vertaling had behooren te zijn, de moederlijke liefde. Even verkeerd komt ook aldaar in den tekst voor, deze werkzame moeder- en vaderliefde, in plaats van moederlijke en vaderlijke liefde. Het ontbreekt in deze vertaling bijna aan geene soort van taalfouten. Tegen de aangenomene spelling zondigt buddingh veelvuldig: Middelijk, verbintenis, boomwollenen, wollenen, goudene, hoopen (sperare), zijdelingen, kooken, verwekeling, nooten, trotsch (z.n.w.), ligte laaije, verwandte, hartstochtelijk, tocht, onwetenheid, verveeling, verveelende, verrasschende, slaafsch (bijw.), bitsch, vaderlandslievend. Hiertoe behoort ook het volgende, schoon het eigenlijk vreemde woorden betreft: Mystiscisme, ideosyncrasie, sympatetische, aestetische, possitive, possitif (meermalen), spontaniteit, quintillianus. Taalfouten tegen de verbuiging der werkwoorden: Aanbevool, behandelt wordt. Fouten tegen de geslachten der zelfstandige naamwoorden buiten den eersten naamval komen voor: hoogsten kruin,
de pligt, de wenk, allen tegenspraak, eenen sloot, dezen magtigen drift, een ander misslag, de gedane wensch, de laatste steen, trapswijze voortgang, de lust, die schoone vorm, der hartstogt, innerlijke omvang, de Godsdienst en den Godsdienst (bij verwisseling), allen heil, allen onderrigt, eenen bron der hoogmoed. Wij gaan nog andere fouten voorbij, welke in de zamenvoeging der volzinnen (de constructie) en in derzelver afdeeling door leesteekens (de interpunctie) menigvuldig, en op vele plaatsen zeer hinderlijk zijn. Ook de drukfouten teekenen wij niet aan; schoon anders buddingh, door de nabijheid der perse, voor betere correctie had moeten zorgen. Al het bovenstaande is wel voldoende, om ons ongunstig gevoelen over dit werk te wettigen. Wij raden den Vertaler aan, zich eerst nog op onze taal, zoo wel als op het Hoogduitsch, toe te leggen, vóór dat hij zich verder in het publiek waagt. Bij alle gunstige oordeelvellingen zijner vrienden over dit werk vreezen wij voor geene gegronde tegenspraak, schoon wij ronduit moeten verklaren: Het werk van hergenröther is een voor onzen landaard grootendeels onbruikbaar boek, door eene slechte vertaling nog onbruikbaarder geworden.
Met nog één stuk is dit werk dus niet volledig, maar - ten einde gebragt.





{==565==} {>>pagina-aanduiding<<}

Eclogae Livianae. Composuit S.W. Schippers. Fasciculus prior. Groningae apud J. Römelingh. 1826. f 1-25.

De werken van livius zijn te groot, dan dat men ze met vrucht op eene Latijnsche school geheel zoude kunnen gebruiken. Daarom zijn er op verschillende tijden uittreksels uit gemaakt. Onder die uittreksels zijn in Duitschland beroemd de Excerpta Liviana van bauer, van welke reeds de zesde uitgave het licht ziet. Bauer heeft die Excerpta ook met aanteekeningen voorzien, door welke de zin en meening van het oorspronkelijke niet zelden wordt opgehelderd en de tekst verbeterd. In navolging van bauer, bewerkte de, nu wijlen, Franeker Rector schippers de aangekondigde uittreksels. Dezelve bevatten een zeker geheel; te weten, dit eerste stukje gaat van het stichten der stad tot het einde van den Macedonischen oorlog. De korte aanteekeningen zijn deels van doering, stroth, bauer en anderen, deels van schippers zelven. Die van laatstgenoemden zijn eenvoudig, hoedanige door vlugge leerlingen ook wel kunnen gemaakt worden. Indien de schrijver nog leefde, zouden wij hem raden, of geene aanmerkingen te maken, of van eenen anderen aard. Wij zien er geene noodzakelijkheid in, dat dit eerste bundeltje uittreksels door een tweede gevolgd worde.




Gerardi Vossii Rhetorica contracta. Groningae apud J. Römelingh. 1825. f :-60.

Deze tweede uitgave van het uitmuntende werkje van den grooten vossius getuigt, dat ook dit vak van onderwijs, te voren zoo jammerlijk op de meeste Latijnsche scholen verzuimd, wederom met ijver wordt beoefend. Tot aanprijzing van hetzelve behoeven wij niets te zeggen. Alleen zouden wij gewenscht hebben, dat een en ander, hetwelk na vossius beter is begtepen, ook beter ware voorgesteld geworden. De Heer schippers, die de eerste uitgave bezorgd had, heeft ook over deze tweede het opzigt gehad, en dezelve met Grieksche voorbeelden vermeerderd.





{==566==} {>>pagina-aanduiding<<}

De Koepok-inënting beschouwd, en tien bedenkingen (daartegen) overwogen. Door Maria Aletta Hulshoff. Voor minkundigen. Te Amsterdam, bij L. van Es. 1827. In kl. 8vo. 50 Bl. f :-20.

Het is onbegrijpelijk, dat ouders, die hunne kinderen liefhebben, van de koepokinenting zich niet algemeen bedienen tegen de vreesselijke kinderziekte. Om van de voorbehoedende kracht ten volle overtuigd te worden, moet men verkeeren op het platte land, waar men de waanwijsheid van bilderdijk en capadose noch leest noch kent, en waar de algemeen ingevoerde koepok de kinderziekte, sedert langen tijd, geheel heeft verbannen. Veilig beroep ik mij op het getuigenis van landbewoners, die niet aan spitsvondigheid het dierbaarste opofferen, of het leven hunner kinderen voor de ongezoutene taal van waanzinnigen in de waagschaal stellen. Het land is ook hierin menige groote stad vooruit. Daar ziet men de gezegende uitwerking der koepokinenting, en dankt men God voor dat groote geschenk, hetwelk een capadose, voor wien de landlieden, op dit punt zekerlijk, meestal doof zijn, zoo vermetel durft lasteren.
Het doel van Jufvr. hulshoff prijzen wij zeer. Ook zij poogt de koepokinenting te bevorderen, en daartoe schreef zij voor minkundigen dit stukje. Wij hebben evenwel in hetzelve meer ontdekt, dan wij gewacht of verlangd hadden. Indien zij alleen dat stukje had in het licht gezonden, dat bij koene te Amsterdam gedrukt en flechts drie bladzijden groot is, wij zouden haar goed doel hebben geprezen, en de weinige gebreken, ook in dat stukje aanwezig, zouden wij zijn voorbijgegaan. Maar nu mogen wij met bovenstaand boekje zoo niet handelen. In den tegenwoordigen strijd van licht en duisternis is het ongeraden, alles zonder berisping te laten doorslippen. Wat heeft toch de koepok gemeen met de Arminiaansche begrippen, om hierover zoo ongepast en zoo luide te klagen? Het schijnt, dat Jufvr. hulshoff altijd zulk eene loopbaan verkiest, welke voor hare kunne niet geschikt is. De theologische valt zoo min als de staatkundige onder het bereik der vrouwen, of zij houden op vrouwen te zijn. Waaruit weet zij, dat onder de Israëliten in Kanaän het sterven van een kind iets ongewoons was? Alles, wat zij van onbekeerde kinderen goedvindt te schrijven, als die (NB.) voor-
{==567==} {>>pagina-aanduiding<<}
dat zij kunnen spreken, slechts voor een gedeelte wedergeboren zijn, gelijkt te veel naar het voortbrengsel van gekrenkte hersenen, om verder hierover een woord te verspillen. Waar geene wet is, daar is immers geene overtreding. Waar het kind het gebruik der rede mist, daar is de zonde onmogelijk, en daar is ook de bekeering, of wedergeboorte, onnoodig. De aanleg tot zondigen verdient geene straf, indien deze aanleg geene zonde baart. De Bijbel stelt deze kinderen in beter licht voor, Openb. XIV:3-5.
Jufvr. hulshoff late alle theologische twistvragen aan derzelver plaats, en gebruike haren ledigen tijd liever tot nuttig, vrouwelijk werk, dan tot het zamenstellen van dergelijke onbekookte geschriften; en hiermede transeat!

Walladmor, door Sir Walter Scott. Naar het Hoogduitsch van Willibald Alexis. Iste en IIde Deel. Te Groningen, bij W. van Boekeren. 1826. In gr. 8vo. Te zamen 494 Bl. f 4-80.

Niet alleen de titel, maar ook het leelijk, oud, afgrijselijk wijf met hare honden op het titelvignet overtuigen al dadelijk, dat men hier een' roman van walter scott in handen krijgt; en echter is dit alles bedrog. Het is het oorspronkelijk werk van eenen Duitscher, die niet alleen het Duitsch, maar ook het Fransch en zelfs het Engelsch publiek gesopt heeft; hij droeg zijne quasi-vertaling aan walter scott zelven op, en, indien de hier medegedeelde Engelsche beoordeeling van dien beroemden Schrijver zelven is, nam deze die fopperij niet euvel op. Geheel het boek is in den echten, hem kenmerkenden toon en trant van dien beroemden en thans zoo gewilden Engelschen Schrijver, die zich niet weinig gestreeld mag gevoeld hebben, dat een waarlijk verdienstelijk Romanschrijver in Duitschland de vlag van hem leenen moest, en het niet dursde wagen, onder eigene vlag in zee te steken. Zoo echter nog anderen, en ook onder ons, met deze speculatie hun voordeel beoogen, mogen zij zich wel een weinig haasten; want wij meenen bespeurd te hebben, dat de actiën van den Engelschman, bij ons voor het minst, reeds een weinig aan het dalen zijn. Wij doen intusschen den Duitscher gaarne het regt, dat de lezer dikwijls in twijfel zal staan, of hem de titel, dan of toch eigenlijk het voor-
{==568==} {>>pagina-aanduiding<<}
berigt hem bedriegt. Het komt ons bijna onmogelijk voor, dat men ergens grootere gelijkvormigheid vinden kan.
De roman loopt in deze twee deelen bij ver of na niet af. De jongeling, die op het vignet op den steen zit, schijnt de held des verhaals te zijn. Hij was een vreemdeling, wiens ouders hem onbekend waren. Bij het in de lucht vliegen van eene stoomboot redde hij het leven en zijn valies, en edelmoedig redde hij ook het leven aan eenen medeschipbreukeling. Hij kwam eerst tot zichzelven in de hut van het leelijke wijf, waarvan wij reeds spraken. Van daar kwam hij na eenige moeite toch weg, en, toen hij in Engeland voet aan wal gezet had, vervolgde hem avontuur op avontuur. Het leed niet lang, of, na avontuurlijke ondervindingen, en reistogten door ongebaande wildernissen, en het zich ophouden in oude gebouwen, bij smokkelaars en misschien nog erger gespuis, raakte hij in de gevangenis, daar men hem aanzag voor den hoogst strafschuldigen, die met hem van de schipbreuk gered was. Nu echter is hij weder los, en de gastvriend van den regter, die hem het geleden ongelijk op deze wijze vergoeden wil. Denkelijk zal het bij de uitkomst wel blijkèn, dat hij de zoon is van dien aanzienlijken, achtingwaardigen man, als kind gestolen door het meergenoemde oude wijf, uit wraak, omdat de regter een' zoon van haar regtmatig had doen ophangen. In dat geval kan hij de echtgenoot niet worden van 's mans dochter Ginievra; maar wij hopen dan echter niet, dat dat fraaije meisje ten deel zal vallen aan zijnen kameraad, den mededrenkeling, dien wij tot nog toe slechts kennen als een' woesten deugniet.
Wij gaven dit weinige inzonderheid op voor onze schoone lezeressen, die gaarne onze Letteroefeningen nog eens opslaan, om zich het vroegere te herinneren, bij de voortzetting van zoodanige verhalen, en die waarlijk hare hoofdjes te veel moeten vergen bij het groot aantal van vervolgwerken, zoodat, daar telkens weder een ander verhaal het vroegere verdringt, die hoofdjes wel moeten in de war raken; maar voor welke wij ons echter verzekerd houden, dat enkele trekken en een half woord tot het bedoelde oogmerk volkomen genoeg zullen zijn.

No. XII, Boekbesch. bl. 501, reg. 6 v.o., staat de clerq, lees de clercq.





{==569==} {>>pagina-aanduiding<<}

Boekbeschouwing.

Geschiedenis der Goddelijke Openbaring des Bijbels. Door A. van Bemmelen, Predikant te Oosterhout. Te Delft, bij de Wed. J. Allart. 1827. In gr. 8vo. XIV en 260 bl. f 2-50.

De Heer van bemmelen, reeds lang onder zijne landgenooten met roem bekend, levert, met het hier aangekondigd werkje, een voor onzen leeftijd belangrijk geschrift. Hij heeft hetzelve opgesteld tot onderwijs van jonge lieden in de belangrijkste geschiedenis, die ten grondslag van de heilige Godsdienstleer ligt. Doch hij wenscht tevens, dat het gebruik van dit zijn geschrift zich nog verder moge uitstrekken, en dat ook volwassene en meer gevorderde Christenen zich met hetzelve mogen stichten. Wij kunnen niet anders, dan dit geschrift onbepaald aanprijzen, daar het ook nog voor anderen als handboek verstrekken kan, om den Bijbel regt te waarderen, deszelfs gewigtigen inhoud op den regten prijs te stellen en met het meestmogelijk nut te gebruiken.
De geheele inhoud beantwoordt volkomen aan den titel van het boek. ‘Gelijk de geschiedenis der Natuur (bl. 2) ons reeds van het aanwezen en de volmaaktheden van den grooten Maker overtuigt, en ons tot diepe vereering van Hem opleidt; gelijk de bijzondere Vaderlandsche en de algemeene Wereld-geschiedenis ons reeds eenen getrouwen spiegel der Goddelijke Voorzienigheid en een leerzaam tafereel der menschelijke zeden en bedrijven voorhouden; alzoo is de geschiedenis der nadere Goddelijke Woord-openbaring, welke vooral door middel des Bijbels bewaard is, ons een altijd sprekend gedenkteeken der bijzondere onderwijzing van God aan het menschdom, door den ganschen loop der eeuwen, en een leerrijk schouwtooneel van hetgene, dat de Menschheid door dezelve geworden is en nog worden kan. De bronnen dezer ge-
{==570==} {>>pagina-aanduiding<<}
schiedenis zijn die schriften, welke uit de tijden dier bijzondere Openbaring, als derzelver bewaarmiddelen en gedenkstukken, overgebleven zijn, en aangevuld kunnen worden uit alles, wat ons derzelver uitwerking en invloed in den loop aller eeuwen kan bewijzen. Deze geschiedenis doet ons dus weten, wat de Vader der menschen voor zijne kinderen gedaan heeft, om hen tot volkomenheid en gelukzaligheid op te voeden; maar zij leert ons tevens den hoofdinhoud van dat Goddelijk onderwijs kennen, en verwekt bewondering van Gods wijsheid in ons verstand, dankbaarheid voor Gods liefde in ons hart, en de begeerte, om dat hemelsch licht nader te aanschouwen, en in hetzelve, zoo helder als het nu schijnt, waardig en blijmoedig te wandelen.’ Met deze woorden des Schrijvers geven wij het doel van zijn geschrift op, en wij kunnen hem geenszins het getuigenis weigeren, dat hij dit doel, met behoorlijke beknoptheid en duidelijkheid, steeds voor oogen gehouden en volkomen bereikt heeft.
Het gebruik van dit werkje wordt merkelijk bevorderd door de verdeeling in tien tijdvakken, in welke hij de hem voorgestelde geschiedenis beschouwd heeft. Eerste tijdvak. Van de schepping van den mensch, tot den grooten watervloed ingesloten. Een tijdvak van 16½ Eeuw, beginnende omtrent 40 Eeuwen vóór christus. Hetgeen bosveld heeft beweerd, dat alle tijdrekening vóór abraham hoogst onzeker is, gaat van bemmelen hier ongemerkt, en naar ons oordeel prijsselijk voorbij. Aangaande het lange leven der menschen in dat tijdvak had hij ook zijne aanmerking op bl. 10 wel in de pen kunnen gelaten hebben. De onzekerheid der berekening van dien hoogen ouderdom houdt grootendeels op, door de voortreffelijke aanteekening van Prof. heringa op seiler's Bijbelsche Uitlegkunde, bl. 161-163. Tweede tijdvak. Van den grooten watervloed, tot aan de afzondering van abraham, voor de zaak van den Godsdienst. Een tijdvak van 3½ Eeuw, beginnende omtrent 23½ Eeuwen vóór christus. In dit tijdvak

{==571==} {>>pagina-aanduiding<<}
plaatst de Schrijver den oorsprong van het boek job, en beschouwt diens geschiedenis, als bijdrage tot de kennis van den staat van Godsdienst en zeden in dit tijdvak. Wij vinden geenen grond, om zulk eenen vroegen oorsprong van dit boek eenigermate te betwijfelen. Derde tijdvak. Van de afzondering van abraham, voor de zaak van den Godsdienst, tot aan de afzondering van het volk der Israëliten, tot hetzelfde einde. Een tijdvak van ruim 3½ Eeuw, beginnende omtrent 20 Eeuwen vóór christus. Vierde tijdvak. Van de afzondering van het volk der Israëliten, tot aan de vestiging van een koninklijk Stamhuis in het geslacht van david. Een tijdvak van ruim 5½ Eeuw, beginnende omtrent 16 Eeuwen vóór christus. Vijfde tijdvak. Van de vestiging van een koninklijk Stamhuis in het geslacht van david, tot de wegvoering van Israël in de Babylonische ballingschap ingesloten. Een tijdvak van ruim 4½ Eeuw, beginnende 10½ Eeuw vóór christus. Zesde tijdvak. Van de wegvoering van Israël in de Babylonische ballingschap, tot aan de geboorte van jezus christus. Een tijdvak van bijna 6 Eeuwen, beginnende omtrent 6 Eeuwen vóór christus. Zevende tijdvak. Van de geboorte van jezus christus, tot aan de vestiging zijner leer in het Romeinsche gebied. Een tijdvak vanruim 3 Eeuwen, van het jaar 1-323 na christus. Achtste tijdvak. Van de vestiging der leer van jezus christus in het Romeinsche
gebied, tot aan haar geheele verval. Een tijdvak van bijna 5 Eeuwen, van 323-800 na christus. Negende tijdvak. Van het geheele verval der leer van jezus christus, tot aan hare hervorming. Een tijdvak van ruim 7 Eeuwen, van 800-1517 na christus. Tiende tijdvak. Van de hervorming der leer van jezus christus, tot op onze tijden. Een tijdvak, waarvan reeds 3 Eeuwen verloopen zijn, van 1517 tot op onze tijden. - Met deze opgave deelen wij wel eene dorre schets mede van het geheele werk; maar alwie met de geschiedenis bekend is,

{==572==} {>>pagina-aanduiding<<}
zal reeds uit deze opgave kunnen opmaken, dat de oordeelkundige Schrijver deze geschiedenis heeft afgedeeld, niet naar Eeuwen of jaren, maar in zulke tijdperken, als tot onderscheidene opmerkingen aanleiding geven. Het kenmerkende en eigendommelijke van al deze tijdvakken, nu en dan zelfs opzettelijk opgegeven, is, geheel het werk door, naauwkeurig in acht genomen, en op de geschiedenis van de Openbaring des Bijbels telkens toegepast.
Tot een proefje van de wijze, hoe van bemmelen is te werk gegaan, kiezen wij uit het laatste tijdvak het volgende, dat ook om andere redenen, en niet zonder doel, hier wordt aangevoerd: ‘Zeer weldadig was over het geheel de invloed dezer Kerkhervorming op den toestand der Christenheid. Het is waar, zij veroorzaakte hier en daar hevige verdeeldheden, bittere twisten, bloedige onlusten; maar wie, die verstandig oordeelt, zal haar verwerpen, om de gebreken van hare voorstanders, die toch ook menschen, feilbare menschen waren; of om hetgene, waartoe zij toevallig aanleiding gegeven heeft, door toedoen der genen, die haren goeden geest niet verstonden of misbruikten? Wie zal jezus christus verwerpen, omdat Hij, niet door zijne leer, maar door de verkeerdheid der menschen, somtijds niet den vrede, maar het zwaard op aarde gebragt heeft, terwijl nogtans zijne komst niets anders dan vrede voor de aarde ten doel had? Wie zal God zelven, die zich, door alle eeuwen heen, aan het menschdom geopenbaard heeft, verwerpen, omdat de menschen, door alle eeuwen heen, door het verwerpen of misbruiken of veronachtzamen van deszelfs Openbaring, onheil voor zich en elkander gesticht hebben? - Bij de genen dan, die de Kerkhervorming omhelsden, en haren echten geest aankleefden, bragt zij eene aanmerkelijke verbetering te weeg, gegrond op eene gezonde en met die van alle andere schriften overeenkomstige uitlegging van Bijbel en Bijbelleer, en eene hierop gebouwde betrachting van Evangelische deugd, die de zeden verzachtte en beschaafde. Het doel en de uitwerking moest wel nimmer zijn, te beweren en te gelooven, dat de genoemde Hervormers

{==573==} {>>pagina-aanduiding<<}
reeds alles genoegzaam geweten en volledig bepaald hadden, en dat men nu in derzelver uitspraken, als onfeilbaar, blindelings berusten moest, zoodat hierdoor de eene hiërarchie en gewetensdwang in plaats van de andere kon gesteld worden. Neen, de grondstellingen van het Protestantisme, hoezeer sommigen, en somtijds de Hervormers zelve, hieraan ontrouw geweest zijn, waren toen en moesten steeds deze blijven: Het woord van God, door middel van den Bijbel, en vooral van de Schriften des Nieuwen Verbonds, bewaard, is de eerste en eenig zekere kenbron der nader geopenbaarde leer van den Godsdienst. - Het staat een' iegelijk Christen vrij, ja, het is deszelfs pligt, deze leer, met aanwending der noodige hulpmiddelen, op eene redelijke wijze te onderzoeken. - Het is niemand geoorloofd, over eens anders geloof en geweten in deze te heerschen.’ - Een hartelijk woordje ter behartiging voor molenaar, vijgeboom en dergelijke Calvinisten, die onregtzinnig genoeg zijn, om den grooten calvijn in zijne gebreken te volgen, en zijn echt Protestantisme te verzaken, met verguizing der Formulieren van Eenigheid zelve, die, immers de Nederlandsche Geloofsbelijdenis en de Heidelbergsche Catechismus, tot geen Calvinismus, maar tot echt Protestantismus opleiden. Doch deze onverbeterlijke menschen volgen, om aan de Hervormers ten minste eenige gelijkheid te hebben, welligt daarom derzelver gebreken, omdat derzelver deugden te ver boven hun bereik zijn.




Proeve eener vrije behandeling van den Heidelbergschen Catechismus in den geest van het gezuiverd Christendom, overeenkomstig het beginsel der Kerkhervorming. Door J. van der Linden, V.S. Christenleeraar bij de Hervormden te Kantens. IVde Stuk. Te Groningen, bij W. van Boekeren. 1826. In gr. 8vo. 287 Bl. f 2-:

Al aanstonds bij de aanmelding van het eerste stuk de-
{==574==} {>>pagina-aanduiding<<}
zer proeve konden wij onze goede verwachting en groot genoegen niet terughouden. Bij de voortzetting van het werk vonden wij geene de minste reden, om iets van dien lof terug te nemen. Integendeel, wij danken den Eerw. Schrijver van goeder harte voor dit inderdaad belangrijk geschenk, en stellen het zeker, dat hetzelve menigen Leeraar, menigen jeugdigen Leeraar vooral van nut zal zijn. Niet dat wij verlangen zouden, (en van der linden verlangt dit even weinig als wij) dat men hem, met een blind vertrouwen, voetstoots en in alles volgen zou. Maar als eene proeve, hoe men verstandig en oordeelkundig, en, ook bij eene mildere en vrijere denkwijs en menigvuldig. ander inzigt in dit of dat leerstuk, evenwel regt nuttig en onderhoudend over den Heidelberger prediken kan, zonder dat algemeen geëikt leerboek geheel ter zijde te schuiven, of het te verkleinen en te verachten, maar echter ingevolge de meerdere verlichting en naar de behoefte van den tegenwoordigen leeftijd; als zoodanig beschouwden en prezen wij dit werk. Wij stellen, even als de Schrijver, op onze protestantsche vrijheid, ook op den Christelijken leerstoel, hoogen prijs; wij verblijden ons in het betamelijk genot van dezelve, en rekenen ons en iederen Protestant, ook wanneer wij, ingevolge gemoedelijke overtuiging, ouder zoo wel als nieuwer inzigt in de Evangelische leer verkiezen te volgen, daartoe volkomen geregtigd. Mogt deze denkwijs nog meer algemeen worden! Dan toch kan het niet missen, of de voordragt der Christelijke waarheid en de Christelijke leering en stichting zullen daarbij gewinnen.
In het Voorberigt houdt de inderdaad eerwaardige man met zijne Recensenten de noodige afrekening, en hierin slaagt hij, onzes inziens, meesterlijk. Onze Letteroefeningen ontgaan zijne teregtwijzing; trouwens zij hadden, ook daar, waar zij van hem verschilden, zich van alle dogmatische polemiek, of aanleiding daartoe, zorgvuldig gewacht, en het lofwaardig werk allen aanmoedigenden lof van goeder harte gegeven; en zij herhalen het ook nu weder gaarne: zulk eene handleiding over den Catechismus ontbrak ons nog. Maar het Letterkundig Ma-
{==575==} {>>pagina-aanduiding<<}
gazijn van Wetenschap, Kunst en Smaak, en het Algemeen Letterlievend Maandschrift waren in eenen anderen geest, en hunne recensiën werkten ook op ons gevoel, ‘alsof het heilig beginsel der Kerkhervorming inderdaad werd aangerand;’ en, ofschoon wij de meening wel konden vatten, ‘het wroeten in eigene ingewanden’ kwam ons eene even ongepaste uitdrukking hier voor, alsof men die gebruikte, om iemand, die zijne oude woning van eenig spinrag en vuilnis zuiveren, en over het geheel het verouderde een weinig verbeteren en versieren wilde, daarvan te beschuldigen. Van meer krediet zijn de Bijdragen tot de beoefening en geschiedenis der Godgeleerde Wetenschappen; maar, hoe veel en hoe naauwkeurig deze Heeren ook mogen meenen te zien, wij meenen nu, dat zij geheel verkeerd zagen en hoorden, toen zij die honderden Hervormde Predikanten meenden te hooren en te zien, die in den echt vrijen protestantschen geest, als de Eerw. van der linden, den Catechismus voor hunne Gemeenten behandelen. Wij wilden ons wel eens door hen laten rondleiden, en denken, mits wij niet door hunnen bril behoefden te zien, dat het rari quippe boni hier ook wel zijne bevestiging zou vinden. Maar men kan zijne
redenen hebben, waarom men deze of gene onderneming niet goedkeuren of aanprijzen wil. Zekeren niet onberoemden Gelderschen Prediker plagt men na te geven, dat het jammer was, dat hij, die zich zelf zoo veel ten aanzien der oude regtzinnigheid veroorloofde, zijn eigen inzigt voor het non plus ultra van geoorloofde vrijheid van denken en verlichting hield. De man is reeds lang dood en begraven; maar: Al is jan pieters dood, er leeft nog zijns gelijk, staat niet te onregt op een oud grafschrift. Dit zij zoo als het wil: ‘Calvinus veroordeelt den Paus, en de Paus veroordeelt calvinus; en het éénige punt, waarin zij overeenkomen, is, dat zij beiden socinus veroordeelen; terwijl socinus, op zijne beurt, beiden uitlacht, en geen' van beiden gelooft.’ Deze woorden van den Lakenieke moge icder behartigen!





{==576==} {>>pagina-aanduiding<<}

Leerrede over de veranderde betrekking der Kerken onzer Landen, uitgesproken op het Hervormingsfeest van 1825, door Dr. H.G. Tzschirner, Hoogleeraar en Superintendent te Leipzig. Met een Bijvoegsel van den Vertaler. Te Deventer, bij A.J. van den Sigtenhorst. 1826. In gr. 8vo. 40 Bl. f :-45.

Zeer kort is de keurige leerrede; zij beslaat slechts 17 bladzijden. Het beginsel der uitsluiting is door dat der gelijkstelling vervangen; er bestaat geene heerschende kerk meer. Overal is echter dit grondbeginsel nog niet gelijkmatig toegepast en opgevolgd. In de uitgebreide Staten der eerste onder de Duitsche Mogendheden zijn onze geloofsgenooten nog altijd een geduld genootschap. (En hoe is het in Rome? in Spanje? hoe zoekt men het te brengen in Frankrijk?) Evenwel ‘het genot der burgerlijke regten is in de Duitsche Staten merkelijk onafhankelijk geworden van de kerkelijke belijdenis; de Christenen van elke belijdenis bezitten het onbetwiste regt, om zich op alle plaatsen tot gemeenten te vereenigen en hunne godsdienst te oefenen, en, zonder eenig verlies van hunne burgerlijke regten, van de eene kerk tot de andere over te gaan.’ De leeraar beschouwt dit met blijdschap, als zijnde de vrucht van voortgegane beschaving en verlichting; beschermmiddel tegen de vernieuwing van groote onheilen der voorledene tijden, en bewijs eener heilzame toenadering der gescheidene Christenen. Maar hij beschouwt het tevens als eene dringende oproeping tot vernieuwden ijver voor de zaak onzer kerk: want het dreigt toch ook met nieuw gevaar van benadeeling; biedt nieuwe gelegenheid aan, om voor de zaak der kerk te werken; en haar bestaan en bloei hangen nu voortaan meer af van hare inwendige kracht, dan van uitwendige omstandigheden. Het bijvoegsel is in denzelfden edelen, verdraagzamen, vredelievenden Christelijken geest, van eene ons onbekende,

{==577==} {>>pagina-aanduiding<<}
maar zeer bevoegde hand. Het is vooral aan den Nederlander gerigt; en deze moge dan ook de goede woorden en opwekkingen behartigen. Met groot genoegen lazen wij hier o.a., omdat wij gelooven, dat het waarheid is: ‘Wie onze zuidelijke provinciën eenigzins kent, weet, dat ook dáár sedert verscheidene jaren, vooral onder den beschaafden middelstand, begrippen van godsdienstige verlichting en gevoelens van godsdienstige verdraagzaamheid veld gewonnen hebben, geenszins met de wijze van beschouwing strookende, die Rome onder de Christenheid tracht te hernieuwen, - weet, dat een aanzienlijk gedeelte der bevolking er de wijze Regering zegent, die den buitenlandschen invloed op onze bijzondere aangelegenheden tegengaat, - weet, dat de verkleefdheid aan Frankrijk bij velen merkbaar verzwakt, en de wensch, om met dien Staat vereenigd te zijn, verdwenen is, sedert men gezien heeft, welke beperkingen er der burgerlijke en godsdienstige vrijheid zijn in den weg gelegd, en hoe men er langzamerhand tot oude vormen terugkeert.’ - Wij zijn het met den waardigen steller van het bijvoegsel eens: ‘Gelijk geen stroom zijne golven naar den oorsprong terugvoert, rollen ook de voorbijgewentelde eeuwen niet terug. Het gezond verstand, eens tot zelfbewustheid gekomen, laat zich niet meer tot een' staat van sluimering terugbrengen, en het goede menschelijke hart, eens van bitteren godsdiensthaat gezuiverd en met achting en liefde doortrokken, blijft zachtmoediger dan de strenge leer van Rome en deszelfs Priester. Rome wordt het punt van eenheid in de gansche Katholijke kerk niet meer, zoo als het dit in de vorige eeuwen was.’ - ‘Neen! de scheidsmuur, die harten en harten scheidt, mag niet staan blijven, althans niet op onzen gelukkigen Nederlandschen bodem.’ - ‘Ongelukkig het land, dat in twee helften
verdeeld is, die elkander wederkeerig benijden, verachten en haten. Maar er is een onzigtbaar verbond van edelen en goeden, hetwelk zijne leden in alle genootschappen der Christenheid heeft, en niets vuriger wenscht en ijveriger bedoelt, dan den bloei

{==578==} {>>pagina-aanduiding<<}
der Maatschappij, door toenemende verlichting, beschaving, verdraagzaamheid, liefde en zedelijkheid. Gelukkig wij, dat op het gezegend plekje, hetwelk wij ons Vaderland noemen, de Vorst zelf, die ons regeert, aan het hoofd van dit verbond staat!’ - Amen! zeggen wij hierop met geheel ons hart.





Afscheid van de Christelijke Hervormde Gemeente te Amsterdam, op Zondag 16 Sept. 1827 gehouden, door W.A. van Hengel, als Prediker aan de Doorluchtige School aldaar. Te Amsterdam, bij J. van der Hey en Zoon. 1827. In gr. 8vo. 40 Bl. f :-45.

Zeker zal dit Afscheid der Hervormde Gemeente van Amsterdam een welkom geschenk en aandenken zijn. Hetzelve verdient zulks ook, niet slechts om de waarde, op welke de geleerde man en beminde spreker door de meesten geschat wordt, maar ook om menige schoone plaats en hartelijke toespraak, in de leerrede gevonden. De inleiding, 't is waar, bevredigde ons gevoel niet te eenemaal; het is of de Professor vertrekken moest, of zijn vertrek eene ramp ware, tot het verlies des levens eenigzins naderende; doch misschien bragt 's mans stemming op dien oogenblik dit mede, of plaatste hij zich nog meer in die der toehoorders. De behandeling van den tekst zouden wij nieuw, belangrijk en in den regten trant durven noemen; misschien echter wat lang volgehouden, en daardoor op het laatst zwakker. De leerstellige waarheid, uit den tekst afgeleid, is eenvoudig - zijn wij reizigers en vreemdelingen, dan hebben wij een ander vaderland - met kracht gestaafd, en met levendigheid aangedrongen. De toepassing eindelijk derzelve, door verschillende trekken, aan het beeld ontleend of voor tijd en gelegenheid geschikt, schoon en nadrukkelijk. Ook de aanspraken en zegenwenschen behaagden ons om gepast- en kortheid - de gebeden en dankzeggingen om den eenvoudigen, hartelijken toon. Men kent den trant des Hoogleeraars; hij

{==579==} {>>pagina-aanduiding<<}
onderscheidt zich van anderen onzer meest bekende predikers door eene zekere losheid, die ons hier eens meer, daar eens minder behaagt. Wij hopen, dat de jonge lieden, die hem te Leyden, bij afwiseling met anderen, inzonderheid van der palm, zullen kunnen hooren, door van elk het beste of voor elk best voegende te ontleenen, der volmaaktheid in de zoo belangrijke predikkunst al meer zullen naderen; waardoor het regte kerkgaan bevorderd, de kennis en de godsdienstige indrukken vermeerderd, en blinde geestdrijverij de bodem worde ingeslagen. Daartoe wenschen wij den Hoogleeraar en der Hoogeschole, als ook zijnen Opvolger, benevens Athenaeum en Gemeente van Amsterdam, Gods besten zegen.

Over de regtmatige en gepaste vervulling der (van den) Huwelijkspligt. Eene Leerrede, gchouden in de Kerk van den heiligen Adhelmus te Santa Fé, door Juan Diego don Garzia y Kampo Santo, Pastoor. Uit het Spaansch vertaald naar het Hoogduitsch. Te Gorinchem, bij J. Noorduyn. 1827. In gr. 8vo. 53 Bl. f :-50.

Als Leerrede beschouwd, ziet er dit stuk, zoo als men wel eens zegt, Spaansch uit. Eene Leerrede over den Huwelijkspligt, opgedragen aan alle Gehuwden en Ongehuwden, aan alle Geestelijken en Leeken! Eene Leerrede bovendien, (in het oorspronkelijke heeft zij ten titel: Leerrede over den Bijstaap) waarin de Pastoor tot al de genoemden, van den predikstoel, onder anderen, zegt:
Wanneer gij volwassen wekelijks tweemaa uwe natuur-‘vdrift stilt, zoo behoort gij waarlijk nog niet tot de matigsten;’ hen vermaant, om zulks des morgens of op den dag niet te doen; nooit een uur vóór den maaltijd noch drie uren na denzelven, noch na eene aderlating of ontlastingsmiddel of in eene koorts enz. enz., met bijge-
{==580==} {>>pagina-aanduiding<<}
voegde redenen waarom, - zulk eene Leerrede mag wel éénig in hare soort heeten! Doch wanneer wij het stuk beschouwen als een vaderlijke raad van een' eerwaardigen Grijsaard aan alle, vooral jonge, gehuwden, en alzoo alle Pastoors en ongehuwde leeken wel degelijk buitensluiten, dan kunnen wij niet anders, dan hetzelve met lof vermelden, als een nadrukkelijk woord van Christelijke waarheid en echte levenswijsheid tevens; en het verbaasde en verblijdde ons, in een Spaansch Priester zulk eene mate van verlicht oordeel en gezond verstand aan te treffen. ‘Op de Kerkvergadering te Nicaea wilde men het huwelijksverbod aan alle Leeraren in alle Gemeenten opdringen. De heilige martelaar paphnuzius bewees, dat de ongehuwde stand den mensch eer nadeel dan voordeel aanbrengen konde. God, zegt de H. augustinus, dringt niemand den ongehuwden stand op; want deze kan, volgens den tekst (1 Kor. VII:2-9), alleen aangeraden, niet bevolen worden. Het is dwaasheid, zegt een eerwaardig Kerkvader, om in den ongehuwden stand roem te zoeken en het Huwelijk te verachten; want de Echt is eerwaardig. En zijt gij niet, vraagt cyrillus aan een' zoodanigen verachter der Goddelijke instelling, uit het Huwelijk geboren, dat gij dit niet weten wilt?’ - Iedere vereeniging ‘van twee personen, tot bereiking van het doel des Huwelijks, enz. is in de oogen van God altijd eene echtelijke en geldende belofte; het is zeker veel beter, de echtverbindtenis door de hand des Priesters, volgens Christelijk
gebruik, te laten inzegenen; schoon daardoor aan de echtgenooten geene bijzondere physieke krachten medegedeeld worden.’ Dit, inderdaad, is reeds eene stoute bewering, die in de toepassing zelfs eene nadeelige strekking kan verkrijgen, voor de zedelijkheid zoo wel, als voor de maatschappij; maar te ver zeker vervoert den Pastoor zijn welmeenende ijver, wanneer hij het waagt, (en hoe durfde hij het wagen?) deze hoogstgevaarlijke stelling openlijk te verkondigen: ‘Ontmoet u op uwen levensweg een persoon, wiens naauw-
{==581==} {>>pagina-aanduiding<<}
keurig waargenomen en beproefd hart u achting afperst, zoo vraagt niet naar stand; gelooft, dat het die is, die uw aardsch geluk vermeerderen kan, en wendt nu alle middelen aan, o de toestemming van uwe bloedverwanten en ouders tot zulk eene verbindtenis te bekomen. Zoo dikwijls heb ik het u reeds gepredikt, dat niet geboorte, maar alleen goede daden en regtschapene gevoelens den waren Adel uitmaken. Maar hinderen u de onoverwinnelijke vooroordeelen der menschen, om u openlijk met de bezitster van uw hart te verbinden, wel sluit dan voor de oogen van den Alzienden Wereldregeerder uw verbond, en het is - een waar huwelijk, zoodra gij uwe geliefde van een toereikend inkomen verzekert, en uwe kinderen met alle zorgvuldigheid tot nuttige leden des Staats en toekomstige burgers van den Hemel vormt.’ En dat zegt ons een Spaansch Priester!... Nog eens, wij staan verbaasd.
Men leze het stuk met den geest der onderscheiding, en vooral met een' godsdienstigen zin; het kan zegen brengen over menigen Echt. - Voor veracht (bl. 46 v.o.) stelle men verkracht.




Geschiedkundig Overzigt omtrent de heerschende en voorkomende Oogziekten in Nederland; door W. Mensert, Ridder der Orde van den Nederlandschen Leeuw, Chirurgiae Doctor, Oculist van Z.M. den Koning der Nederlanden, Lid van verscheidene geleerde Genootschappen, en Stads Operateur van de Cataract te Amsterdam. Iste Stuk. Te Amsterdam, bij A. Vink. 1827. In gr. 8vo. IV en 123 Bl. f 2-50.

De kundige Amsterdamsche Oogarts, Dr. W. Mensert, merkt in de Inleiding teregt aan, dat, niettegenstaande de bijzondere belangstelling, moeite en vlijt, welke vele vermaarde vaderlandsche Artsen betoond hebben, om de heerschende ziekten in Nederland, en der-
{==582==} {>>pagina-aanduiding<<}
zelver verschil in bijzondere provinciën en steden, te leeren kennen, er echter tot dusverre weinig verrigt is met opzigt tot de in het Nederlandsche Rijk heerschende en algemeen voorkomende oogziekten, en dat zulks hem aangespoord heeft, om niet slechts de merkwaardigste hem voorkomende gevallen op te teekenen, maar ook, door eene zorgvuldige aanteekening van el e hem voorkomende oogziekte, te beginnen met de armen en behoeftigen, door hem behandeld, eenige tabellarische overzigten te ontwerpen, en aldus de ooggebreken voor te stellen, ten einde als met een' opslag de gedurende een zeker tijdvak waargenomene oogziekten en derzelver toe- en afneming te kunnen overzien en vergelijken, en door deze bijdrage het gebrek aan meer omvattende voorstellingen, aangaande de in Nederland voorkomende oogziekten, eenigzins aan te vullen. Voorts toont de Schrijver aan, dat, daar het zintuig des gezigts voor ons bestaan zoo onontbeerlijk is, men ook reeds van de vroegste tijden op de genezing van de beleedigingen en kwalen der oogen is bedacht geweest, maar dat, uit gebrek aan kennis van het teedere maaksel van dit zintuig, derzelver behandeling louter empirisch was, en merkt vervolgens op, dat, ofschoon de Egyptenaren reeds Geneesheeren der oogen en Oogmeesters, vermoedelijk naarmate zij tot de in- of uitwendige Geneeskunde behoorden, gehad hebben, echter hippocrates, galenus en celsus de eersten zijn geweest, welke de oogziekten, en de heelkundige bewerkingen en geneesmiddelen, daartoe in gebruik, meer bepaaldelijk beschreven hebben; dat vervolgens,
niettegenstaande sommige verbeteringen, waarmede oribasius, rhazes en anderen ook dit gedeelte der Geneeskunst verrijkt hebben, de merkbare verbetering echter, zoo wel ten opzigte van de Ophthalmologie, als van den geheelen omvang der Geneeskunst, haren aanvang heeft genomen in de dertiende eeuw, en dat zij deze verbetering vooral aan lanfranc, en vervolgens aan den hersteller der Heelkunst in Frankrijk, den uitmuntenden parè, en deszelfs leerlingen bartisch en

{==583==} {>>pagina-aanduiding<<}
guillemeau, inzonderheid ook aan onzen beroemden landgenoot vesalius heeft te danken gehad. Verder bewijst hij, dat, hoezeer ten tijde van forestus dit gedeelte der Heelkunst hier te lande doorgaans door vrouwen en onkundige baardscheerders beoefend werd, er echter ook Oogartsen waren, die de Cataract deprimeerden; gelijk ook sommige Nederlandsche Geneesheeren in de zestiende eeuw, b.v. de Hoogleeraren heurnius en fienus, de eerste te Leyden en de tweede te Leuven, door hunne geschriften ter bevordering van de ophthalmologische studiën hebben bijgedragen; doch dat desniettegenstaande, bij gebrek eener goede opleiding ter grondige kennis der oogziekten, de oogenpraktijk, blijkens de hieromtrent door de Geneeskundigen plemp en van beverwijk zoo regtmatig geuite klagten, nog doorgaans door eenige domme oude wijven en onkundige kwakzalvers werd uitgeoefend: zoodat de eerste Nederlandsche kunstoefenaar, die verdient genoemd te worden, en zijne kunst met het gelukkigst gevolg heeft behandeld, geweest is guilliam de rijk, Oogmeester te Amsterdam, en dat wijders solingen, smaltius, heydentrijk overkamp, barbette, stalpart van der wiel, blankaart, ruysch, en meer andere Nederlandsche Geneeskundigen der zeventiende eeuw, het hunne ter bevordering eener meer grondige kennis der oogziekten hebben bijgedragen; zijnde eindelijk de alom beroemde boerhaave de Geneeskundige geweest, die in Nederland de eerste lessen in de Oogenheelkunst gegeven, en in het jaar 1708 bij openbare voorlezingen de ziekten der oogen heeft voorgedragen. Daar dus boerhaave aan het onderwijs in de ziekten der oogen eenen meer wetenschappelijken vorm heeft
gegeven, dan vóór hem plaats had gevonden, kan men ook te regt het ware standpunt van de verbetering der Oogenheelkunst van dit tijdstip dagteekenen; zijnde er sedert dien tijd als 't ware een nieuw licht over de Oogenheelkunde opgegaan, waartoe onder anderen ook heister, een discipel van boerhaave, en die te Amsterdam

{==584==} {>>pagina-aanduiding<<}
en te Leyden zijne geneeskundige opvoeding ontvangen had, een man, waarop Duitschland zich met reden beroemen mag, en die de oogziekten zoo wel, als de operatiën daarbij in gebruik, voor zijnen tijd zeer volledig beschreven heeft, rijkelijk het zijne heeft bijgedragen. Ofschoon nu uit de geschriften van albinus, hovius, david paradijs, camper en anderen zoo wel de naauwkeurige anatomische kennis van het oog, als de nasporingen, hieromtrent in Nederland gedaan, ontegenzeggelijk blijken, en zelfs 's mans verhandeling geen de minste twijfel overlaat, of hovius is alreeds in het jaar 1702 op de gedachte van de uittrekking der Cataract gekomen, hoewel dezelve naderhand door daviel beoefend, algemeen gemaakt, en vervolgens aan hem met algemeene stemmen het regt van uitvinding is toegekend, laat zich echter de invloed van zoodanige vermeerdering van kennis op de genezing en betere behandeling der oogziekten geenszins bij de Nederlandsche Heelen Oogmeesters algemeen ontwaren, uit hoofde dat de Geneeskundigen, welke bij uitsluiting de Akademische lessen waarnamen, slechts zeldzaam ook de Heelkunst beoefenden, en nog minder zich met de oogziekten bezig hielden, en dus de Heelmeesters, welke in het begin der achttiende eeuw, zelfs nog te Amsterdam, onder de wetten van het Baardscheerders- en Chirurgijnsgilde behoorden, en welker leerlingen in de kunst dus, bij gebrek van een grondig physiologisch, pathologisch en therapeutisch onderwijs, maar zelden in de gelegenheid kwamen, om eene meer bijzondere wetenschappelijke kennis te verkrijgen; te meer, daar er in het Nederduitsch slechts zeer weinige goede heelkundige werken voorhanden waren, in welke behoefte echter naderhand titsingh, ulhoorn en palfijn, immers gedeeltelijk hebben getracht te voorzien. Vanhier,
dat de oogöperatiën, in het bijzonder die van de Cataract, meestal door vreemdelingen gedaan werden, van welke taylor en hilmers, welke eerste echter te Leyden zijne geneeskundige vorming genoten had, wel het

{==585==} {>>pagina-aanduiding<<}
grootste deel verrigt hebben; en dat de weinige Geneesen Heelkundigen, welke poogden zich in de oogziekten en tevens in de operatiën aan de oogen meer en meer te bekwamen, als lambrechts, francken, rathlauw, omeijer en anderenmeer, van één tot allen zich in hunne geschriften bitterlijk beklagen wegens de verhinderingen en den lasterlijken tegenstand, welken zij daarbij ondervonden, uit hoofde dat de zucht tot het vreemde steeds buitenlandsche kunstoefenaars in ons vaderland deed komen ter verrigting der vereischte operatien, en hierdoor aan onze landgenooten de gelegenheid, om zich in de kunstbewerkingen aan de oogen te bekwamen, werd benomen.

(Het vervolg en slot hierna.)

Ideën over de staatkunde, onderlinge verkeering en den handel van de voornaamste Volken der Oudheid. IVde Deel. (Volken van Afrika: Karthagers, AEthiopers.) Door A.H.L. Heeren. Te Rotterdam, bij A.F.H. Smit. 1826. In gr. 8vo. 547 Bl. f 5-:

Dit deel der onderzoekingen van den beroemden heeren is dan aan Afrika toegewijd, het raadselachtigste en minst bekende werelddeel, zoo wel in de Oudheid, als nog tegenwoordig. Hier vooral kan zich dus de scherpzinnigheid en hetgeen de Duitschers Combinationsgabe noemen bijzonder goed oefenen. Drie Volken kent de Oudheid daarin, die bijzonder merkwaardig zijn; de Karthagers in 't Westen, AEthiopers in 't Zuiden, en AEgyptenaren ten Oosten. De beide eersten worden in dit deel afgehandeld; het volgende zal het raadselachtige, in onze dagen half ontsluijerde AEgypte behelzen.
Ongemeen rijk is dit deel weder aan wetenswaardige opmerkingen. Sedert de eerste uitgave heeft de Schrijver, ook door de vele reisbeschrijvingen naar Abyssinië en Nubië, gelegenheid gehad, hetgeen AEthiopië betrest meer

{==586==} {>>pagina-aanduiding<<}
dan ter helfte te vermeerderen; en ook de bescheiden omtrent Karthago zijn, sedert de vertaling der vorige uitgave, (Amst. bij gartman, 1820) met 32 bladzijden op de 267 vermeerderd. - Geven wij onzen Lezeren eenig denkbeeld van het voornaamste, 't welk zij hier vinden zullen.
Na eenige voorloopige aanmerkingen omtrent Afrika in 't algemeen, beschouwt heeren de vorming en den toestand van het Karthaagsche gebied in Afrika, zijnde zamengesteld (behalve de gebiedvoerende hoofdstad) uit hare Phoenicische stam- en bondgenooten, meer of min ondergeschikt, doch niet onderdanig, zoo als Utika, Leptis enz., de Libyphoenicers, of met de oorspronkelijke inwoners vermengde Karthagers, de aan Karthago onderworpene Libyers of Afrikanen, die den landbouw beoefenden, en de zwervende of nomadische stammen (Numidiërs) zoo wel ten Oosten als ten Westen van het Karthaagsche gebied. Dit laatste schijnt eigenlijk (in zoo verre het akkerbouwende Volken bevatte) zich slechts tot het tegenwoordige Koningrijk Tunis te hebben bepaald; maar het had, ook buiten hetzelve, verscheidene Volkplantingen aangelegd, zoo wel op de Noordkust in het tegenwoordige gebied van Algiers, als op de Westkust in het Keizerrijk van Marokko, en zij oefenden ook gebied over de Nomaden uit, die, volgens de schrandere gissing van den Hoogleeraar, hunne landhandelaars waren, of voor hen handel dreven in karavanen. Buiten Afrika bezaten zij meest eilanden; en de Schrijver doet zien, dat deze staatkunde met die onzer Vaderen bij hunne Oostindische veroveringen overeenkwam, en door de uitkomst gebleken is, zeer schrander bedacht te zijn. Zoo bezetteden en behielden zij eene reeks van Eeuwen Sardinië, Corsica (niet zoo lang), de Balearische eilanden, Melite, of
Malta, en omliggende eilanden, en de Westkust van Sicilië; doch hier vonden zij eerst de Grieken en naderhand de Romeinen, die hun, in weerwil van ongehoorde inspanningen, dit eiland, hetwelk hun in zekeren zin onmisbaar was, ontrukten. Zij zochten zich hier-
{==587==} {>>pagina-aanduiding<<}
voor in Spanje schadeloos te stellen, voornamelijk door bedrijf van het door volksgunst magtige geslacht van hamilkar barkas. De volkplantingen der Karthagers strekten zich uit langs de Westkust van Afrika, misschien zelfs op Madera, in Spanje, (langen tijd slechts aan de Zuidkust) en op Sicilië hadden zij Panormus (Palermo), Motye en Soloeïs (naderhand Lilybaeum). De Regeringsvorm was aristokratisch, niet geheel oligarchisch, want er waren twee Overheidspersonen (Suffetes) aan 't hoofd, die de Grieken Koningen noemden, en wier magt zij bij die van Sparta vergeleken. Er was een groote Raad, (Synklêtos) en een Collegie van honderdvier-mannen, die met de vijf Ephoren te Lacedémon overeenkwamen, en dus de uitvoerende Magt in handen hadden. Omtrent deze honderdvier-mannen, de Gerusia en de Pentarchiën heerscht, door de kortheid en onvolledigheid van de berigten der Ouden, nog eene groote duisterheid, die ook onze geleerde Schrijver niet genoegzaam, naar ons oordeel, heeft toegelicht. Hij zegt, dat aristoteles (de hoofdbron) de honderdvier-mannen van de honderdmannen
bepaaldelijk onderscheidt. Wij hebben dit niet kunnen vinden. Eerst vergelijkt die Wijsgeer de honderdvier-mannen bij de Ephoren te Sparta, en zegt daarna, dat de honderdmannen, die de hoogste magt hadden, door de Pentarchiën verkozen werden. Dit is blijkbaar hetzelfde Collegie, waarbij slechts, kortheidshalve, het woord vier is uitgelaten. Doch, waren deze honderd- of honderdvier-mannen de Gerusia, of de Raad der Ouden? Heeren zegt, ja. Wij twijfelen. Aristoteles vergelijkt de Gerusia bij den Raad te Sparta, gelijk de honderdvier bij de Ephoren. Dus is hier verschil. Wat waren de Pentarchiën? Een vijfmanschap, gelijk het Uitvoerend Bewind in Frankrijk en in onze (wijlen) Bataafsche Republiek? Zoo vatte turpin het op, in zijne Verhandeling over de oude Republieken. Of waren het maar Collegiën, eene soort van Comité's uit de honderdmannen, gelijk uit het meervoud schijnt te blijken? Dit laatste is het gevoelen van hee-
{==588==} {>>pagina-aanduiding<<}
ren, en zeker het waarschijnlijkste. De geheele zaak vereischt een nader onderzoek. Dat er echter een kleine en groote Raad (de eerste als een uitvoerend Collegie uit den laatsten) bestond, doch welken aristoteles gezamenlijk de Gerusia noemt, is althans hoogstwaarschijnlijk. Het Volk had de beslissing, wanneer de Koningen en de Raad verschilden; doch de vrees voor die uitspraak zal dit geval wel doorgaans
hebben voorgekomen, en dus de eendragt onder de hoogste Magten bevorderd. Doch het geval was toch mogelijk en werd ondersteld. Hoe kon dan heeren zeggen, (bl. 140) dat er te Karthago geheel geene volksvergadering was? Aristoteles zegt dit wel elders, doch bedoelt blijkbaar (volgens den zamenhang) slechts eene geregeld heerschende, en door haarzelve (door Regters uit haren boezem getrokken) regtsprekende Volksvergadering, gelijk te Athene.
De bloedige Godsdienst, de menschenoffers der Karthagers erkent heeren, doch verschoont die eenigzins uit het vrij algemeene gebruik dier heillooze gewoonte bij de oude Volken. De schattingen waren of opbrengsten grootendeels in naturâ, of tollen, of mijnen; somtijds nam men de toevlugt tot geldleeningen, tot de kaperij, of tot lederen geld, eene soort van onverwisselbare en verzegelde pakjes, waarin eene onbekende massa was. De handel ter zee was uitgestrekt, en ging niet alleen naar de reeds genoemde landen, maar ook, op het voetspoor der Phoenicers, naar de Scilly- en Britsche eilanden, om tin, naar de Oostzee, om barnsteen, en naar de landen aan den Senegal en de Gambia, om goud te halen. De landbouw werd echter niet minder aangemoedigd dan de koophandel. Te lande werd natuurlijk de handel door karavanen gedreven; en het is hier, waar heeren zijne schranderheid in het opdelven van nieuwe gangen in de mijn der Oudheid vooral aan den dag legt. Hij spoort uit herodotus de rustplaatsen der karavanen op, die uit Thebe, in Opper-AEgypte, eerst naar Ammonium, thans Siwah, (tusschenbeiden in de groote Oase) dan naar Augila, vervolgens naar het land der

{==589==} {>>pagina-aanduiding<<}
Garamanten of Fezzan, (tusschenbeiden te Zala) en van daar noordwaarts naar Karthago gingen. Alle deze opgaven, en de bijzonderheden, door herodotus van die plaatsen geboekt, worden door onzen Duitschen onderzoeker, met bewonderenswaardige schranderheid en oordeel, met de ontdekkingen van latere Schrijvers vergeleken, en doorgaans het zoo lang miskende historische gezag van den Vader der Geschiedenis uitnemend gehandhaafd. Maar de Hofraad kan toch niet voorbij, zich daarbij een systema te vormen; en dit systema was de gemeenschap tusschen de Niger-landen, Karthago en AEgypte, door middel van geregelde karavanen. Om dit vol te houden, doet hij, naar ons inzien, den klaren tekst van herodotus geweld aan. Immers, dat de Ataranten en Atlanten, die hij nu verder noemt, niet zuidelijk naar den kant van Bournou, gelijk heeren wil, maar westelijk woonden, blijkt niet enkel uit den naam van Atlanten, en Atlas, welke naam bepaaldelijk het westelijke gebergte in het tegenwoordige Rijk van Marokko aanduidt, maar ook uit de bijgevoegde bepaling: ‘Deze bergrug (ὀϕρύη, supercilium) (waarvan de Atlas het laatste gedeelte uitmaakt) strekt zich uit tot de straat van Gibraltar (de zuilen van herkules) en zelfs nog verder.’ Het is dus niet mogelijk, daar herobotus ook van geene veranderde rigting spreekt, hierdoor iets anders te verstaan, dan den gewonen, hemeltorschenden Atlas in
Mauritanië, niet een' aan de Ouden en tot op onze tijden geheel onbekenden berg in het hart van Afrika. Of herodotus gedwaald heeft? dan of er door het zand der woestijn sedert zijnen tijd Oasen zijn onbewoonbaar geworden? - deze vragen zijn moeijelijk te beantwoorden; maar zoo veel is zeker, uit herodotus kan men niet argumenteren ten voordeele van eenen handel naar landen ten Zuiden van Fezzan, waarvanhij niet spreekt. Veel meer waarschijnlijkheids heeft de ontdekking der door park gevondene Joliba, of Niger, die zich denkelijk in het meer Tsed uitstort, door de Normaden van Noord-Afrika. Toen hield men reeds zijne vereeniging met den Nijl voor waarschijnlijk.

{==590==} {>>pagina-aanduiding<<}

Zeer belangrijk zijn de twee laatste Afdeelingen, Krijgsmagt, en Ondergang en Val van Karthago. De eerste waren meest huurtroepen uit Noord-Afrika, Spanje, Gallië en Noordelijk Italië, grootendeels ligte ruiterij. Eens was Karthago en Perzië verbonden; waren hunne legers vereenigd geworden, ‘zoo zou men (zegt heeren, bl. 262) het verwonderingwaardigste van alle schouwspelen gezien hebben, eene staalkaart van bijna het gansche toenmaals bekende menschelijke geslacht.’ - Deze verbazende legers werden onder hamilkar barkas, zijn' schoonzoon, en zoon hannibal kleiner, maar uitgelezener; hij stelde zich aan het hoofd der volkspartij, veroverde Spanje, met deszelfs rijke schatten aan zilver en goud, kocht daarmede den Karthaagschen Raad om, en zoo trok hannibal uit Spanje naar Italië, waar hij de Romeinen aan den rand van hunnen ondergang bragt; doch eindelijk, zelf bezweken zijne, Karthago in zijn verderf medesleepte. Aan zijne en hasdrubal's talenten wordt regt gedaan, doch ook hun tegenstander hanno wordt, van zijn standpunt beschouwd, in 't gelijk gesteld; en zekerlijk, zoo Karthago na den slag van Cannae een' eerlijken Vrede gemaakt had, zou de Staat een' hoogen luister bereikt hebben. Maar, was dit mogelijk in de gegevene omstandigheden? Zou Rome een' Vrede hebben aangenomen, zoo als Karthago regt had dien te verlangen?
Een geheel ander tooneel opent zich voor onze blikken in AEthiopië. Hier vinden wij een' bijna nog grooteren rijkdom van nieuwe denkbeelden en verrassende oogpunten. Heeren heeft niet alleen van de vele berigten, maar ook van de kostbare plaatwerken der jongste reizigers gebruik gemaakt, die ons ‘eene nieuwe wereld van oudheden’ hebben ontsloten. Eerst beschouwt de Schrijver de onbeschaafde stammen, en daarna het beschaafde Volk van AEthiopië. Bij de eerste zijn de te lang miskende bruce, en burkhardt en waddington, in verband beschouwd met herodotus, strabo en agatharchides, zijne leids-
{==591==} {>>pagina-aanduiding<<}
lieden. De Libyers van herodotus vindt hij in de Tuaricks en Berbers, de AEthiopers in de Tibbo's en Negers weder. Ook herodotus kende reeds Arabische stammen in Afrika, die hij van de inlanders van Oostelijk Afrika, de Nubiërs, onderscheidde. De Blemmyes der Ouden zijn de Bisharies onzer hedendaagsche Reizigers. Men vindt daar te lande ook de Troglodyten of holbewoners, de eters van olifanten en sprinkhanen weder in de Shangallas. De langlevende AEthiopers, daarentegen, meent heeren veel zuidelijker, in den omtrek van kaap Guardafui, of de straat van Babel Mandeb, gevonden te hebben. Met ongemeene scherpzinnigheid brengt hij voor dit gevoelen onderscheidene gronden bij, die ons voorkomen een weinig te kunstig te zijn. Wij voor ons (het zij met alle achting voor den Vader der
Geschiedenis gezegd) beschouwen het zonderlinge verhaal wegens de Makrobièrs als eene Fabel, die de verspieders aan Koning kambyses op de mouw gespeld hebben, waarvoor meer dan ééne reden kon zijn. Omdat een Schrijver zeer veel waarheids bevat, is het daarom nog niet gezegd, dat alles, wat hij zegt, vooral uit zulke verre landen, en met zoo veel blijkbaar onmogelijks vermengd, waarheid is.
Maar komen wij thans tot het gewigtigste gedeelte des geheelen boeks. Het zijn de waarlijk verbazende en hoogstopmerkelijke ontdekkingen, door hedendaagsche Reizigers in Nubië gedaan, waar vooral burkhardt, gau en caillaud in aanmerking komen. Groote tempels met geheele rijen zuilen, sphinxen, schilderijen, basreliefs en ander beeldhouwwerk, somtijds aaneengeschakelde vertooningen van zegevierende optogten, offeranden, enz. uitmakende, die heeren voor eene echte geschiedkundige voorstelling meent te mogen houden; grafplaatsen met kolossale standbeelden van vijfenzestig voet hoog, anderen van dertig voet! En, wanneer wij deze volgreeks van tempels en grafplaatsen door zijn, vertoont zich boven Dongola eene nieuwe reeks van gedenkstukken, doch nu piramidaal; het zijn die van den Staat van Meroë, die reeds te Merawa aan den berg Berkal, aan de groote kromte van den

{==592==} {>>pagina-aanduiding<<}
Nijl, beginnen, en meer zuidwaarts die van het eigenlijke Rijk van Meroë tusschen den Nijl en Takazze. (Merawa is niet Meroë, in weerwil der overeenkomst van naam.) Onder de menigte gedenkstukken, te Assur, Naga en El Messura, die de nieuwste Reizigers hier ontdekt hebben, meent heeren ook het oude Orakel van ammon ('t welk men wèl van dat in de Oase van Siwah, door alexander bezocht, onderscheiden moet) gevonden te hebben. Men moet in het werk zelve de voortresselijke ontwikkeling lezen van het denkbeeld, dat de Godspraak gevestigd was in een schip, waarin de Godheid werd rondgedragen, en dat dit vaartuig de zinnebeeldige vertooning was van de Ammons-dienst, die zich langs den Nijl uitbreidde. Vervolgens lezen wij iets over de Geschiedenis van Meroë, een' Staat, die menigmaal door Koninginnen geregeerd werd, in onze gewijde schriften dikwerf voorkomt, en in de vroegste tijden, meer nog dan AEgypte, een priesterstaat was, welks Geestelijke Heeren niet alleen de Koningen verkozen, maar ook de onbeschaamdheid hadden, wanneer het bestuur eens Konings hun niet beviel, dat zij hem gelastten zich het leven te benemen, gelijk dit bevel op gelijke wijze aan alle onderdanen gegeven werd, die in hun oog misdaden hadden begaan; en, wanneer deze niet dadelijk gehoorzaamden, deed het bijgeloof zelfs moeders hare zonen verworgen. (O, hoe zou de Congregatie dien goeden ouden tijd niet terugwenschen!) Eindelijk drong de Grieksche Wijsbegeerte
in Meroë door; een Koning doodde de gewijde tirannen, en sedert hield het Priesterdespotismus op.
thans is de vraag: is AEgypte uit AEthiopië, of AEthiopië uit AEgypte bevolkt? Een van beiden is, volgens de groote overeenkomst van alles, wel zeker. Heeren verklaart zich, zonder te aarzelen, voor het eerste. Hij heeft zekerlijk gewigtige gronden. De oudere, min volmaakte vorm der gedenkstukken in Nubië, de schijnbaar natuursijke loop (de meer gemakkelijke afzakking dan opklimming langs de rivier), de getuigenis van diodorus,

{==593==} {>>pagina-aanduiding<<}
de latere stichting, volgens dezen, van Memphis dan Thebe (eene belangrijke bijzonderheid, die heeren niet eens tot bewijs bijbrengt (*)), eindelijk de uitspraak van dien Reiziger, welke Meroë eigenlijk weder ontdekt heeft, caillaud, en van dien Geleerde, welke ons de hieroglyphen leert lezen, de jongere champollion. - Doch, waar is dan die kunstrijke stam uit ontsproten? Waren het de nog aanwezige Berbers? Zoo men niet aanneemt, dat de menschen hier en daar als koolstruiken uit den grond zijn gegroeid, maar eenen algemeenen oorsprong hebben gehad, zoo wordt toch algemeen Azië voor het Vaderland van ons geslacht gehouden. En hoe veel gemakkelijker lost zich nu alles op, wanneer wij de verhuizing uit Azië stellen langs de landengte van Suez, waar zoo menigmaal in historische tijden zwervende of overheerschende scharen zijn doorgetrokken (†), dan wanneer wij moeten aannemen, dat de bevolking uit Indië of Gelukkig Arabië over de Roode Zee is gekomen, en dus b.v. reeds in abraham's of jozef's overoude tijden, waarin men reeds pharao's, eenen gevestigden en bevoorregten priesterstand, en zoo vele AEgyptische gebruiken vindt, de beschaving de Roode Zee zou zijn
omgetrokken, of uit het Zuiden van Azië door AEthiopië, waar zij eerst Eeuwen noodig had, om den AEgyptischen vorm aan te nemen, langs den Nijl tot bij deszelfs mond zou zijn afgedaald? Daarenboven loopen de gedenkstukken van AEthiopië en AEgypte zoo in elkander, dat het moeijelijk is te beslissen: dit behoort tot de eene, dat tot de andere der beide Natiën. Men beroept zich op de grottentempels. Doch de aard van het land vereischt die. En had dan Thebe geene grotten? Moge ook al de bouwkunst in Nubië minder ontwikkeld zijn dan in Opper-AEgypte, waren dan de uitgezondene kolonisten (zoo men eens de bevolking uit

{==594==} {>>pagina-aanduiding<<}
AEgypte wil aannemen) altijd noodzakelijk van de kundigsten en bekwaamsten des volks? En hebben wij niet sprekende voorbeelden van koloniën, zelfs van een' geheelen stam (dien der krijgslieden), uit AEgypte afgezakt naar het tegenwoordige Abyssinië, waar hij, volgens het eigene gevoelen van heeren, de oude hoofdstad, Axâm, gebouwd heeft? Zou het zoo veel nader liggende Meroë niet op gelijke wijze door verdeeldheid tusschen de priesterkaste hebben kunnen bevolkt worden? Heeft niet, volgens heeren zelv', sesostris of rhameses den Staat van Meroë veroverd, en zelfs de Koningin gevankelijk opgebragt? (zie bl. 368.) En strookt zoo iets met de piëteit, die eene kolonie, gelijk AEgypte dan wezen zou, volgens de denkbeelden der Ouden, aan haren Moederstaat was verschuldigd? - Wij beslissen hier niets; wij twijfelen slechts. Het gezag van een' zoo laten Schrijver als diodorus, wiens gronden voor de oorspronkelijkheid (autochthonie) der AEthiopers zoo zwak zijn, doet weinig af; en hij kan misschien, gelijk meer anderen, verleid zijn door het denkbeeld, dat op zichzelve geen stellig bewijs is, dat de hooger liggende Staat aan eene rivier het Moederland, de lagere de Kolonie moest zijn.
Doch genoeg over dit hoogstbelangrijke deel, waar nog eenige officiéle stukken en landbouwkundige fragmenten van maco, als bijlagen, zijn achter gevoegd. Gereedelijk erkennen wij het uitstekende nut en genoegen, door ons uit de lezing getrokken; en, zoo wij het gewaagd hebben, den boven onzen lof verhevenen Schrijver hier en daar tegen te spreken, moge zulks een bewijs zijn, dat wij het boek niet alleen gelezen, maar zelfs hebben trachten te bestuderen; terwijl de gemaakte bedenkingen, die slechts uit waarheidsliefde voortkomen, aan de waarde des werks volstrekt niet af- of toedoen.
De vertaling blijft zichzelve gelijk; dat is, goed. Eene fraaije kaart van Noord-Afrika bij de Ouden, een paar plans, en de afbeelding van het heilige Schip, bevorderen de duidelijkheid.





{==595==} {>>pagina-aanduiding<<}

De Koepokinenting of eenige vraagstukken nopens de Vaccine, onpartijdig onderzocht tot heil des menschdoms. Aan alle Regeeringen en Artzen op het harte gedrukt door een veele jaren gepractiseerd hebbende Geneesheer. Uit het Hoogduitsch vertaald, met eene Voorrede en ingevlochte Aanmerkingen vermeerderd door Abraham Capadose, Med. Doct. Te Amsterdam, bij J.H. den Ouden. 1827. In gr. 8vo. XXIV, 45 Bl. f :-90.

De gevoelens van den Amsterdamschen Geneesheer capadose, ten aanzien der Koepokinenting, zijn algemeen bekend, en het publiek is niet onkundig omtrent de ongunstige strekking, welke zijne schriften voor deze weldadige ontdekking bezitten. Voorname Geneeskundigen hebben hare onbetwistbare waarde, tegen de, zoo ongepaste als ongegronde, bestrijding van genoemden Geneesheer, met regt, door eene openbare wederlegging zijner overdrevene begrippen, gehandhaafd, en zulks op eene wijze, dat daartegen, gelijk men zeggen zou, niets met grond meer te zeggen valt. Dit heeft echter bij capadose die uitwerking nog niet te weeg gebragt, maar integendeel zijnen lust tot wedergeschrijf op ieuw opgewekt, en zijn gemoed nog heftiger gemaakt, zoodat hij thans meer dan ooit tegen de Koepokinenting en derzelver voorstanders in driftvervoering uitvaart, ja zich niet ontziet, daartegen scheldwoorden te bezigen. Even als zekere beesten, door hen aan te porren, bestendig sterker en tot heeschwordens toe hunne stem laten hooren, zoo schijnt de Doctor steeds boozer en grimmiger te worden, dewijl hij ziet, dat zijne ongerijmde gevoelens nog geenen genoegzamen ingang vinden, die van meer dan éénen kant wederlegd en naar verdienste ten toon zijn gesteld. - Hij toont zich dan nogmaals geneigd, zijne pijlen tegen de vaccine en vaccinatoren te rigten, of liever zijne gal uit te braken. Hiertoe heeft hij geschikt geoordeeld, den inhoud van zeker geschrift, vóór eenige jaren, zonder naam des schrijvers en zonder jaarteeken, te Hamburg uitgekomen, bij wijze van uittreksel, aan onze landgenooten in het Nederduitsch mede te deelen, vergezeld van zijne eigene gevoelens en aanmerkingen.
Ofschoon het Hoogduitsche geschrift, dat hier eigenlijk alleen tot een voertuig van capadose's vuilaardig uitwerpsel mis-
{==596==} {>>pagina-aanduiding<<}
bruikt wordt, op zichzelf juist op geene groote aanbeveling aanspraak kan maken, zoo is het evenwel in een' vrij gematigden toon geschreven. Men dient in aanmerking te nemen, dat het reeds vóór vele jaren in het licht is verschenen, toen er nog menige bedenkingen tegen de Koepokinenting gemaakt werden, die thans, bij de meer en meer bevestigde nuttigheid derzelve, door de ondervinding zelve wederlegd zijn. De schrijver is geen volstrekt bestrijder der vaccine, maar veeleer een gematigd voorstander van dezelve. Hij geeft evenwel eenige bedenkingen en bezwaren tegen de Koepokinenting aan alle Regeringen en Geneesheeren in overweging, welke uit wezenlijke overtuiging schijnen voort te vloeijen, niet zoo zeer uit stijfhoofdigheid of vooroordeel, gelijk uit het slot genoegzaam kan worden opgemaakt. De geopperde bezwaren zijn de zoodanige, welke te voren meermalen gemaakt zijn, en hoofdzakelijk hierop neêrkomen, dat door het overbrengen van de koepokstof op het menschelijk ligchaam tot het ontstaan van meerdere soorten van ziekten de gelegenheid wordt gegeven; - dat de in het ligchaam aanwezige of aangeborene pokstof niet wordt uitgedreven, en dns die stof als 't ware opgesloten blijft, en eene inwendige verandering ondergaat, waardoor wel te weeg wordt gebragt, dat de akelige pokziekte zich niet meer kan vertoonen, maar geenszins verhinderd, dat het gif zich op eene andere wijze en in eenen anderen vorm bij gevaccineerden kan ontwikkelen en te voorschijn komen; waaruit men, zoo als bekend is, het verergeren van sommige ziekten en het ontstaan van andere, die te voren niet of min bekend waren, heeft willen asleiden; - voorts de bedenking, of niet, door de inenting van eene ziektestof der dieren op den mensch, deze daardoor eene meerdere vatbaarheid zoude kunnen
erlangen voor onderscheidene veeziekten, enz.
Hoe redelijk intusschen en onbekrompen deze schrijver, ongeacht zijne medegedeelde bezwaren, over de zaak denkt, blijkt uit zijn besluit. ‘Beleedigend,’ zegt hij, ‘zou de gedachte zijn, dat iets anders, dan het heil der menschen, en de opwekking tot een ernstig onderzoek, in deze het doel zou zijn. Aan den uitvinder van deze inenting, aan alle zijne navolgers, aan alle de beschermers dier kunst blijft immers de roem, dat zij tot nut van hunn' evennaasten hebben willen werkzaam zijn, en, naar hun beste weten, daaraan gearbeid hebben. De gevolgen zijn voor oogen.

{==597==} {>>pagina-aanduiding<<}
Hunne eeuw zegent ze en beloont ze. Vóór hen ging 't ook aan vele anderen aldus, en de roem verzelde hen zoo lang, tot dat hunne stellingen door anderen verworpen werden. Desniettemin ging hun naam niet verloren; zij bleven uitvinders, en het goede, dat ons, door hunne ontdekkingen, te beurt viel, werd ten nutte gemaakt. - Het zou dan ook onzin wezen, te willen zeggen, dat men zich daarom van het vaccineren zou moeten onthouden, omdat het mogelijk is, dat in de toekomst hieruit iets nadeeligs zou kunnen ontstaan. Eene mogelijkheid is geene zekerheid, ja nog niet eens eene waarschijnlijkheid. Laat men dan van het tegenwoordig goede gebruik maken, maar met alle mogelijke voorzigtigheid, ja zoo gebruik maken, dat men daaruit die gevolgtrekking kan maken, dat niet ten laatste een zeker kwaad daaruit geboren worde. Met naauwkeurigheid zij dan de werking der gevolgen onderzocht; de schade, waarvoor men slechts bevreesd is, trachte men uit den weg te ruimen; zoo zal ieder den hem opgelegden pligt vervuld hebben.’
Indien men deze regtgeaarde en zachtmoedige gevoelens van den schrijver vergelijkt met de overdrevene, partijdige en onverdraagzame beginselen van den vertaler, dan levert zulks een wonderlijk contrast op, en dan is het reeds onverklaarbaar, hoe deze hem tot eenen beschermer heeft kunnen verkiezen, onder wiens geleide hij thans wederom optreedt, hoezeer beiden dan, in eenige opzigten, de zaak der vaccine uit een gelijksoortig oogpunt mogen beschouwen; maar dan kan het ons tevens te minder verwonderen, dat hij ook hier en daar zijnen schrijver, wanneer deze zich nu en dan nog al te gunstig over de Koepokinenting uitlaat, tegenvalt, hem van inconfequentie beschuldigt, en zelfs met zijnen patroon den spot drijft.
De zamenstelling van capadose's geschrijf is dus reeds op zichzelve vrij zonderling. Gedeeltelijk is het eene vertaling, zoo het schijnt, gedeeltelijk eene mededeeling van des schrijvers denkbeelden, door den mond van den vertaler, op zijne wijze uitgelegd en van zijne eigene aanmerkingen en gevolgtrekkingen voorzien. Het is hierdoor moeijelijk, altijd terstond te begrijpen, wat aan den schrijver, wat aan den vertaler toebehoort. Het laatste is evenwel, bij nadere beschouwing, algemeen vrij kenbaar aan de bekende schrijfwijze van den laatsten, als zijnde doorgaans met schriftuur-
{==598==} {>>pagina-aanduiding<<}
plaatsen ruim voorzien, die dikwijls ver gezocht, weinig toepasselijk zijn, en er als aan de haren worden bijgesleept. Capadose laat zich, onder anderen, en op verschillende plaatsen, dus hooren: De vaccine is eene God tergende, en te gelijker tijd der kinderen gezondheid verwoestende manoeuvre, eene zoo goddelooze als verderfelijke praktijk, eene ongeoorloofde en verderfelijke kinder - verontreiniging. Een helder oordeel en een ootmoedig bestaan voor God, met een levendig en hartelijk gevoel van volkomene afhankelijkheid, zal men vruchteloos bij een' doordrijver der vaccine zoeken; de menigvuldige voorstanders dier kunstbewerking zijn vooral te vinden óf bij hen, die, steeds in alles even laauw en onverschillig in de dingen des Hemels, zich, ook met betrekking tot de vaccine, even onverschillig en zonder nadenken door den stroom laten wegslepen, óf zij behooren tot de zoogenoemde verlichten dezer eeuw, die alwat het verborgen, maar vastgeworteld onkruid van eigen geregtigheid en eigen kracht eenigzins voedsel geeft, gretig aannemen, en dus ook meestal de hevigste doordrijvers zijn van een zoo onmiskenbaar der menschen hoogmoed en Gode wederstrevigheid aankweekende uitvinding. Zoo men alle die noodlottige waarborgen, zegt hij al verder, tegen ziekten, tegen de nationale
armoede, tegen de schade van overstrooming, tegen brand, enz. waarmede deze eeuw, en helaas! het zoo diep gezonken Nederland in het bijzonder, overkropt is, niet, uit het besef der onbetamelijkheid en der hemelterging, die inderdaad het fondament is van alle die zondige ondernemingen, wil laten varen, zal eene droevige, maar heilzame ondervinding den mensch ten laatste wijzer maken, en hij zal met schade en schande gewaar worden, dat 't hem niet goedis, de verzenen tegen de prikkels te slaan. Zoo moesten de hoogmoedige Babelstichters van achteren ondervinden, dat het door hen uitgedachte middel, ter voorkoming der verstrooijing over de aarde, juist de oorzaak dier verstrooijing geworden is, door de albesturende hand van Hem, die de wijsheid der wijzen doet vergaan. Het zijn de onheiligste en onwettigste middelen, welke bij alle volken door de Geneeskundigen met eene verbazende, in 't oog loopende overdrijving worden gebezigd, om de Koepokinenting door allerlei bedriegelijke aanloksels door te dringen, enz. Hij roept de behoeftige ouders, welke genoodzaakt zijn hunne kinderen tegen hun geweten te laten inenten, daar zij anders verstoken moeten

{==599==} {>>pagina-aanduiding<<}
blijven van alle leering, medelijdend toe: ‘Ja, nooddruftigen en verdrukten! God zal met u zijn. Hij ziet en hoort u. Lijdt geduldig en biddend, maar onderwerpt u niet aan de zonde! Eert den Koming, maar vreest God alleen!’ - Zoo ruit de Jezuit het volk op, terwijl hij zelf zich schootvrij poogt te stellen!
Dit is eene korte schets van den doorgaanden geest, welke in het geschrift, voor zoo ver het aan capadose toebehoort, heerscht. De lezer zal ons, hopen wij, verschoonen, meer uit hetzelve mede te deelen, om het in deszelfs aard en oogmerk te doen kennen. - Er volgt, ten besluite, nog een drietal aanmerkingen, waarin hoofdzakelijk de bezwaren van den schrijver herhaald worden, en hij nader tracht te betoogen, dat, door de vaccine, de tot rijpheid komende pokstof, bij deze of gene individu, in hare natuurlijke ontwikkeling en afneming belemmerd, maar nimmer uitgeroeid wordt; - dat de levenswerking van het ligchaam, door een' ongewonen prikkel, ontstaan uit het ingeworteld koepokgif, gestadig opgewekt wordt en ziekelijk terugwerkt, en wel met overprikkeling, waaruit vele ziekten geboren worden, als algemeene zenuwachtige levendigheid, met zwakheid verbonden, het karakter van het tegenwoordige geslacht (deelt gij ook in hetzelve, Mijnheer capadose? men zou waarlijk zeggen, dat gij insgelijks en wel ter dege gevaccineerd zijt!) en allerbijzonderst van het kinderlijk gestel; het overhaast en ziekelijk ontwikkelen van de eene of andere ziektestof, als mazelen, roodvonk, die dan ook in alle landen van Europa in getal en kwaadaardigheid toenemen; het terugslaan van scherpe stoffen op inwendige deelen, waardoor zoo vele ziekten der kinderen in allerlei vormen vermeerderd zijn, als de croup, de kinkhoest enz.; eindelijk wordt uit het langzaam wortel schieten van de smetstoffe der beesten in het menschelijk ligchaam het gevolg voorspeld, dat er nimmer te voren gekende kwalen uit zullen geboren worden. - Men verge niet van ons, in een tijdschrift als dit, eene geheele wederlegging te geven van al de onbewezene, ongegronde, ja meermalen ongerijmde gevoelens, waarmede de dweepzuchtige en ziekelijke verbeeldingskracht van den Amsterdamschen Geneesheer het publiek op nieuw bezwaart. De
laatstgemelde bedenkingen zijn, zoo als wij zeiden, meermalen naar eisch overwogen, en zoo bevredigend opgelost door eenen hufeland, thuessink, ontijd, stipriaan luiscius en zoo vele andere beroemde Geneeskundigen, dat wij zulks hier niet

{==600==} {>>pagina-aanduiding<<}
behoeven te herhalen. Alleen merken wij aan, dat wij volstrekt niet begrijpen, hoe hier het gezegde van hufeland, ‘dat het door de ondervinding der in 1823 en 1824 geheerscht hebbende epidemie van pokken op nieuw gebleken is, dat de afzondering en de vaccinatie de zekere voorbehoedmiddelen zijn tegen dezelve, zoo wel bij individus, als in het algemeen,’ tot een bewijs tegen het voldoende der Koepokinenting zal kunnen gelden, waartoe het wordt aangevoerd. - Ten aanzien der bedenking, dat sommige ziekten thans menigvuldiger plaats hebben dan te voren, meenen wij te moeten verwijzen naar hetgeen de schrijver (niet de vertaler) zelf hieromtrent zegt: ‘De loop der Geneeskunde en hare ondervindingen leeren ons duidelijk, hoe de stelsels van den mensch met betrekking tot de ziekten aan veranderingen van allerlei aard onderhevig zijn. Er zijn ziekten als 't ware uitgestorven, andere geboren of weder opgestaan, zonder dat wij de oorzaak, hoe of waardoor dit geschied zij, in staat zijn uit te vorschen.’ Men schrijve dan de verergering en vermenigvuldiging van sommige der genoemde ongesteldheden niet toe aan een oorzakelijk verband tusschen de koepokken en dezelve, omdat zij gelijktijdig bestaan, of algemeener geworden zijn, sedert dat de vaccine is uitgevonden; daar trouwens zulks ook omtrent vele dezer ziekten reeds plaats vond, toen de laatste bij ons nog onbekend, ten minste niet algemeen in zwang was. Het blijkt in geenen deele, dat de croup, de kinkhoest, de roodvonk, de mazelen enz. zulke kinderen of personen in een' ergeren trap aandoen, die gevaccineerd zijn, dan die, welke deze kunstbewerking niet ondergaan en natuurlijk gepokt hebben, of zelfs, dat deze ziekten erger en algemeener zouden plaats vinden daar, waar meer, dan waar minder gevaccineerd wordt. Iets, hetgeen reeds lang zou hebben moeten blijken en bewezen zijn, indien de
bedoelde vooronderstelling eenigen grond had. - Het is eene even onbewezene vooronderstelling, dat de mensch thans eene grootere vatbaarheid zoude bezitten voor de ziekten der dieren, dan voorheen; noch de beschouwing, noch de ondervinding leveren voor dit gevoelen eenigen grond op. - In hoe ver de vaccine niet alleen de sterfelijkheid reeds heeft verminderd, maar op den middelbaren duur van het menschelijk geslacht een' onbetwistbaar voordeeligen invloed heeft, hierover kan men raadplegen de hoogstbelangrijke waarnemingen van duvillard, over Frankrijk genomen, (Analyse et tableaux de l' influence

{==601==} {>>pagina-aanduiding<<}
de la petite vérole sur la mortalité) ten einde van den gezegenden invloed dezer kunstbewerking nader en volkomen overtuigd te worden (*); ten zij men ook hier wederom, met capadose, mogt kunnen goedvinden, aan verzwijging of verdraaijing der feiten te denken, zoo als hij den opstellers der Rapporten in het algemeen durft te last leggen, waarin trouwens, zoo als hij zich niet schaamt te zeggen, de doordrijvers der vaccine weinig zwarigheid maken, zoodra derzelver bekendmaking de zaak der zoo zeer in bescherming genomene Koepokinenting zou kunnen benadeelen. - Dan, genoeg, en reeds te veel, hebben wij uit dit mengsel van schijnbaar gemoedelijke en godsdienstige met onopregte en kwaadaardige beginselen medegedeeld.
Indien men al aan de gevoelens van capadose de beste oogmerken mogt willen toekennen, zoo kunnen wij niet voorbij aan te merken, dat dezelve ver verwijderd zijn van dien geest van zachtmoedigheid en verdraagzaamheid te ademen, welke de eerste deugden van dat Evangelie zijn, waaruit hij, op hoogen meestertoon, zoo vele lessen mededeelt. Zijn eigen voorbeeld bewijst volkomen zijn gezegde, dat het meer zegt, den Heer in ootmoed te dienen, dan godsdienstig te zijn. Mogt hij, als nieuw ingewijde in de schoonste Godsdienst, zich de betrachting dezer pligten meer eigen maken! Hij zal zich dan ook voortaan onthouden van andere lieden, die, op eene voorzigtige en onbevooroordeelde wijze, de Koepokinenting en de Geneeskunde trachten te bevorderen, op zulk eene ongegronde en onbeschofte wijze aan te randen, als hij doet, door hen voor kwakzalvers uit

{==602==} {>>pagina-aanduiding<<}
te schelden, of, van hunne schristen, over de beestelijke inenting, zoo als hij de vaccine gelieft te noemen, handelende, te zeggen, dat dezelve in opdragt, stijl en redenering, in één woord, met den aard des onderwerps, in de volmaaktste harmonie staan; een compliment, hetwelk wij hem, met veel meerder regt, zouden kunnen wedergeven. Dit is de taal van iemand, die in driftvervoering niet bedenkt, wat hij ter nederschrijft. Wij raden hun, die zich hierover, onzes oordeels met regt, door capadose beleedigd kunnen achten, geene pogingen aan te wenden, om hem tot eenige verantwoording of voldoening te noodzaken, waartoe in ons oog anders wel wettige redenen zouden bestaan. Men bedenke steeds, wie de persoon is, van wien deze laster komt, en late het bij een zwijgend verachten berusten. ‘Wanneer de Ezel u schopt, mishandel het beest niet weder! want het weet niet beter,’ is een gewoon spreekwoord, dat hier misschien door sommigen van toepassing wordt geoordeeld. Dan, wij beroepen ons liever ep eene les van hooger gezag, welke leert, dat men niet weder moet schelden, als men gescholden wordt. Mogt capadose zich zijne Bijbelkennis, waarmede hij zoo ongepast schermt, voor praktische beoefening, ten minste ook daarin ten nutte maken, dat hij meer bescheiden zijne partij, of de zoodanigen, die anders denken dan hij, bejegene! Dat hij trachte meer zuivere en opgeklaarde inzigten te erlangen omtrent de grondbeginselen der Geneeskunde, voor welker uitoefening hij in de Maatschappij is opgetreden! Welligt wordt hij dan nog van eene en andere, hem thans aanklevende, vooroordeelen, omtrent de weldadigste aller ontdekkingen, namelijk de Koepokinenting, ontheven; ten minste zal hij, langs dezen weg, niet alleen een beter Geneesheer, maar vooral een beter Christen kunnen worden.




Adres aan alle mijne Hervormde Geloofsgenooten. Vierde Druk. Te Amsterdam, bij J.H. den Ouden. 1827. In gr. 8vo. 24 Bl. f :-30.

Het Adres aan alle mijne Hervormde Geloofsgenooten getoetst aan den geest der waarheid, der liefde en des vredes. Een woord ter geruststelling, voor de vrienden der Hervormde Kerk. Te Amsterdam, bij G. Portielje. 1827. In gr. 8vo. 71 Bl. f :-50. (*)

Fllectere si nequeo superos, Acheronta movebo, zou een ge-
{==603==} {>>pagina-aanduiding<<}
schikt motto zijn geweest voor het eerstgenoemd geschrift. De Schrijver, die tegen wil en dank bekend is geworden, is de 's Gravenhaagsche Predikant dirk molenaar. Het schijnt, dat het kleine stukje van Do. kuiper (*) ook molenaar heeft gebelgd, die, even als de factie van bilderdijk cum suis, twist en tweedragt zaait, en niemand duldt, die van liefde en eensgezindheid spreekt, of in dien echten geest des Evangelies handelt. De eerwaardige en liefderijk regtzinnige kuiper deed veel nut bij eenvoudigen, die nu niet zoo gemakkelijk konden belezen worden, om overal onregtzinnigheid te ruiken. Deze hinderpaal voor twistzoekers moest dan ook uit den weg worden geruimd. Daarom was het wel te verwachten, dat er een libel, als bovenstaand Adres, in het licht kwam, uit den bekenden winkel. De conspiratie tegen de Christelijke liefde kon nu onmogelijk stilzwijgen.
De listige wijze, op welke molenaar dit Adres den Drukker deed geworden, strekt ons geenszins ten waarborg, dat hij met dit geschrift goede bedoelingen heeft gehad. Die tegen medebroeders de pen opvat, noeme even goed zijnen naam als Do. kuiper, die voor de goede zaak schreef. Nu herinnert ons het Adres van molenaar, nameloos den Drukker geworden, onder het postmerk Utrecht, de onfeilbare uitspraak des Heeren: Een iegelijk, die kwaad doet, haat het licht, en komt tot het licht niet, opdat zijne werken niet bestraft worden; joann. III:20. Men behoeft ook maar dit Adres te doorbladeren, om het kwade, dat toch nu aan het licht is gekomen, overal te ontdekken. De waarheid, welke hier gedeeltelijk, schoon slechts in schijn, voorkomt, levert alleen het voertuig, met hetwelk allerlei logen en onwaarheid, en, laten wij het maar eigenlijk noemen, de zwartste laster wordt rondgevoerd. Geen bedienaar van het Evangelie moest ooit de pen leenen, om zulke lasteringen voor goede munt onder de menschen te brengen. Men moet wel verre van de zuivere Bijbelleer afgeweken zijn, om zoo iets in gedachten te nemen, laat staan uit te voeren. Doch wij stappen van molenaar af, om redenen, die wij hieronder zullen opgeven. Want wij hebben geen plan, een ge-
{==604==} {>>pagina-aanduiding<<}
schrift, dat ons te Jezuitsch is, om alleen aan molenaar als Schrijver te denken, te wederleggen. Zoo toch zou onze Recensie moeten zijn. Quot verba, tot fere mendacia. De aanwijzing hiervan sticht niet, vooral niet, wanneer de Delinquant, volgens pligt en geweten, gehouden is, overal, in het oor zoo wel als op de daken, waarheid te prediken.
Gemakkelijk was derhalve de taak, welke de ongenoemde Steller van het tweede geschrift op zich genomen heeft te vervullen. In vliegende haast schijnt dan ook deze Schrijver het beruchte Adres getoetst te hebben aan den geest der waarheid, der liefde en des vredes. Het geeft ons genoegen, dat deze toets, welke molenaar geen oogenblik kon doorstaan, alom met graagte is ontvangen. Dit bewijst ons, dat molenaar's oogmerk, ook in een ander opzigt, dan hij in het Rekest aan Z.M. schijnt verklaard te hebben, mislukt is. En juist de graagte, met welke men het tegenschrift ontving, zag de leemten en de oppervlakkigheid over het hoofd, welke in dat tegenschrift, als natuurlijke gevolgen van den gemaakten spoed, zich laten ontdekken. Doch, vergeleken met molenaar's lasterschrift, is deze toetsing grondig en voortreffelijk, zoo als dit ook natuurlijk is. De logen, hoe fraai en lang ook opgesierd, is altijd afzigtelijk, bij de waarheid, die zich, zonder tooi en bij de eerste noodiging, aan het oog vertoont.
Aangezocht om beide deze werkjes te beoordeelen, hadden wij ons daartoe reeds gezet; maar wij ontvingen het onderstaande stuk, dat wij, te onzer regtvaardiging in het niet verder beoordeelen dezer werkjes, en tot verdere inlichting onzer Lezers, wien de Rotterdamsche en Haarlemsche Couranten d.d. 2 Oct. 1827 in handen zijn geweest, hier laten volgen. Wij wenschen, dat het gewoel der trotsche en eigenbatige raddraaijers eenigermate ophoude, en dat wij verder met die onruststokende blaauwboekjes niets meer zullen te doen hebben. De duidelijk verklaarde meening van Z.M. onzen Koning zal, hopen wij, aan twistgierige zelfzoekers hunnen verderfelijken arbeid wel eenigzins verleeren.

Wij willem enz.

Kopij. 22 September 1827. No. 110.
Gezien het Rapport van Onzen Staatsraad, Directeur - Generaal voor de zaken der Hervormde Kerk, enz. van den 18den Mei ll. No. 1, nopens den aard en de strekking van zeker nameloos geschrift, door den Boekhandelaar J.H. den

{==605==} {>>pagina-aanduiding<<}
Ouden te Amsterdam uitgegeven, en ten titel voerende; Adres aan alle mijne Hervormde Geloofsgenooten.
Gezien het Rapport van Onzen Minister van Justitie van den 7den Julij ll. litt. X12, waaruit blijkt, dat de Hervormde Predikant D. Molenaar te 's Gravenhage schrijver is van bedoeld stuk.
Gezien het Rekest van evengemelden Predikant van den 23sten Julij ll., daarbij te kennen gevende, een innig smartgevoel te hebben, dat deze zaak ter Onzer kennis was gekomen en Ons ongenoegen had verwekt, en verklarende het geheel tegen zijn doel en wensch te zijn, door zoodanig een Adres eenige scheuring of onrust in de Vaderlandsche Kerk te verwekken; voorts de stelligste verklaringen afleggende van zijne goede bedoelingen, en, daar hij met leedwezen ziet, dat de aangewende middelen eene tegenovergestelde opvatting ondergingen en dus zeker niet doelmatig waren, de hoop betuigende, met deze verklaring, onverminderd in Onze goedgunstigheid te deelen; verzekering gevende, dat door hem niets ondernomen zal worden, hetwelk den schijn hebben kan van de rust der Kerk te verstoren.
Gehoord de Adviezen van Onzen Staatsraad, Directeur-Generaal voorn., van de Commissie uit den Raad van State voor de zaken der Hervormde Kerk, en van Onzen Minister van Justitie.
Hebben goedgevonden en verstaan, disponerende op het Rekest, Ons door den Predikant D. Molenaar, te 's Gravenhage, ingediend, aan denzelven bij deze te kennen te geven: dat Wij zijn nameloos geschrift, onder den titel van: Adres aan alle mijne Hervormde Geloofsgenooten, met ongenoegen en afkeuring hebben gelezen; doch niettemin, in aanmerking nemende de betuigingen omtrent zijne bedoeling, gezindheden en leedwezen, door denzelven bij. zijn opgemeld Rekest gedaan, voor het tegenwoordige, deze voor Ons zeer onaangename zaak daarbij zullen laten berusten; in het vertrouwen, dat de Rekestrant zich zorgvuldig zal onthouden van alles, wat de rust in de Hervormde Kerk zoude kunnen storen, en zich overeenkomstig de Wetten en Reglementen zal gedragen.
Afschriften dezes zullen, enz.
Laken, den 22sten September 1827.

Dit Besluit van onzen geliefden en verlichten Koning ontslaat ons van verdere beoordeeling dezer werkjes. Het doe ook eens ophouden het gewoel der kennis, die opgeblazen

{==606==} {>>pagina-aanduiding<<}
maakt, en die van de stichtende liefde niet wil hooren! Tot leering voor molenaar en dergelijke Scribleri volge nog dit bekende:

Al is de logen nog zoo snel, 
De waarheid achterhaalt haar wel. 





Oprakeling. Later Dichtstukjens van Mr. Willem Bilderdijk.

- Tepidum cinerem commovit, et ignes suscitat hesternos. Ovidius.

Te Dordrecht, bij J. de Vos en Comp. 1826. In gr. 8vo. 190 Bl. f 3-60.

Het Voorberigt ziet er zeer oorlogzuchtig uit. - ‘Maar, tegen wien trekt bilderdijk dan te veld?’ - Wel, tegen de Revolutietaal van het begin dezer Eeuw. Het is ook om razend te worden voor eenen man als bilderdijk, dat die taal de spelling van Siegenbeek heet, en dat de Bilderdijksche spelling niet eens door zijne compagnons, molenaar, vijgeboom enz., algemeen wordt aangenomen. Door die Revolutietaal weet men niet eens, wat Oprakeling is; en daarom koestert bilderdijk, naar het schijnt, den wensch, dat siegenbeek met zijne taal worde ingerakeld. De Monniken in Spanje houwen wel zesduizend olijfboomen om, die ten tijde der Revolutie gepoot waren, en een oud vrouwtje wenschte wel, ten jare 1813, in ons land, de Evangelische Gezangen uit de kerk gebannen, ja verbrand, omdat zij dezelve, als patriotsche liederen, niet dulden kon. Hetzelfde regt, dat deze bezitten, behoort toch ook aan bilderdijk. - ‘Maar, heeft dan bilderdijk nooit Revolutiebrood gegeten, nooit Revolutiedrank gedronken? Moest bilderdijk niet in alles en overal en altijd bilderdijk zijn?’ - Zoo oordeelt men gewoonlijk, als men niet weet, waar hem de schoen wringt. Wat hebben bakkers en wijnkoopers hier dan te maken met het figulus figulum odit? Met siegenbeek en zijne spelling wordt de zaak anders. Het is toch wel om razend te worden, wanneer men reeds met den voet in het graf zit, en dan vol vrees is voor de inrakeling eener eigene spelling, bij het liggen in het graf. En dan weet
men niet eens meer, hoe

{==607==} {>>pagina-aanduiding<<}
de oud-Hollandsche tang onzer grootouders er uitzag. Bilderdijk weet dit, en kent het geheele huisraad dier tijden. Dit dient tot narigt voor zulken, die hun huishouden willen inrigten naar de oude waanwijsheid, met welke bilderdijk beter dan met de nieuwe bekend is. Aan de laatste, zegt hij zelf, heeft hij geen deel. Dit weet men voorlang reeds. Maar men weet ook, dat hem des te ruimer deel van eigenwijsheid is toegevallen. - Hiermede stappen wij af van het Voorberigt, met aanbeveling van hetzelve aan allen, die lust hebben te lezen, hetgeen de knorrige man zoo al schrijft, wanneer hij in kwade luim is.
‘Oprakeling?’ - Het is een goed Hollandsch woord, zegt bilderdijk, en het zal wel waar zijn. Maar wij, die de dwaasheid hebben, om meer nog op duidelijkheid, dan op oorspronkelijkheid en eigendommelijkheid, in het gebruik der taal, gezet te zijn, bezigen daarvoor oprekening; welk woord, bij vuur gebruikt, algemeen verstaan wordt. Het spijt ons, dat bilderdijk reeds met den voet in, of liever boven het graf zit (in welke houding wij hem eerlang hopen gade te slaan); anders zouden wij hem, bij voorraad, ten minste nog voor vijf bundels, deze titels opgegeven hebben: Navlooijing, Opschommeling, Oude koeijen uit de sloot, Graflucht, Zerkschraapsel, met welke titels hij evenwel, bij verkiezing, winst kan doen.
Over het algemeen zijn de hier voorkomende gedichten niet zoo bijtende en Turksch, als het Voorberigt doet vermoeden. Dit doet ons hopen, dat de man zich nog wel beteren zal. Indien nu de rupsennesten, door den Recensent der Navonkeling genoemd, de stoombooten, de gazverlichting, en zulke nieuwigheden meer, bij hem den molen maar niet wederom door de vang jagen, dan zal misschien het: finis coronat opus, in een' wenschelijken zin, ook van het zijne nog mogen gelden. - ‘Pia vota!’ - De tijd zal en moet het leeren.
Nooit hebben wij behoord onder de diepe bewonderaars van het poëtisch vernuft des Heeren bilderdijk. De grootheid van zijn talent in deze betwijfelden wij nooit. Maar in de vruchten zijner poëzij ontdekten wij, bij veel zelfverheffing, te weinig van den geest van hem, die nog de meestgeliefde Volksdichter verdient te wezen, en die dus, door bilderdijk zelv', als naar het leven, wordt geschetst:

	Cats.
De Dichter uit behoefte en zeedlijk zielsgevoel, 
Te needrig voor gezwets, voor dartlen tocht te koel, 

{==608==} {>>pagina-aanduiding<<}

Voor driftgevlei te streng, te zacht van hand voor 't gispen; 
In wien geen rechter iets dan deugden kan berispen; 
Wiens vers den zachten stroom van 't steeds bezadigd bloed 
In elken toonklank toont door overmaat van zoet; 
Wiens lessen vruchten zijn van onmiskenbre wijsheid, 
Erkend, betracht, beproefd in levenskracht en grijsheid; 
Van kennis van den mensch, de wareld, en het lot, 
Bij diepe erkentnis van een schuldverzoenend God; 
Wien niemand las, dan meer aan God en plicht gebonden, 
Dan teerder van gewisse in 't schuwen van de zonden, 
Dan meer in 't hart verwarmd van 't Christlijk liefdevuur, 
En meer gedwee en stil in 't donkere Albestuur. 

Bilderdijk was ons altijd te zeer het tegenovergestelde van cats, om, in het algemeen, zijne poëzij met vermaak en vernieuwden lust te kunnen lezen; want wij verlangden stichting, zachte en stillle roering ter bevordering van Godsdienst en zedelijkheid, en nooit begeerden wij alleen op het kunstmatige te letten, om van bilderdijk te leeren, hoe men, ook als Dichter, razen en tieren en verdoemen moet. Hij moge aanbidders hebben onder Dichters of Poëten, onder de andere zedelijk en godsdienstig gestemde menschen telt hij zijne vereerders zekerlijk wel het minste.
Wij oordeelen over zijne laatste voortbrengselen echter eenigzins anders, dan velen onzer tijdgenooten. Het is den ouden man eigen, in alles te zijn laudator temporis acti; en dat juist te meer, hoe heeter de wereld, en derzelver niet altijd zedelijke vermaken, door hem te voren werden nagejaagd. Lezer, zie rondom u, en overtuig u, dat de langste en hardste strafpredikatiën juist komen van zulke grijsaards, die in hunne jongere jaren te hard hebben geloopen, en nu zich over hunne stramme beenen zoeken te wreken op het vluggere geslacht, door alles te verdoemen, in hetwelk zij nu niet meer kunnen mededoen. Zulke ouden zijn ook afhankelijk van weder en wind, en elk togtje uit het Noorden brengt, in hunne altijd trillende zenuwen, te weeg een' bijna vliegenden storm.
De wispelturigheid van het weder brengt dan ook natuurlijk dezelfde veranderlijkheid voort in zulker dichtstukken. Deze houden wij voor genoegzame reden, dat zonneschijn en vruchtbaar weder ook in bilderdijk's gezangen, zoo dikwerf op het onverwachtst, wordt afgewisseld door vliegen-
{==609==} {>>pagina-aanduiding<<}
den storm en schrale noordelijke winden. Maar zullen wij daarom zeggen, dat bilderdijk zwijgen moest? Zoo oordeelen sommigen, die toch niet altijd ongelijk hebben. Wij oordeelen nu zoo niet; want, gelijk het buitenweder, een geheel jaar door, meer zonneschijn oplevert, dan buijen en storm, zoo is het ook natuurlijk te verwachten, dat een Dichter, die, als een weêräal, van de buitenlucht afhangt, meer dagen van zonneschijn, dan van storm en hagel en koude winden, in zijne verzen zal opleveren. En juist dit hebben wij in deze Oprakeling met vermaak ontdekt; gelijk wij ook hopen, dat zich dit verschijnsel, bij het klimmen van 's mans jaren, nog meer en duidelijker zal openbaren. Één verzoek hebben wij slechts aan den Dichter, dat hij, bij het uitgeven van volgende bundels, boven of onder ieder dichtstuk, wind en weder met maand en dag naauwkeurig aanteekene, nagenoeg zoo als bij zeetijdingen in nieuwspapieren geschiedt. Dit zal naderhand zeer veel helpen, om zijne gezangen aesthetisch juist te beoordeelen.
Voor ons gemak en gebruik hebben wij, in ons exemplaar dezer Oprakeling, de windstreken en het weder, alleen bij gissing, hier en daar aangeteekend. Wij zullen hiervan eenige staaltjes aanvoeren.

	Ouderdom.
Hoe dof en flaauw en zwak kruipt bevende Ouderdom 
In 't naauwlijks vloeibaar bloed door hart en aadren om! 
 
Lig daar mijn speelstift, lust van tienmaal zeven jaren! 

De nu tweeënzeventigjarige Grijsaard heeft dan al vroeg gespeeld, en reeds de snaren getokkeld, toen hem de pap nog werd gevoerd. Indien dit geene schrijffout is, in plaats van meer dan vijftig jaren, dan is er zekerlijk, op Nederlandschen bodem, in langen tijd niet grover met spek geschoten.
De wind N.N.W. Mistig weder, bedompte lucht.

	Godsdienstleer dezes tijds.
Wij, wij maken ons geluk, 
Wij ontwerpen, wij beramen, 
Brengen de Almacht onder 't juk, 
En zij zegt zoetzappig Amen. 

{==610==} {>>pagina-aanduiding<<}

Zij moet volgen. Waarom niet? 
Ons behoort het hoog gebied. 
 
Wat dan wil dat laf gerel! 
Geen genade! neen, belonen, 
En een domper op de hel! 
Liberalen, vrijheidszonen, 
Lachen wij op ons gemakM 
Met dien kinderbullebak. 

De wind N.W. Vliegende storm.

	Aan Southey.
- 'k Wensch de boorden 
Der Izis, (*) die mijn lier in weemoed klinken hoorden, 
Op nieuw te onthalen op die tonen, thands verstramd, 
Maar nog van 't vuur doorblaakt, dat in mijn binnenst vlamt; 
Op nieuw haar golfjens aan mijn Nederlandsche snaren 
Te kluistren, en den vloek der Staatsgeweldenaren 
Te dondren zeewaart heen op Nassaus hooggetij', 
Dat Waal en Maastroom siddre en wegkrimp' met het IJ, 
Waar de overblijfsels van die gruwzame aterlingen 
Op nieuw 't geheiligd Woord en 't vrij gemoed bespringen, 
En 't vrijheidsmasker weêr het hulsel wordt van dwang. 

De wind N.N.O. Scherpe koude,

	Keizer Hadrianus Afscheid van 't leven.
Mijn hondtjen van een zieltjen, 
Mijn arme kleine fieltjen, 
Mijn lichaams beste maat! 
Mijn hondtjen van een zieltjen, 
Wat ligt ge thands uw hieltjen, 
En weet niet waar gij gaat: 
Zoo eenig- en alleentjens! 

{==611==} {>>pagina-aanduiding<<}

Zoo zwakjens op uw beentjens! 
Zoo nakendtjens en stijf! 
Zoo bleekjens en zoo koudtjens! 
Met bibberende boutjens 
En schemerschuddend lijf! 

De wind Z.Z.O. Zoele lucht, laf weder.

	Ware gelijkheid.
Ongelijk (zoo 't blijkt) in 't geven, 
Is Natuur toch altijd goed 
Voor de kuikens die zij broedt: 
Altijd maakt zij 't ons weêr even, 
En stelt ieder wel te vreên. 
Schenkt zij minder kundigheên, 
Minder wijsheid, minder oordeel, 
Minder menschelijk verstand, 
Aan een mensch, geslacht, of land; 
Zij vergoedt het door het voordeel 
Van den opgeblazen waan, 
Met zich zelven hoogst voldaan. 

De wind O. Gematigd weder.

Daar wij hiertoe op bl. 188 nog ruimte genoeg vonden, hebben wij aldaar in ons exemplaar geschreven dit

	Rijmpje.
Toch is er één, 
Gewoon te razen, 
Door kennis meer nog opgeblazen. 
Ja, bilderdijk! zoo is er één. 
(Geen regel gold ooit algemeen.) 

Ten blijke, dat het in deze gedichten niet altijd stormt en hagelt, maar dat ook liefelijke zonneschijn den Lezer verkwikt, zullen wij, teu besluite van onze weêrkundige beoordeeling dezer gedichten, nog laten volgen het dichtstukje, dat, niet enkel om deszelfs kortheid, hier geheel wordt geplaatst:

	Vreugdgenot.
Zet bij de intreê van uw baan 
't Harte voor genoegens open: 

{==612==} {>>pagina-aanduiding<<}

Alles lacht bij d'ingang aan, 
Alles mag de jeugd zich hopen. 
Waarom, jongling, zoudt ge niet? 
Wierdt gij ook door 't pad bedrogen, 
't Is een door te staan verdriet, 
Blijve u steeds het doel voor oogen. 
't Pad is 't doel niet van den tocht: 
't Werd ons niet ten spel ontsloten; 
Vreugde moet er niet gezocht, 
Maar die 't opgeeft blij genoten. 
Wend gij de oogen steeds vooruit, 
Waar gij 't duurzaam goed zult vinden: 
't Bloemtjen dat ons hier ontspruit, 
Zij een speelgoed voor de winden; 
Tot verkwikking, geen verlet, 
Werd het langs den weg gezet. 

De wind Z.O. Schoon weder, met zooneschijn.

Het is wel mogelijk, dat wij, bij het opgeven van wind en weder, hebben misgetast. Gissen doet missen. Doch, indien bilderdijk dan, door allerlei wind en weder henen, volstrekt zingen wil, en indien hij, bij het sluiten zijner blinden, niet naauwkeurig zeggen kan, van waar de wind waait, dan teekene hij, op ons dringend verzoek, jaar en maand en dag naauwkeurig aan onder ieder afzonderlijk stuk, en dan zal ons de naauwkeurige Weêrtafel, in den Algemeenen Konst- en Letterbode, telkens voor grove, zoo niet voor alle dwalingen behoeden (*). Opzettelijk, dit verklaren wij mits deze, hebben wij tegen hem niet willen zondigen.
Zoo veel wij dezen bundel hebben onderzocht, moeten wij getuigen, dat niemand reden heeft, om knorrig te zijn op het lieve Engeltje, dat, op het titelblad, met zijne oud - Hollandsche tang, het vuur uit de asch oprakelt. Het goede toch, dat hij heeft opgerekend, is voor de liefhebbers alleen het geld wel waardig, dat zij besteden ook nog voor datgene, dat het lieve wicht wel had mogen inrakelen. Wie dus het goede zoekt, rekene, even als wij hebben gedaan, het andere diep in! Doch wie bilderdijk het liefst hoort, als hij bezig is met razen en tieren, die rakele op, wat moest worden ingerakeld, en hij moge zich daarop vergasten! - De smaken verschillen. Wij willen ook daaromtrent met niemand twisten.





{==613==} {>>pagina-aanduiding<<}

Boekbeschouwing.

Verdediging van Bijbel en Openbaring tegen de voornaamste vroegere en latere Bestrijders van dezelve. Door. G.H. van Senden, Predikant te Middelbert. Iste Deel, bevattende eene pragmatische Geschiedenis der bestrijding van Bijbel en Openbaring. Te Groningen, bij W. Zuidema. 1827. In gr. 8vo. X en 608 bl. f 5-:

De Schrijver van dit belangrijk werk heeft, voor dezen zijnen arbeid, blijkens de Staatscourant van 22 Junij 1827, van Z.M. den Koning van Pruissen een' gouden eerpenning ontvangen. Reeds dit moet onze opmerkzaamheid op dit werk gaande maken, en de lezing van hetzelve zal de belangstelling niet verminderen.
Het werk, dat van senden op zich genomen heeft, is een allernuttigst, maar ook zeer moeijelijk werk. Na de veelvuldige aanvallen op Bijbel en Openbaring, in onzen tijd vooral listig en bedekt ondernomen, is het vervaardigen eener pragmatische geschiedenis dier bestrijding, ik zou bijna gezegd hebben, een herculeus labor. Het nut van zulk eene geschiedenis staat vast en boven alle bedenking. Doch waar vindt men het juiste oogpunt, om uit hetzelve al die vijandelijkheden naauwkeurig gade te slaan, onpartijdig te beoordeelen en tot een zamenhangend geheel te brengen? Het is geenszins ons plan, slechts aanmerkingen mede te deelen, welke gemakkelijker bij dergelijk werk te maken, dan te ontwijken zijn. Zoo veel ons bestek gedoogt, zullen wij de waarde van hetzelve doen kennen, en zulke opmerkingen ook den Schrijver voorstellen, die hem, bij de voltooijing, misschien nog van dienst kunnen zijn.
Onze Lezers, die meer in de bijzonderheden den rijkdom van dit werk wenschen te leeren kennen, moeten wij ver-
{==614==} {>>pagina-aanduiding<<}
wijzen naar de Godgeleerde Bijdragen, 1827, IV, bl. 465-489, waar de geleerde d.c. den weetgierigen ruime voldoening verschaft. De aard van dit ons Tijdschrift verbiedt ons, in het breede den inhoud van zulk een werk op te geven; en hetgeen d.c. geleverd heeft, maakt dit zelfs nu overbodig.
Naar het plan van den Schrijver, (bl. V en VI.) behoorde de eigenlijke verdediging voorafgegaan te worden door eene pragmatische geschiedenis, zoo wel der bestrijding als der verdediging van Bijbel en Openbaring, tot op onzen tijd. Tot die der bestrijding echter, moest den Lezer de weg gebaand worden door een kort overzigt van de gunstige denkwijze omtrent de H.S. en de daarin begrepene Openbaring. - Het volgende Deel, voor hetwelk de bouwstoffen reeds verzameld zijn, (bl. VIII) zal eene pragmatische geschiedenis der verdediging van Bijbel en Openbaring, tot op onze tijden, bevatten. De beoordeelende beschouwing van de werken der Apologeten moet mij (zegt de Schrijver) eigenaardig leiden tot de opgave van het beste plan, waarnaar eene grondige en doelmatige verdediging, zoo wel van den Bijbel zelven als van de daarin begrepene Openbaring, thans behoort ingerigt te worden.
Volgens deze verklaring van den Schrijver, is dit werk naar eene groote schaal opgezet, en wij zijn blijde, dat hij zijn eerste plan, om de Bijbel verdedigd door hamelsveld te verkorten, heeft laten varen, en nu een oorspronkelijk werk levert, door hetwelk, naar het oordeel van den beroemden muntinghe, (bl. IV) beter, dan door eene verkorte uitgave van hamelsveld's werk, aan eene dringende behoefte van onzen tijd zou voldaan, eene klove in onze Letterkunde aangevuld, nut gesticht, en een van des geleerden mans langgekoesterde wenschen bevredigd worden.
De moeijelijkheid van dezen arbeid, over welke van senden niet zonder reden klaagt, in aanmerking genomen, heeft niemand oorzaak, over onvolledigheid hem te berispen. Integendeel zal ieder met ons 's mans belezenheid bewonderen, ook wanneer hij nog dezen en ge-
{==615==} {>>pagina-aanduiding<<}
nen had onvermeld gelaten, uit het gild derzulken, die schrijven quidquid in buccam venerit.
Het is een gelukkig denkbeeld, de verdediging van Bijbel en Openbaring voor den tegenwoordigen tijd te regelen volgens het plan, dat door het werk van vroegere Apologeten als van zelve zal aan de hand gegeven worden. Doch ook de bestrijders van Bijbel en Openbaring kunnen hiertoe van dienst wezen. Want gelijk de aldus genaamde Neologen, door hunne somtijds onstuimige aanvallen, hebben medegewerkt, dat, uit vreeze voor heftigen aanval, de Bijbel meer wetenschappelijk wordt behandeld, en dat de Dogmatiek, die te voren meermalen met Bijbelleer werd verward, tot hare eigene grenzen werd teruggebragt, zoo ontdekten zij ook, aan de opmerkzame Apologeten, menige zwakke en niet houdbare plaats, vooral in de buitenwerken, en deden hen wijsselijk zich terugtrekken tot het hoofdpunt ter verdediging, den Bijbel, tegen welken de aanval met oneindig mindere vrucht, dan tegen de menschelijke bijwerken, kan worden gedaan. Dit is een belangrijk punt in de geschiedenis van de Apologetiek. Dit heldert juist op, hoe dáár de meeste Deïsten en bestrijders van den Bijbel zich hebben vertoond, waar de Bijbel het minste, als het eenig zekere en houdbare punt, in de Apologetiek, beschouwd en behandeld werd. De ontwikkeling van dit punt, de geheele geschiedenis door, geeft van zelve het beste plan ter verdediging van Bijbel en Openbaring aan de hand; en, gelijk het den echten Godgeleerde op het naauwste verbindt aan den Bijbel en deszelfs zekere en onfeilbare uitspraken, met verwijzing van vele leerstukken der menschelijke wijsheid tot de geschiedenis der Godgeleerdheid en Dogmatiek, zoo wijst juist dit punt den Bijbelverdediger zijnen pligt aan, om nooit in de bres te springen voor louter menschelijke meeningen, om het even of zij van Philosophen of van Conciliën en Synoden afkomstig zijn, maar altijd,
als het dierbaar palladium der Christenheid, den Bijbel in bescherming te nemen tegen elken onheuschen, hoezeer dan ook vertwijfelden aanval.

{==616==} {>>pagina-aanduiding<<}

Het valt moeijelijk, een juist en regtvaardig vonnis te vellen over een werk, van hetwelk het voorbereidende gedeelte slechts ten halve ons is aangeboden. Over de hoofdzaak van het geheele werk te oordeelen, zou de onbezonnenheid zelve zijn. Bij de verdere uitvoering van hetzelve zijn wij eerst daartoe in staat. In afwachting dan van het overige gedeelte, voor hetwelk wij wenschen, dat van senden bij leven en gezondheid gespaard blijve, zullen wij ons nu moeten bepalen tot dat gedeelte, dat wij thans voor ons hebben.
Indien wij dit Deel, als eene op zichzelve staande geschiedenis der bestrijding van Bijbel en Openbaring, hadden te beoordeelen, zouden wij ons verslag anders moeten inrigten, dan nu wij deze pragmatische geschiedenis derzelve voor oogen hebben, als eene inleiding of voorbereiding tot de verdediging van Bijbel en Openbaring zelve.
Het komt ons voor, maar wij geven ons gevoelen gaarne voor een beter over, dat deze Inleiding beknopter had kunnen, en ook had moeten zijn, voor het oogmerk, waartoe zij is bestemd. Zou alles niet juister zijn ontwikkeld, indien de geschiedenis der bestrijding met die der verdediging gelijken tred hadde gehouden? Dan viel het bij ieder tijdperk gemakkelijker, aan den eenen kant, zoo wel als aan de andere zijde, leemten en misslagen aan te wijzen. Zoo werden wij als van zelve geleid tot onzen tijd, en tot het juiste standpunt, om de nu noodige verdediging van Bijbel en Openbaring te overzien, en met goed gevolg te beproeven. Zoo ontweek men ook herhalingen, welke wij, bij deze behandeling, noodwendig te gemoet zien. Want hoe kan men de verdedigers noemen, zonder te gewagen van de aanvallers, die evenwel reeds als zoodanig in dit Deel voorkomen? Het eigenaardige van ieder tijdperk kon men dan beter op het oog hebben gehouden, en, bij het inachtnemen der telkens heerschende denkbeelden, in oorsprong en einde, eene pragmatische geschiedenis leveren, welke voor het oogmerk, dat de Schrijver zich heeft voorgesteld, misschien nog be-
{==617==} {>>pagina-aanduiding<<}
ter geschikt zou wezen. Doch misschien is onze vrees voorbarig. Dit wenschen wij, dat ons bij de lezing van het volgende Deel eenigzins zal blijken.
Tot den aard dezer pragmatische geschiedenis behoort, dat de oorzaken en bronnen worden opgegeven, uit welke de bestrijding van Bijbel en Openbaring is voortgevloeid. Deze worden door van senden uitvoerig beschreven, bl. 104-122. Volgens hem behoort hiertoe, 1o. onkunde, vooroordeel en misvatting omtrent den Bijbel; 2o. hooggevoelendheid en eerzucht; 3o. ongeregelde zinnelijkheid, welke de H. Schrift tegengaat, en welke zich niet laat bedwingen. Teregt zegt hij van de bestrijders, die aldus bezield het heilige aanranden, dat zij zelfs niet door hun groot getal der goede zaak des Bijbels en der Openbaring eenig nadeel kunnen toebrengen. Afzonderlijk geeft de Schrijver vervolgens de bronnen op van het Deïsmus, bl. 178-188, en van de onderscheidene soorten van het Rationalismus, bl. 328-349. Het ontbreekt ons aan plaats, hierover in bijzonderheden te treden. Wij hebben voor onszelven geene aanmerkingen op hetgeen de Schrijver aldaar afzonderlijk heeft aangemerkt. Wij deelen met hem in hetzelfde gevoelen. Het is pragmatisch juist ontwikkeld. Zoo wij iets mogen aanmerken, dan zeggen wij alleen dit, dat de geschiedenis, als geschiedenis, meer pragmatisch moest geweest zijn; terwijl het pragmatische nu eenigzins geïsoleerd voorkomt. De Schrijver zal, hopen wij, onze bedoeling wel begrijpen, maar het ons toch ten goede houden, dat dit voor den Lezer met een enkel woord hier aangewezen wordt. Door te gewagen van de afzonderlijke bronnen bij Bijbelbestrijding, Deïsmus en Rationalismus, wordt de eenheid der geschiedenis verbroken. Alles heeft den schijn, dat de afzonderlijke takken der Bijbelbestrijders, als afzonderlijke geschiedenis, zonder genoegzaam verband met het geheel,
behandeld worden. Zelfs wordt onder het lezen van het geheele werk waargenomen, dat somtijds de geschiedenis wordt geleverd meer van Bijbel-bestrijders dan van Bijbel-bestrijding; terwijl deze hier de hoofdzaak

{==618==} {>>pagina-aanduiding<<}
is, en blijven moet. Deze is ook eene der redenen, dat het werk eenigzins te uitvoerig is geworden, ten minste voor het doel, waartoe het de geleerde van senden bestemd heeft. Het komt ons voor, dat hij alles onder één gezigtspunt had kunnen brengen, door zich, bij het vervaardigen van deze geschiedenis, steeds voor oogen te stellen de nadeelen, welke voor Bijbel en Openbaring altijd zijn voortgevloeid uit eene te wijsgeerige behandeling van beide. Wij hebben ook hier het nimium op het oog; want wie, bij de behandeling des Bijbels, geen rationalist, in den goeden zin des woords, zijn wil, die is den dwaas gelijk, die, om den Bijbel te lezen en te verstaan, met vastgeslotene oogen tot denzelven zich begeeft. Dit nimium eener wijsgeerige behandeling van Bijbel en Openbaring heeft altijd, van justijn den Martelaar af, tot op kant en verder, de vruchtbare bron geopend voor Bijbelbestrijding. Werking en terugwerking moet men daarbij telkens opmerken; en dan zal het blijken, dat de wijsgeerige en quasi-wijsgeerige behandeling van Bijbel en Openbaring den Koningsberger de handen ruim gaf, om als Criticus te handelen, ook bij het wijsgeerige, dat men bij den Bijbel, en somtijds boven den Bijbel, had aangenomen. Dat zelfs de eigenlijke inhoud des Bijbels het voorwerp dezer kritiek werd, is begrijpelijk voor hem, die het stelsel van terugwerking ook hier op het oog houdt. Op deze wijze zou Deïsmus en Rationalismus hier niet geïsoleerd staan, maar in het naauwste verband voorkomen met den hoofdinhoud van het geheele werk. Zoo zou zich ook gemakkelijk openbaren, wat, bij het verdedigen van Bijbel en Openbaring, vooral in aanmerking moet worden genomen; en het beste
plan, om beide te verdedigen, was dan ook niet ver te zoeken. - Doch wij staken onze verdere aanmerkingen, welke het geheele werk mogten gelden. Misschien hebben wij, naar het oordeel onzer Lezers, ons reeds te diep ingelaten met het geheel, van hetwelk slechts een gedeelte ter beoordeeling voor ons ligt. Voor het tegenwoordige dan hierover niets meer, en manum de tabulâ.

{==619==} {>>pagina-aanduiding<<}

Beschouwt men echter dit Deel, als behelzende eene op zichzelve staande geschiedenis der Bijbelbestrijding, buiten verband met het eigenlijk hoofddoel des geheelen werks, dan vallen grootendeels de aanmerkingen weg, welke wij hierboven hebben medegedeeld, en dan hebben wij alle reden, om aan dit Deel den grootsten lof, als regtmatig, toe te zwaaijen. Het is dan een handboek van de grootste verdienste, in de eerste plaats, voor eerstbeginnende Godgeleerden, die hier de philosophische wartaal der Duitschers zoo naauwkeurig mogelijk ontward vinden, en overal den schijn van het wezen duidelijk zien afgescheiden. De volledigheid en omslagtigheid van dit werk is alsdan eene der grootste verdiensten, omdat men dan niet genoodzaakt is, het oorspronkelijk gesnork en de buitensporige waanwijsheid, onder brommende en weinigbeteekenende magtspreuken, met groot tijdverlies, op te sporen. Maar ook zij, die geene vreemdelingen zijn in de geschiedenis der transscendentale, bijna hierog lyphische, en somtijds het gezond verstand beleedigende geleerdheid onzer naburen, zijn grooten dank verschuldigd aan den Heer van senden voor dit werk, dat hen grootendeels ontslaat van het verdriet, om hun geld te besteden voor hetgene geen brood is. Tijd- en geldverlies wordt beide voorgekomen. Deze is geen geringe dienst, welken deze moeijelijke arbeid niet enkel aan eerstbeginnenden voortreffelijk heeft bewezen. De uitvoerige en, zoo veel wij hebben kunnen nagaan, naauwkeurige Bladwijzer, achter dit werk, maakt dit Deel, als handboek, voor bestendig gebruik zeer geschikt.
De geleerde man, wien wij onze aanmerkingen niet uit vitlust mededeelden, maar om dezelve bij gelegenheid te toetsen, houde ons dezelve ten goede. Wij stellen zijn werk, zoo als wij meenen, naar verdienste, op hoogen prijs. Onze Lezers zullen, vertrouwen wij, met dit ons oordeel instemmen, vooral door mededeeling ook van het volgende uit het Voorberigt (bl. VI en VII): ‘Die taak had, wat het Deïsmus betrof, reeds hare zwarigheden. Meestal moest ik eenen weg door het bosch

{==620==} {>>pagina-aanduiding<<}
hakken, en slechts nu en dan vond ik, door de hand van anderen, een gedeelte van het spoor gebaand. Vele deïstische werken kon ik niet magtig worden, daar zij of uitverkocht of in privaat-bibliotheken verscholen zijn. Doch vooral gevoelde ik de eigenaardige moeijelijkheid, welke met het schrijven eener geschiedenis van het Rationalismus en de daarstelling van deszelfs tegenwoordige gedaante gepaard gaat. Hiertoe moet men de geheele wijsgeerige en godgeleerde Letterkunde van de laatste vijftig jaren omvatten, in den loop van dezelve indringen, den zamenhang der verschijnselen en de betrekking tusschen oorzaak en uitwerksel navorschen, en alles tot één welzamenhangend geheel vormen. Hier vond ik bijna niets voorgewerkt. Ik was daarom in de noodzakelijkheid gebragt, om een' stapel van boeken door te lezen en te beoordeelen, en daaronder eene menigte van werken, die door duistere terminologiën afschrikken, door langdradigheid vervelen, en door ligtzinnigen toon en losse behandeling een onaangenaam gevoel van billijke verontwaardiging opwekken. Nogtans heb ik op verre na niet alles in handen kunnen krijgen, wat ik toch gaarne geraadpleegd had. Ik hoop desniettemin, dat de deskundige Lezer geen werk van belang, dat hier in aanmerking komen moest, geheel voorbijgegaan zien zal.’
De zwarigheden, hier niet met vergrooting opgeteld, zijn gelukkig door den Schrijver te boven gekomen. Bij dit getuigenis voegen wij nog den wensch, dat hij, door niets afgeschrikt, ook bij het overige gedeelte van dezen belangrijken arbeid alle zwarigheden even gelukkig moge overwinnen!







Hulde aan Rinse Koopmans, door Samuel Muller en Jeronimo de Vries. Te Amsterdam, bij P. Meijer Warnars. 1827. In gr. 8vo. 138 Bl. f 1-80.

Wanneer men zich een' man voorstelt, wiens leven

{==621==} {>>pagina-aanduiding<<}
door geene bijzondere lotgevallen of groote daden gekenmerkt is, in een' gewonen en bepaalden kring werkzaam zijnde geweest, zonder ook daarbij zoodanig te schitteren, dat de algemeene aandacht er door geboeid wordt; en wanneer men nu weet, dat gewoonte en betrekking vorderden, dat deze man in twee opzettelijke redevoeringen geschetst, herdacht, gehuldigd moest worden, - dan gevoelt men bijna medelijden met de sprekers, en zelfs met de hoorders, die beide ligt geacht worden regt blijde te zijn geweest, toen het werk maar volbragt, de dubbele plegtigheid ten einde was. Doch misschien is de beproeving hiermede nog niet voorbij; misschien vorderen die zelfde gewoonte en betrekking, dat het gedrukt, dat het - ten minste door dezen en genen - gelezen worde. Ten einde het Publiek eene vreeze te benemen, die het zoo zeer ten onregte dit boeksken zou doen ter zijde leggen, is het misschien genoeg, naar waarheid te betuigen, dat beide redevoeringen door eene talrijke vergadering, en kort na elkander, met groote deelneming en toejuiching, werden aangehoord. Want dit doet niet alleen hetzelfde voor den lezer hopen; maar het bewijst ook, dat dat stille water een' diepen grond had, en dat de sprekers dien wisten te peilen. Trouwens, het is niet noodig, avontuurlijke lotgevallen te hebben, om een leerzaam voorbeeld aan de hand te geven, te schitteren, en groote waarde te bezitten. Maar er worden goede oogen vereischt om het te onderscheiden, bekwame handen om het aan te wijzen en in het licht te stellen. En dit is hier inderdaad het geval. Koopmans was een braaf en beminnelijk, een vlijtig en door de natuur mild begaafd man, van levendigen, belangwekkenden aard, die, vroeg tot eene aanzienlijke standplaats, als Leeraar, en naderhand tot den Hoogleeraarsstoel geroepen, en tevens vader van een talrijk kroost, in twee of drie der allerbelangrijkste maatschappelijke betrekkingen was geplaatst. En hij vervulde deze, zoo wel als de meer algemeene des
gezelligen levens, onder vele moeite en bezwaar, op eene naauwgezette en hoogst loffelijke wijze. Ziedaar stofs genoeg

{==622==} {>>pagina-aanduiding<<}
voor hem, die bij het bestaan niet slechts, maar ook bij de wording en vorming van zulken man wil stilstaan, zijne voornaamste deugden en verrigtingen in het licht stellen, en aldus zijne nagedachtenis zegenrijk maken. Daarbij blijft wel de zwarigheid over, door eene dubbele behandeling opgeleverd. Maar, wanneer de aanleiding tot de lofspraak, en het karakter der sprekers, genoegzaam verschillen, en beide zal meestal plaats hebben, zoo laatstgenoemden inderdaad een karakter als sprekers hebben, dan verandert, met het standpunt, ook het tafereel, door elk geschetst, ligt aanmerkelijk genoeg, en de rijkdom van het onderwerp komt er slechts te meer door uit. En wij herhalen het: dit was hier het geval.
Muller schetst ons in koopmans inzonderheid den Leeraar, den opregten, verstandigen Prediker van christus, den navolger van paulus, zoo als die zichzelven en zijne omstandigheden, I Corinth. II:1-5, afmaalt. Hierbij echter vergeet hij niet, langs welke trappen en wegen de goede Voorzienigheid hem daartoe opleidde; hoe zijn geheele leven, bewegen en zijn tot de vervulling van zijnen post medewerkte, en de inhoud zijner prediking wederkeerig voor hem wet en regel des levens was.
De vries teekent hem meer als Geleerde af, bij zijne uitgegevene schriften, inzonderheid de verhandelingen in Felix Meritis gedaan, somtijds vrij breed stilstaande; schoon hij echter vooral den Mensch, den Christen, Vriend en Vader niet vergeet, en zijne gelukkige opgroeijing, onder niet geheel dagelijksche omstandigheden, uitvoerig beschrijft.
Muller, wegens stand, gelegenheid en karakter meer ernstig, deelt natuurlijk dezen trek aan zijne schilderij mede. De vries, meer vrij en van bijzondere levendigheid, stemt ons beurtelings tot genoegelijkheid en weemoedig gevoel.
Waar zij nogtans elkander ontmoeten, waar zij koopmans afmalen zoo als hij was en werkte, daar komen de trekken uitnemend overeen; daar kan men alle

{==623==} {>>pagina-aanduiding<<}
ligt te zamen vatten, tot een kennelijk en schoon afbeeldsel. Op één punt slechts schenen zij ons toe eenigermate te verschillen; in zoo ver, namelijk, muller eene natuurlijke overeenstemming, evenredigheid en geleidelijkheid in 's mans aandoeningen en driften opmerkt, de vries daarentegen veel strijd en zelfverwinning bij hem aanneemt. Zou dit ook van daar afkomstig kunnen zijn, dat de laatste hem vroeger, in de eerste jongelingsjaren, heeft gekend; zoodat wij hier eenigermate socrates en den gelaatkenner wedervonden?
Zullen wij er nog iets tot onderlinge vergelijking bijvoegen; muller is, door vorming en gewoonte geleid, ligt wel zoo gelukkig in de wijsgeerige beschouwing van den inwendigen mensch, zijne wording en ontwikkeling; de vries, daarentegen, uitmuntend in de schildering der uitvloeisels en werking naar buiten.
In het kort, eenheid in de verscheidenheid mag wel het opschrift dezer dubbele schets van koopmans' lof en leven heeten, die gewis tot een verkwikkend aandenken voor zijne vele vrienden, en tot een leerzaam voorbeeld voor jong en oud, leek en Leeraar, Geleerde en Burger, mag verstrekken.
Braaf en verstandig, rond en gul, levendig en onvermoeid, nederig en godvruchtig, werd hij inzonderheid door eene mengeling van vrolijke opgeruimdheid en ernstige bedachtzaamheid gekenmerkt. Wie hem slechts voor korten tijd ontmoette, zag dit; en wie hem jaren lang kende, veranderde niet van gevoelen. Zoo als beide Redenaars hem in dit opzigt geteekend hebben, herkent hem iedereen. En hoe kwam hem hier die blijmoedigheid te stade, om veel leeds te dragen en veel moeijelijks te verrigten, daar die ernst te pas, om met de uiterste naauwgezetheid, als Leeraar en Huisvader, voor te gaan op den weg van pligt!
Zacht ruste de asch van hem, die alzoo werkte terwijl het dag was, en in eene reeks van brave kinderen als 't ware nog voortwerkt, inzonderheid in dien eenen, zijn opvolger in de hoogwigtige openbare betrekkingen,

{==624==} {>>pagina-aanduiding<<}
wiens hartetaal, op 's vaders graf uitgesproken, wij hier met niet weinig genoegen mede bewaard vonden!
Ons plan vergunde niet, bij de verdienste des werks van den vriend, nevens evengenoemden zoon tot de vervulling van den dubbelen post, als Leeraar en Hoogleeraar, geroepen, van muller, als kerkelijke redevoering, gebed enz., afzonderlijk stil te staan; doch prijst zich hetzelve van dezen kant niet minder aan.

Het zij den Redacteur van dit Tijdschrift vergund, ook zijne geringe hulde hier te plaatsen; waartoe hem zoo wel zijne betrekking tot, en zijne hooge achting voor den waardigen koopmans, als zijne ingenomenheid met den arbeid van 's mans vereerders, schier onwederstaanbaar drongen.

	Bij het lezen der lijk- en der lofrede op den hooggeleerden R. Koopmans.
Wat baat het, of men 't Woord verkondt, 
Vervreemd van vromen zin? 
De leering dringt niet in het hart, 
En heeft geen' zegen in. 
 
Wat baat het, of men deugden preekt, 
En zelf haar niet bemint? 
De lessen, die geen voorbeeld schraagt, 
Vervliegen in den wind. 
 
Maar, waar zich leer met voorbeeld paart, 
En ootmoed met de deugd, 
Daar zegent God het goede zaad, 
Daar smaken de Englen vreugd! 
 
Dus, Koopmans! hebben we u aanschouwd. 
In leer en wandel één, 
Wie hoorde u, en ging ongesticht 
Of onbemoedigd heen? 

{==625==} {>>pagina-aanduiding<<}

Gij drukt' op alles, wat gij deedt, 
Een eigen, heilig merk; 
En aller liefde was uw loon, 
En zegen kroonde uw werk. 
 
Gij hebt, met rustelooze vlijt, 
Steeds naar Gods gunst gestreefd, 
En voor uzelv' - voor ons te kort - 
Hier lang genoeg geleefd. 
 
Voor ons te kort. Helaas! de tijd, 
Die alles dekt met nacht, 
Wischt ook in 't einde uw beeldtnis uit, 
Bij 't wordende geslacht. 
 
Geen schilderkunst, hoe hoog zij stijg', 
Voorkomt, dat zij verdwijn': 
Het is een schaduw aan den wand, 
Van 't wezen slechts de schijn. 
 
Hoe treffend oog en mond en trek, 
Te leven schijne op 't doek, 
't Vernuft, de geest, het hart, de ziel 
Is meest der kunst te kloek. 
 
En wat zijn oog en mond en trek? 
Wat is en vorm en leest? 
Minst gaat de schelp den duiker aan; 
De parel zelv' het meest. 
 
Een reine parel zij 's mans beeld, 
Die, in haar schelp gehuld, 
Den vinder met bewondering 
Van 't zeldzaam schoon vervult. 
 
Maar, wijl zij stil en zedig prijkt, 
Als schuw van schittrende eer, 
Zoo wordt des kenners hand vereischt, 
Dat elk haar regt waardeer'. 
 
U, Muller! was die taak bereid: 
Gij hebt den kostbren schat 
Der reinste ziel, van 't edelst hart 
In gouden schrift gevat. 

{==626==} {>>pagina-aanduiding<<}

Gij hebt het schoon der stille deugd 
In eigen' glans vertoond, 
Gelijk in haar van 't Godlijk beeld 
Een heilige afdruk woont. 
 
En gij, De Vries! wat nog die schat 
Bij nieuwen toets u bood, 
Dat laagt gij, met begaafde hand, 
Voor allen heerlijk bloot. 
 
Gij drongt, met scherpen kennersblik, 
Tot elk bestanddeel door, 
En schonkt, door de allerfijnste proef, 
Der parel nieuwen gloor. 
 
Het innigste der reine ziel 
Hebt gij voor elk ontplooid; 
Hoe inniger doortast, verscheen 
Zij rijker nog getooid. 
 
Zoo hebt ge beiden Koopmans' beeld 
Voor 't woên des tijds bewaard: 
Hij leeft, schoon hij gestorven zij, 
Door u steeds voort op aard'. 
 
En wektet ge ook te dieper smart 
Om 't derven van dien schat, 
Gij wijst ons, troostvol, naar het oord, 
Dat dit kleinood bevat. 
 
En slaan wij dan den blik daar heen, 
Zoo juichen we om zijn lot: 
De schelp verga in 't hart der aard', 
De parel is bij God! 
 
j.w. ijntema. 






{==627==} {>>pagina-aanduiding<<}

Geschiedkundig Overzigt omtrent de heerschende en voorkomende Oogziekten in Nederland; door W. Mensert. Iste Stuk.

(Vervolg en slot van bl. 585.)

Inderdaad, het was gedurende een groot gedeelte der achttiende eeuw, dat niet slechts in Nederland, maar ook zelfs in het naburig Duitschland, de hoop van alle bemiddelde staarblinden op Frankrijk gerigt was, in welk tijdvak het oog schier bij uitsluiting aan het fijne gevoel van Fransche handen werd toevertrouwd. Van lieverlede, echter, kwam bij onze landgenooten het gezond verstand weder boven. Men begon te begrijpen, dat de Nederlanders niet minder dan andere natiën tot het verrigten van heelkundige kunstbewerkingen geschikt waren, en meer vertrouwen op zijne eigene kunstoefenaren te vestigen; en de te regt, ook in het vak der Oogenheelkunst, beroemde mannen, ten haaff, gram, nettis, c. stijger, balthazaar, de witt en jericho hebben ons vervolgens de onwrikbaarste bewijzen verschaft, dat het destijds meer aan de behoefte van eene geregelde opleiding en aanmoedigende voorbeelden, dan wel aan de geschiktheid en andere vereischten ontbroken heeft; hetgeen wijders door den voortgang der wetenschap zelve nader is bevestigd geworden, daar, behalve de reeds genoemde Genees- en Heelkundigen, inzonderheid sant croos, j. van der haar, j.c. kleber, j. kragtingh, d. van gesscher, g.j. van wy, h. nissen, g. greeve, m.s. du puy, f. buchner, mensing, j. staal, c.h. brink en a. van onzelen zich allen deswege, de een meer, de ander min, verdienstelijk gemaakt hebben. Het is zoo, velen hunner hebben niets hoegenaamd over dit vak in het licht gegeven; doch ook dit verlies voor het wetenschappelijk gedeelte der kunst is in vele opzigten door echt praktische bijdragen van andere

{==628==} {>>pagina-aanduiding<<}
Nederlandsche Genees- en Heelkundigen vergoed, onder welke de beroemde en onvermoeide thomassen a thuessink, w.f. buchner, van onsenoort, van der hout, c. mulder, hendriks enz. te regt verdienen vermeld te worden; zoodat, ofschoon de Schrijver, met vaderlandsche rondborstigheid, openhartig erkent, dat sedert de buitengewone vorderingen, welke in de laatste jaren, en wel inzonderheid in deze negentiende eeuw, beide in de theorie en in de praktijk van dit gedeelte der kunst hebben plaats gehad, en welke vooral uit de leerscholen van onderscheidene uitmuntende Duitsche Oogartsen herkomstig zijn, de Nederlandsche kunstoefenaren zich zekerlijk omtrent de Ophthalmologie niet met de buitenlandsche, inzonderheid met de Hoogduitsche, Italiaansche en Engelsche Oogartsen (omtrent de Fransche wil de Schrijver zulks niet zoo gaaf toestaan) kunnen meten, Dr. mensert echter door deze voor ons liggende verhandeling onwraakbaar bewezen heeft, dat men omtrent het vak der oogziekten in Nederland nimmer werkeloos geweest is, en dat de Nederlanders integendeel zeer veel ter bevordering en meer grondige kennis van dit zoo belangrijk gedeelte der Heelkunst hebben bijgedragen; gelijk er ook in Nederland in de laatste jaren eene merkbare verbetering omtrent de ophthalmologische wetenschap heeft plaats gehad: zoodat de Nederlanders zich thans met regt op zeer ervarene Genees- en Heelkundigen, welke de Oogenheelkunst voorstaan, als ansiaux, ens, hendriks, haan, kluyskens, kirckhoff, logger, van onsenoord en seutin, en wij aarzelen niet, onzen verdienstelijken Schrijver, die hier natuurlijk zichzelven verzwijgt, onder dezelve eene der eerste plaatsen in te ruimen, beroemen kunnen.
De bijgevoegde tabellen, welke eigenlijk tot het tweede stuk, of het praktische gedeelte dezer verhandeling, behooren, behelzen de uitkomsten eener voortgezette aanteekening, strekkende ter aanduiding, welke oogziekten, gedurende vijf achtereenvolgende jaren, van 1820 tot 1825, meer- of minder, vooral bij de behoef-
{==629==} {>>pagina-aanduiding<<}
tigen, door den Schrijver zijn opgemerkt. De vijf eerste derzelven bevatten een tabellarisch overzigt der verschillende oogziekten, door hem in ieder jaar waargenomen; terwijl de zesde eene recapitulatie der vijf vorige tabellen uitmaakt, zoo wegens het geheel getal van de daarin bevatte oogziekten, als ter vergelijking, of daarbij ook eenig verschil in de jaargetijden plaats hebbe, hetgeen ons echter luttel voorkomt; alleen schijnen dezelve te bevestigen, dat het getal der ooglijders in het voor- en najaar dat der overige saizoenen eenigermate overtreft; terwijl men voorts uit de geslachtsoptelling waarneemt, dat het getal der ooglijders van het vrouwelijk dat van het mannelijk geslacht verre overtreft, immers onder de behoeftige klasse in de aangeteekende vijf jaren schier een vierde overtroffen heeft; alsmede een overzigt betrekkelijk de ophthalmia neonatorum, welke in gezegd vijfjarig tijdvak 59 lijders bedragen heeft, waarvan 38 van het mannelijk en 21 van het vrouwelijk geslacht; hebbende de ondervinding den Schrijver steeds geleerd, dat het getal der jongens, daaraan lijdende, dat der meisjes verre overtreft; terwijl de zevende tabel ons een tabellarisch overzigt geeft van de operatiën, door hem, als Stads Operateur van de Cataract, in het St. Pieters Gasthuis te Amsterdam, van den 26 April 1811 tot den 8 October 1825 ingesloten, en dus in vijftien achtereenvolgendejaren, verrigt, waaruit blijkt, dat het totaal der aldaar door hem in dat tijdperk geopereerde oogen bedragen heeft 181 bij 111 personen, waarvan 32 mannen, 72 vrouwen, 4 jongens en 3 meisjes; van de geopereerde oogen waren er
149 blaauwe of grijze, en slechts 32 bruine; van deze nu zijn bij 83 personen 137 oogen geheel hersteld, en nog bij 18 personen van 23 oogen het gezigt gedeeltelijk of met één oog hersteld; zoodat er dus onder de geheele massa slechts 10 personen zijn, bij welke het gezigt niet hersteld, en de operatie geheel vruchteloos geweest is; van de operatiën zijn er 95 regtsche en 86 linksche geweest, waaronder 166 extractiën, 17 keratonyxis, en 1 volgens de methode van Dr. adams; bevattende de achtste tabel een algemeen overzigt van de

{==630==} {>>pagina-aanduiding<<}
door hem gedurende een tijdvak van 20 jaren gedane Cataract-operatiën, en wel met bepaalde opgave van de verschillende soorten van Cataract, waaruit blijkt, dat door hem in 't geheel 810 oogen zijn geopereerd bij 548 personen, waaronder 201 van het mannelijk en 347 van het vrouwelijk geslacht, zijnde deze operatiën verrigt aan 660 blaauwe en 150 bruine oogen, en aan 425 linker en 385 regter oogen; van deze 810 door den Schrijver gedane operatiën zijn er 614 geheel en 100 ten deele hersteld, terwijl de overige 96 operatiën mislukt zijn, zoodat er dus van de 548 personen 382 geheel, 102 gedeeltelijk, en 64 niet hersteld zijn.
Ziet daar, waarde Landgenooten, een beknopt verslag van deze hoogstbelangrijke verhandeling, welke zeer juist door bestuurders van het Hoornsche Genootschap vis unita fortior eenig in hare soort genoemd wordt, en waarin derzelver verdienstelijke Schrijver, met bondige bewijzen, den Nederlandschen, te vaak bij de buitenlanders miskenden kunstroem, zoo ten opzigte van de theorie als van de praktijk van dit gewigtig gedeelte der Geneeskunst, voortreffelijk gehandhaafd heeft. Zij levert ons op nieuw een doorslaand bewijs op van 's mans onvermoeiden ijver in het steeds vlijtig voortzetten zijner ophthalmologische studiën, - van zijne onafgebrokene pogingen, om dit met het maatschappelijk welzijn zoo innig verbonden gedeelte der Geneeskunst in zijn vaderland tot denzelfden trap van volkomenheid op te voeren, welke hetzelve thans zoo wel in het naburig Duitschland als in de Britsche Rijken bereikt heeft, en eindelijk van zijne uitstekende talenten in het uitoefenen van de operatie van de Cataract. Inderdaad, wij zijn herhaalde malen ooggetuigen geweest van des Schrijvers buitengewone handigheid in het verrigten dezer kunstbewerking, voor welke hij als 't ware schijnt geboren te zijn, en waaromtrent de zoo algemeen gunstig uitgevallene resultaten thans geen den minsten twijfel meer overlaten.
De eenige aanmerking, welke ons onder het lezen dezer verhandeling is voorgekomen, bestaat hierin, dat de

{==631==} {>>pagina-aanduiding<<}
strekking, welke de Schrijver aan dit eerste stuk, of het theoretisch gedeelte zijner verhandeling, gegeven heeft, ons min doelmatig en onvoldoende is voorgekomen, en dat hij in het behandelen van hetzelve het beoogde doel vaak meer of min schijnt uit het oog te hebben verloren. Immers, indien 's mans kennelijk doel is, geene algemeene geschiedenis der ophthalmologische studiën te leveren, maar zich te bepalen tot een algemeen overzigt der in het Nederlandsche Rijk meer of min voorkomende oogziekten, en om ons onze oogziekten, inzonderheid uit onze Schrijvers, te leeren kennen, zoo ware het te wenschen geweest en zoude men natuurlijk verwacht hebben, dat Dr. mensert, in plaats van deze zijne verhandeling voor een aanmerkelijk gedeelte op te vullen met de hier eigenlijk niet te huis behoorende geschiedenis der ophthalmologische studiën in vreemde landen, hetgeen thans de lezing niet zeer aangenaam of vloeijend maakt, maar integendeel aan dezelve als 't ware eenigzins de gedaante eener ophthalmologische kronijk gegeven heeft, ons hier zoude geleverd hebben een algemeen geschiedkundig overzigt omtrent de in Nederland heerschende en voorkomende oogziekten, in zoo verre men dezelve uit onze inlandsche Schrijvers kan leeren kennen, en vervolgens het gebrekkige of min voldoende van derzelver schriften door zijne talrijke eigene waarnemingen, of wel ook door het te baat nemen van vreemde Schrijvers, zoude hebben verbeterd.
Verre zij het intusschen van ons, door deze, zoo wij vermeenen, allezins gegronde aanmerking, welke wij, indachtig aan de spreuk: amicus Plato, sed magis amica veritas, Dr. mensert niet hebben willen schuldig blijven, aan des Schrijvers, over het geheel genomen, zoo nuttige mededeeling in het minste onze goedkeuring te willen ontzeggen. Het tegendeel is waar, niet slechts te onzen opzigte, maar ook, zoo wij durven vertrouwen, ten aanzien van alle onze kunstbroeders, indien zij slechts de moeijelijkheid der opgenomene taak in overweging gelieven te nemen, en daarbij in 't oog

{==632==} {>>pagina-aanduiding<<}
houden, dat de Schrijver, als de eerste of ijsbreker in dit vak, hier een geheel ongebaand spoor bewandelt. - Wij aarzelen dus niet, om aan onzen verdienstelijken Landgenoot, in naam van het Geneeskundig Publiek, onzen hartelijken dank te betuigen voor deze, inzonderheid door 's mans eigene waarnemingen en bijgevoegde praktikale tabellen, allezins belangrijke bijdrage ter volmaking van het zoo gewigtig, door hem bijzonder beoefend vak der Geneeskunst, namelijk de Oogziekten, en zien het tweede stuk, of het praktische dezer verhandeling, reikhalzend te gemoet.




Natuur- en ontleedkundige Opmerkingen over den Chameleon. Door W. Vrolik, Med. Dr., Lid van het Prov. Utrechtsch Genootschap, van de Sociéte d'Hist. Nat. te Parijs, enz. Te Amsterdam, bij P. Meijer Warnars. 1827. In gr. 8vo. 94 Bl. f 1-40.

Sedert lang is er geen afzonderlijk werk over de Natuurlijke Historie van zoodanigen wetenschappelijken inhoud in de landstaal uitgekomen, als hetgeen wij thans aankondigen; en Dr. w. vrolik, die door zijne Latijnsche verhandelingen, de Auditu, de Phocis, de peculiari Arter. extrem. dispositione, reeds vele duistere punten in de vergelijkende ontleedkunde ophelderde, en onderscheidene belangrijke verschillen tusschen beroemde natuuronderzoekers door waarnemingen besliste, verdient zeker den dank zijner landgenooten, dat hij deze navorschingen, even als vroeger die over den Kaiman, met gevaar van zijn werk buitenlands minder of niet bekend te maken, in de landstaal opstelde, en dat wel duidelijker en zuiverder, dan men van den titel zou verwachten, daar hij zich waarschijnlijk bij de taalkundigen zal bezondigen, door de K en F voor de χ en φ te verwerpen.
Na den warmen zomer van 1826 eenige Kameleons te Amsterdam aangebragt zijnde, heeft de Heer vrolik zich deze gelegenheid ten nutte gemaakt, om, door

{==633==} {>>pagina-aanduiding<<}
de beschouwing bij het leven zoo wel als na den dood, opheldering te geven over een wezen, dat, als door een' nevel van verdichtselen omgeven, tot heden een natuurkundig raadsel was gebleven. Na aangetoond te hebben, dat reeds in de 17de eeuw onze reiziger c. de bruyn en anderen het verhaal tegenspraken, dat de Kameleon het vermogen zou bezitten, de kleuren der omringende voorwerpen aan te nemen, en dat, niettegenstaande reeds perrault den invloed van het zonlicht op de kleurverandering had opgeteekend, allen dit verschijnsel met de driften en behoeften van het dier in verband bragten, deelt hij zijne proeven mede, waaruit blijkt, dat de kleurveranderingen van den Kameleon door de werking der lichtstralen op de huid bepaald worden; dat deze aan de huid meer donkere kleuren mededeelen, welke in geen verband staan met de behoeften en driften van het dier, en niet van de uitzetting der longen afhangen; dat het kunstlicht de kleur weinig verandert, en dat het inzwelgen van voedsel slechts eenige wijziging in de kleur doet geboren worden. Daar wij uit zijne volgende beschrijving kunnen opmaken, dat het leven van het dier kwijnend, de verrigtingen traag en verzwakt waren, moeten wij ons leedwezen betuigen, dat de waarnemer buiten de gelegenheid was, de leefwijze van het dier in een warmer jaargetijde en onder meer gunstige omstandigheden na te gaan, en over den invloed van grootere warmte en zonlicht op kleurverandering, ademhaling, spijsvertering en andere verrigtingen proeven te doen. Hetgeen het levend dier hem weigerde, deed hij het doode vergoeden; en zijne ontleedkundige en mikroskopische waarnemingen leeren ons, dat eene zwarte stof, door hem zoo wel in het darmkanaal als aan de tong gevonden, ook in het bloed aanwezig is, en, in gevolge des eigenaardigen invloeds van het licht, door de aderen naar de huid gevoerd, als oorzaak der kleurverandering te beschouwen is. Dit verschijnsel brengt hij met de ziekelijke
afwijking, welke thans Melanose genoemd wordt, en die wij voor ons, met breschet, van ophooping van koolstof in het bloed aflei-
{==634==} {>>pagina-aanduiding<<}
den, in verband; onlangs ook werd zijne vergelijking bevestigd door eene waarneming van bigot, in Journ. de Chem., Med. et Toxic., Junij 1827, die in de aderen van een paard eene zwarte stof ter grootte van eene hazelnoot vond, ligt aan de wanden van het vat gehecht, en die lassaigne gelijk vond aan de stof, welke de Melanose vormt. De Heer vrolik toont vervolgens door onderscheidene voorbeelden, dat de kleurverandering der dieren, vooral die bij afwisseling der jaargetijden, van den invloed van het licht afhangt; en, daar hij zelf het niet waagt, tot de eindoorzaak dier werking op te klimmen, zal ook onze gissing vermetel voorkomen, dat namelijk de kleurverandering, die zeker in warme landen sterker en donkerder zal zijn, het dier voor de sterkere werking van licht en warmte moet beschutten, even als home dit onlangs van de donkere huid en het netvlies der Negers betoogd heeft.
Na nog eenige bijzonderheden omtrent de beweging van oogen en tong, over den uiterlijken vorm van het dier en deszelfs natuurlijke verrigtingen te hebben gegeven, gaat de Schrijver tot het inwendige maaksel over. Zijne talrijke aanmerkingen echter kunnen hier alle geene plaats vinden, en verdienen de naauwkeurige overweging der ontleedkundigen zelve, vooral door de vergelijkingen, welke hij met andere diersoorten maakt. Even als tiedemann en serres in het algemeen het beeld der hersenen van de menschelijke vrucht in de kruipende dieren wedervonden, vindt ook vrolik bij den reeds meer dan de visschen ontwikkelden Kameleon het hersenbeeld eener driemaandsche vrucht, in welke hij, behalve de volmaakte doorkruising der oogzenuwen, de bijzondere vorming der oogen, derzelver door hem dusgenoemde dekhuid en de kam, vele bijzonderheden opteekent, onder welke de ophooping van de zwarte stof op het vaatrijk vlies onze meening schijnt te bevestigen, dat deze stof het dier tegen den schadelijken invloed van warmte en licht moet beschutten, waartoe ook de dekhuid behoort, die de gespleten plank der Laplanders, het houten oogen-
{==635==} {>>pagina-aanduiding<<}
scherm der Eskimo's, de yeux à la neige van de kolonisten aan de Hudson's-baai vervangt.
Hoewel de tong niet het werktuig van het gevoel schijnt uit te maken, wordt zij onder de overige zintuigen door vrolik beschreven, en zij verdient vooral door haren klierachtigen slurp en groote beweegbaarheid onze aandacht. Zij bezit een bijzonder zamenstel en zamenwerking van spieren, die hier duidelijk en goed beschreven en afgebeeld worden, en het dier in staat stellen, om met eene onbegrijpelijke snelheid de insekten te grijpen. Bij de beschrijving en afteekening der overige spieren en der beenderen heeft voor het overige vrolik vooral die in het oog gehouden, welke bij cuvier niet gevonden worden; terwijl hij zijne waarnemingen, welke met die van cuvier verschillen, door eenen gelijksoortigen Kameleon van den Hoogleeraar fremery bevestigd heeft. Hoe afwijkend ook de schedel schijne, is het hem echter, door de afzonderlijke beschouwing der deelen, gelukt, ook deze tot den algemeenen grondvorm terug te brengen; hiertoe is echter de beschouwing zijner afbeeldingen noodzakelijk, en met genoegen ontwaart men in deze, dat de teekening van ontleedkundige voorwerpen hem meer eigen wordt, dat het hem meer en meer gelukt, het karakter van spier en klier, zoo wel als dat van hard en kraakbeen, uit te drukken. Onder de laatste komen, behalve de elleboogschijf, bijzonder de buikkraakbeenderen in aanmerking, welke, van de ribben op den buik zamenkomende, aan de buikspieren, even als bij den Kaiman, steun verleenen, hetgeen aan den Kameleon bij het klimmen en uitzetten der longen zeer te stade moet komen. Ook bij de beschrijving der ingewanden en overige werktuigen houdt de Schrijver de eindoorzaak, het verband met bewerktuiging en leefwijze in het oog, en weet, door zijne algemeene kennis in de vergelijkende ontleedkunde, door zijne vergelijking der deelen met die van andere dieren, aan zijne beschrijving van den Kameleon eene strekking te geven, welke niet alleen voor den
liefhebber der Natuurlijke Historie, maar ook voor den wijsgeer der Na-
{==636==} {>>pagina-aanduiding<<}
tuur belangrijk is; waarom wij niet aarzelen, hun beiden ook dit werk van den vlijtig voortstrevenden en nog jeugdigen natuuronderzoeker ten hoogste aan te bevelen.




Iets voor Landbouwers, over het zaaijen van koolzaad en andere veldgewassen op rijen; door A. Numan, Directeur van 's Rijks Veeartsenijschool, Hoogleeraar aan dezelve, enz. enz. Te Groningen, bij R.J. Schierbeek. 1827. In gr. 8vo. 63 Bl. (Met twee Steendruk-platen.) f 1-:

De Hoogleeraar numan maakt de Nederlandsche Landbouwers in dit kleine geschrift met twee werktuigen bekend, welke in de Groninger Ommelanden, het eerste vooral in het Hunsingo-kwartier, gebezigd worden.
Dit eerste, waarvan de uitvinding niet met zekerheid bepaald kan worden, daar men ook een soortgelijk in Vriesland sedert lang en vrij algemeen tot den cichorei-bouw gebezigd heeft, bestaat in eene trommel, welke men eerst van koper, naderhand (om den minderen prijs en de geringere zwaarte) van blik vervaardigd heeft, en die met gaatjes doorboord is. Deze trommel is aan het midden met een wiel of schijf voorzien, en draait om eene as, welke aan den steel van het werktuig bevestigd is. Zoodanig was het eenvoudig werktuig ingerigt, hetwelk door den Landbouwer marten aesges, te Zuurdijk, het eerst voor het zaaijen van koolzaad in gebruik is gebragt; terwijl het zeer overeenkomt met die zaaitrommels voor den cichorei-bouw, welke men, gelijk reeds gezegd is, in Vriesland reeds vroeger bezigde, en aldaar zaaikroodjes, cichorei-kroodjes noemt. Naderhand heeft wijlen Prof. uilkens dit werktuig eene verandering doen ondergaan, door de verbinding van meerdere trommels, ter bespoediging der rij-zaaijing. Deze trommels zijn met hunne stelen (of raamleiders) aan eene dwarslat of leider bevestigd, die aan beide zijden door twee personen bewogen wordt, waarvan de een de zaaijing hoofdzakelijk bestuurt; en op deze lat kunnen de raamleiders naar behoef verschoven worden, d.i. naar dat men de rijen wijder uiteen of digter bij elkander begeert te brengen. De Schrijver meent, dat men dit werktuig niet tot koolzaad behoeft te beperken; door, namelijk, de trommel met losse blikken ringen, die

{==637==} {>>pagina-aanduiding<<}
met verschillende openingen, naar gelange van de grootte van het zaad, doorboord zijn, te voorzien, kan men het werktuig dienstbaar maken voor het zaaijen van onderscheidene graan- en veldgewassen op rijen, waarvan de voordeelen boven de uitstrooijing van het zaad met de vlakke hand over de geheele oppervlakte des lands reeds voorlang erkend zijn.
Het tweede werktuig is een boonenzaaijer, uitgevonden door jannes. willels krijte, Landbouwer op de Waarden in het Westerkwartier der provincie Groningen, omstreeks 1808 of 1810. Hetzelve is eigenlijk alleen voor het zaaijen van paarden- of duivenboonen uitgedacht, en bestaat uit eenen kruiwagen, welke eenen bak heeft, die van onderen schuins toeloopt, en waaraan een deurtje is aangebragt, waardoor de boonen bij de zaaijing uitvallen. Deze verzamelen zich in dien bak uit eene daarin geplaatste trommel, welke door twee krukken, de eene aan het rad van den kruiwagen, de andere aan de trommel zelve bevestigd, in beweging wordt gebragt.
Het is ons zonder figuren niet mogelijk, de twee bedoelde werktuigen naauwkeuriger, te doen kennen. De Schrijver zelf vergenoegt zich in zijn geschrift met de opgave van het gebruik; terwijl het zamenstel der werktuigen in de plaatverklaringen gegeven wordt. Deze, hoezeer in uitvoering geenen bijzonderen lof verdienende, helderen echter de zaak voldoende op, en beantwoorden in zoo verre aan het oogmerk.
Het nut dezer werktuigen moet Recensent aan de beoordeeling van Landbouwers, die hierin volgens ervaring kunnen oordeelen, overlaten. Intusschen komt het doel van den Schrijver hem zeer prijsselijk en navolgenswaardig voor. Het is, namelijk, te bejammeren, dat de landbouwkundige handelwijzen en gebruiken van de onderscheidene streken van ons vaderland in de overige gewesten zoo geheel onbekend blijven; en het ware te wenschen, dat, door meer dergelijke provinciale praktijken algemeen bekend te maken, de ondervinding van elk meer dienstbaar gemaakt werd aan het nut van allen. Het spreekt van zelf, dat men daarbij, hetgeen enkel plaatselijke nuttigheid heeft, niet behoort aan te prijzen als algemeen voordeelig. Doch deze hier beschrevene werktuigen schijnen in hun gebruik niet zoo beperkt te zijn. Wij hopen derhalve, dat onze Landbouwers, in dit en andere gevallen, de les van echte levenswijsheid zullen behartigen,

{==638==} {>>pagina-aanduiding<<}
die men wel misduiden en misbruiken, maar nooit genoeg in ware beoefening brengen kan: Beproeft alle dingen, en behoudt het goede.




Het Leven van Napoleon Buonaparte, Keizer der Franschen, met eene voorafgaande Beschouwing der Fransche Omwenteling, door Sir Walter Scott. Uit het Engelsch vertaald door J.G. Swaving. Iste Deel. Te Dordrecht, bij Blussé en van Braam. 1827. In gr. 8vo. f 2-20.

Langen tijd was het oog - wij mogen wel zeggen van geheel Europa - met gespannen verwachting gerigt op het leven des merkwaardigsten en zonderlingsten fortuinzoekers en, langen tijd, fortuin-vinders onzer tijden, beschreven door den man, onder wiens handen de schildering der zeden en gebeurtenissen van vroegere dagen zulk een bevallig, betooverend aanzien verkrijgt. Napoleon en zijne daden, beschreven door den Auteur der Verhalen uit de tijden der Kruistogien, van Quentin Durward, Kenilworth en Woodstock! Te meer was men nieuwsgierig naar die Geschiedenis, omdat zij thans dezen naam, niet dien van historischen Roman, moest verdienen; omdat de Schrijver het luchtige gewaad en alle de sieraden der verdichting, door hem den helden en heldinnen van den ouden tijd omgehangen, thans moest verwisselen met het deftige kleed der Geschiedenis; of liever, dat hij zijne personen naakt moest voorstellen, gelijk zij waren, zonder romaneske verfraaijing. Na lang wachten (immers lang voor het ongeduldig haken) is dan nu, althans wat de verschijning des boeks betreft, aan de verwachting voldaan. Het eerste Deel is in 't licht; doch dit behelst nog niets van den held, dien het werk voorheeft te schilderen. Het is slechts de eerste helft der Inleiding, en bevat niet meer dan het begin eener Geschiedenis der Fransche Omwenteling, tot op den 10 Augustus 1792 ingesloten. De tweede helft dier Inleiding moet ons eerst tot den tijd brengen, waarop de held het tooneel betreedt. Dit is slechts het voorspel; het stuk zelve moet in het derde Deel beginnen te spelen. Deze uitvoerigheid, naar evenredigheid van het bekende bestek, bevalt ons minder: het hoofd is dan te groot voor het ligchaam.
Doch dit kon naar vitterij zweemen; beschouwen wij liever, hoe de Schrijver zijne taak heeft behandeld.

{==639==} {>>pagina-aanduiding<<}

Het is bijkans onmogelijk, in de Geschiedenis der Fransche Omwenteling, zelfs nu, daar de storm heeft uitgewoed, maar nog zoo diepe sporen van zijn ontzettend vermogen heeft nagelaten, geene vooraf opgevatte denkbeelden en meeningen mede te brengen. Het was bekend, dat walter scott een Tory, dat is, een aanhanger is van het oude, het bestaande, en het zoogenaamde legitime beginsel in den Staat. Zeer veel gunst kon dus de Fransche Omwenteling in zijne oogen niet vinden. Wij spreken niet van de tweede Omwenteling, na den 10 Augustus: geen mensch van onbedorven gevoel, ten zij geheel door partijzucht verbijsterd, of hij zou wenschen, deze met bloed overstroomde bladzijde uit de Geschiedenis van Frankrijk - uit die der menschheid - te kurnen scheuren. Doch wij bedoelen de eerste Omwenteling; den tijd der Constituérende Vergadering, en vooral den 14 Julij 1789. Het oordeel over dit tijdvak is zeer verschillend, b.v. bij onzen Schrijver en bij Mevrouw de stael, (in hare Considérations sur la Révolution Française) die men toch voor geene blinde en dolzinnige vereerster der Omwenteling zal verklaren. Men hoore haar b.v. zeggen: L'arbitraire, contre lequel la révolution devoit être dirigée, avoit acquis une nouvelle force par cette révolution même; en vain prétendoit on tout faire pour le peuple, les révolutionnaires n'étoient plus que les prêtres d'un dieu Moloch, appelé l'intérêt de tous, qui demandoit le sacrifice du bonheur de chacun (*). Hoe geheel
anders nogtans schildert zij b.v. de Omwenteling van den 14 Julij: Quoique des assassinats sanguinaires eussent été commis par la populace, la journée du 14 Juillet avoit de la grandeur: le mouvement étoit national; aucune faction intérieure ni étrangère ne pouvoit exciter un tel enthousiasme, en hetgeen verder volgt, en niet dan lof ademt. Les esprits étoient exaltés, mais il n'y avoit encore rien que de bon dans les ames (†). Men hoore daarentegen walter scott, van dezelfde gebeurtenis, de verovering der Bastille, sprekende: ‘De Franschen, het luchthartigste en goedaardigste (!!) volk, schijnen door de Revolutie bezield te zijn geworden, niet alleen met moed, maar met de razende woede van losgebrokene wilde beesten. Toulon en berthier werden ter dood gebragt met omstandigheden van wreedheid en beschimping, alleenlijk passende bij het ombrengen aan den

{==640==} {>>pagina-aanduiding<<}
moordpaal bij de Cherokezen (Amerikaansche Wilden), en, in navolging van eigenlijk gezegde kannibalen, vond men daar menschen, of liever monsters, die niet slechts de ledematen van hunne slagtoffers van elkander scheurden, maar ook hun in het hart beten, en van hun bloed dronken.’ (Bl. 220.) Dus, waar de een niets dan goed in de gemoederen ziet, keert zich de ander met afgrijzen van het gezigt van menschenëters, ja van wilde beesten, af. Hoe verschillend zijn de oordeelvellingen van Mevrouw de stael en walter scott over la fayette! - Doch Mevrouw de stael, eene Fransche Vrouw, zeer gehecht aan verscheidene hoofden der eerste Omwenteling, vooral aan la fayette, de Dochter van den Minister necker, eenen der hoofdaanleiders (hoewel onwillekeurig) tot die Omwenteling, - Mevrouw de stael, geheel met de wijsgeerige denkbeelden der achttiende Eeuw vervuld, moest de dingen anders bezien dan een Brit, die, altijd in de oude tijden en zeden met zijne gedachten en vindingen rondzwervende, gehecht aan plaatselijke zeden, gebruiken en instellingen, die hij zoo uitnemend schildert, het nieuwe, het in ééns omverwerpende, het centraliserende en naar theoriën herbouwende onmogelijk kan beminnen. Zoo wijzigen omstandigheden, denkwijze en neiging onze gezigtspunten omtrent de Geschiedenis, en de voorwerpelijke (objective) voordragt hangt grootendeels af van ons onderwerpelijk (subjectief) gevoel, onze subjective beschouwing.
Wij beschuldigen daarom walter scott van geene berispelijke partijdigheid. De Franschen hebben dit gedaan; zij hebben hem zelfs betigt van daadzaken te verminken. De reden daarvan is, ook uit hun oogpunt, weder natuurlijk. Niet alleen de Natie, als Natie, wenscht een tijdperk, hetwelk haar zoo geweldig beschuldigt voor de regtbank der nakomelingschap, zoo veel te vergoelijken als zij immer vermag; maar ook de partij der Liberalen meent, dat de verdediging der Omwenteling haar ter taak is gegeven, dat zij voor dezelve als 't ware aansprakelijk is. Niets is echter ongelukkiger, dan dit gezigtspunt; het is niets beter, dan wanneer een Prinsgezinde van 1787 den moord der de witten had willen verontschuldigen: iets, 't welk hij, behoudens zijn staatkundig gevoelen, gerustelijk aan de vervloeking der nakomelingschap kon overlaten. Wee de Vrijheid, zoo zij van één tijdperk, van zekere daden harer ware of gewaande ver-
{==641==} {>>pagina-aanduiding<<}
dedigers moest ashangen! Wij zijn het dus met walter scott eens, dat de Fransche Omwenteling in meer dan één opzigt eene ongelukkige proef is geweest, om de vrijheid in een groot land op theoriën te vestigen, en dat dit veel beter langzaam, door de ondervinding geleid, en gegrond op den bekenden aard, gewoonten en zeden van het land, waarin men leeft, dan eensklaps en plotselijk naar wijsgeerige luchtkasteelen geschiedt. - Verminking van daadzaken hebben wij niet gevonden, behalve ééne dichterlijke uitdrukking, die echter op de plaats, waar zij staat, van zeer veel belang is. Mirabeau zeide, na de bekende Koninklijke zitting van 23 Junij 1789, niet tot den Ceremoniemeester, die de zitting der Staten-Generaal kwam eindigen: Slaaf! keer tot uwen meester terug, en zeg
hem, dat zijne bajonetten alléén - de Volksvertegenwoordigers van hunnen post verdrijven kunnen; maar: Mijn Heer! gij kunt 's Konings tolk niet bij de Nationale Vergadering zijn: gij hebt hier noch zitting, noch stem, noch regt van spreken: ga heen, en zeg uwen meester, enz. Hoe zeer dit niet minder sterk zij, gevoelt men toch, dat men het woord slaaf in zulk een geval vóór den 14 Julij niet zou hebben durven gebruiken.
Doch beschouwen wij het werk van onzen beroemden Schrijver een weinig meer van nabij. In een overzigt van den staat van Europa vóór 1789, voor zijne Inleiding geplaatst, doet hij, naar ons inzien, geen regt aan den waarlijk voortreffelijken Keizer joseph II. Zijne allezins heilzame stappen tot opheffing der kloosters en verbetering van den toestand der Roomsche Kerk in zijne erflanden, waaruit noodzakelijk volgen moest, dat de geestelijke goederen, tot hiertoe door luije monniken in lediggang en brasserij verspild, nu tot welzijn van den Staat werden aangewend, en daarin nieuwe levenskracht verspreidden, terwijl men die Paters toch van een ordelijk inkomen verzekerde, worden eene verkrachting van de heiligste grondbeginselen van openbare geregtigheld genoemd. Is men dan vergeten, door welke schandelijke middelen - bedrog, geweld, werking op de hoop en vrees van stervenden - de Roomsche Kerk veelal aan hare goederen is gekomen? Mogen zulke, per fas et nefas verkregene, bezittingen niet aangetast worden? Alsdan is ook de Protestantsche Kerk overal in een onwettig bezit. Maar nog meer. ‘Joseph was de eerste Katholijke Vorst, die de pleg-
{==642==} {>>pagina-aanduiding<<}
tige waardigheid, welke door de Godsdienst aan den persoon van den Opperhoogepriester wordt toegekend, verloochend heeft,’ (doordien de Paus, namelijk, vruchteloos te Weenen, door mondelinge verzoeken, de scherpe, maar heilzame verbeteringen van joseph wilde afwenden.) Volgens zulke uitdrukkingen zou men aan walter scott overhelling tot de Roomsche Kerk moeten toeschrijven: dit is echter geheel het geval niet; hij noemt haar elders (bl. 48) een prullewinkel, en spreekt van hare buitensporige aanmatigingen,
ongeloofbare verzekeringen, ongerijmde, ja verfoeijelijke leerstellingen, bijgeloovige plegtigheden, menschelijke uitvindingen, die (bl. 50) de Christelijke leer verdonkerd en uit verband gerukt hadden. En wordt die geheele ‘prullewinkel’ dan niet in stand gehouden, ja vermeerderd, door onvervreemdbare liggende goederen, die men wel vermeerderen, maar nooit verminderen mag, daaraan toe te staan? Die zoo iets beweren, zijn niet aan zichzelve gelijk. Voorts moet men onzen Schrijver het regt doen, dat hij de Christelijke Godsdienst, hare noodzakelijkheid, en het hoogstverderfelijke harer verguizing door de zich noemende Wijsgeeren der achttiende Eeuw, met behoorlijke kracht heeft voorgesteld. (Zie vooral bl. 81.) De ontwikkeling van de verschillende oorzaken der Fransche Omwenteling omvat zoo wel de meer verwijderde, (de ontzenuwing van den eerbied, aan den Koning en de Kerk toegedragen, door beider eigene verdedigers, den Adel en de Geestelijkheid; de opkomst van den derden stand en der letterkundigen, die echter nog altijd bij den Adel, hoezeer ook voor denzelven noodzakelijk, in minachting waren) als de naastbij gelegene, (de verwarring in den staat der geldmiddelen, en de verkeerde maatregelen van het Hof, door de zwakheid en wankelmoedigheid van den anders hartelijk welmeenenden lodewijk XVI, die nu eens te veel, dan weder te weinig deed.) Scott is echter niet eenzijdig genoeg, om eene andere hoofdbron van het kwaad, de misdaden der vorige Koningen, van den geweldenaar lodewijk XIV af, voorbij te zien. ‘De noodzakelijkheid (zegt hij, bl. 84) eener groote verandering in de grondbeginsels van het oude Fransche regeringsstelsel ontleende haren oorsprong uit de geweldenarijen, door vorige
Koningen gepleegd ten aanzien van de vrijheden des onderdaans, en het gepaste tijdstip voor de ten uitvoerbren-
{==643==} {>>pagina-aanduiding<<}
ging dier verandering werd aangebragt door de zwakheid en geldelijke verlegenheid der toenmalige Regering; en dezelve zou hebben bestaan, al had het Fransche Hof en deszelfs hooge rangen de eenvoudige en deugdzame zeden van Sparta vereenigd met het krachtdadig en zuiver geloof der oorspronkelijke Christenen.’ Het onderscheid is, volgens hem, dit: een deugdzaam en godsdienstig Volk zou slechts de misbruiken weggeruimd, en geene ijdele hersenschimmen nagejaagd hebben. Elders zegt hij (bl. 90): ‘Vrijmagtige Vorsten stellen zich bloot aan alle de smaadredenen des Volks wegens verkeerde besturing, waartegen de Koningen in beperkte besturen grootendeels gewaarborgd zijn door de tusschenkomst der overige Magten der Staatsregeling, of door de verantwoordelijkheid der Ministers voor de maatregelen, welke zij voordragen; terwijl hij, die gestegen is tot den hoogsten top van uitvoerende Magt, geene schutsmuren heeft, om zich tegen den storm te beschermen.’ Eene ontwijfelbare, ook in onze dagen blijkende waarheid!
Na de aanleidingen tot de Omwenteling in de drie eerste Hoofdstukken te hebben geschetst, wordt deze groote gebeurtenis zelve den lezer door onzen Schrijver voor oogen gesteld. Hij dagteekent die van den 5 Mei 1789, den eersten dag van de vergadering der Staten-Generaal. De leden derzelve, die naderhand Nationale of Constituérende Vergadering genoemd werd, worden door w. scott in een ongunstig daglicht geplaatst. De Geleerden waren, volgens hem, planmakers; er waren velen van geringen stand, ongelukkig zelfs plaatsnijders, (zou dit eene fout in de vertaling zijn?) voorts Geestelijken zonder standplaatsen, Geneesheeren zonder zieken, Bankiers, die ook hier aktiehandelaars en kansrekenaars wilden zijn, en Edelen, door verlies van goeden naam uit hunnen rang verdreven. Dit is dat derde uit het Volk, waarvan toch een zeer koningsgezind Schrijver, (beaulieu) zegt: Ils étaient considérés, dans leurs conditions respectives, pour leurs talens et leur réputation comme l'élite des Français. Tous risquaient leur vie au bouleversement de la patrie, la plupart des grandes dignités, et presque tous une fortune considérable. Zijn deze beide opgaven niet lijnregt strijdig tegen elkander? Wij gelooven, dat die van walter scott, door eenzijdigheid ingegeven, de minst juiste is. - Reed, boven hebben wij gezien, hoe de Britsche Schrijver den 14

{==644==} {>>pagina-aanduiding<<}
Julij beschouwt. Hij wilde, dat lodewijk XVI zich toen aan het hoofd zijner troepen gezet, de Nationale Vergadering zou opgeroepen hebben, om zich met hem te vereenigen tot verdrijving der muiters, en daarna, hersteld in de volheid der magt, toch met die zelfde Vergadering over derzelver gedeeltelijken afstand moest hebben gehandeld. In hoe verre zulks, in de gegevene omstandigheden, bij het reeds begounen verval aan krijgstucht en gehoorzaamheid der Fransche troepen, ('t welk de Schrijver zelf op bl. 215 erkent) zou mogelijk geweest zijn, ten zij meu zich aan vreemde had willen vertrouwen, (iets, hetwelk het volksmisnoegen ten top zou hebben gevoerd) laten wij over aan de beoordeeling des onzijdigen lezers. Lodewijk XVIII heeft daarvan in 1815 een treurig voorbeeld gezien! De Koning moest des noods gestorven zijn, zegt walter scott. Hierop hebben wij niets te antwoorden. Een snaphaanschot had in 1789 zekerlijk zijn leven een' Koning waardiger, minder wreed en minder droevig geëindigd, dan de moordbijl in 1793! Doch wij schenken onzen Schrijver den 14 Julij, den 4 Augustus; de opoffering (vrijwillig) aller leenroerige regten had geen voorwerp van zijnen spot of hekeling moeten zijn.
De moordtooneelen van 5 en 6 October 1789, en de gewelddadige verplaatsing van den Koning uit Versailles naar Parijs, begiunen een nieuw tijdvak. Nu is de Koning geheel gevangen. De herstelling der orde door la fayette, de achtereenvolgende wetten der Nationale Vergadering, vooral die invoering der gelijkheid ten doel hebben, worden nu met een' vlugtigen oogwenk beschouwd. Het is echter geheel verkeerd, en het komt ons onbegrijpelijk voor, hoe de kundige Schrijver in deze dwaling vervallen is, dat men ten tijde der Constituérende Vergadering reeds de onbeduidende titels van Mijn Heer en Mevrouw zou hebben verboden. Integendeel werd dit nu, na afschassing der titels, de algemeene benaming. De invoering van het ongerijmde Burger en Burgeres, in plaats van Mijn Heer en Mevrouw, had eerst onder de heerschappij van het graauw, in 1793, plaats. De gebeurtenissen van 1790, de beroemde Federatie op het veld van Mars, waarvan Mevrouw de stael zegt: le dernier mouvement d un enthousiasme vraiment national l'est fait voir à cette fédération de 1790, worden genoegzaam geheel met stilzwijgen voorbijgegaan. De vlugt des Konings in 1791, zijne gevangenneming, en herstelling door de Constitutie, de laatste

{==645==} {>>pagina-aanduiding<<}
dagen der eerste Omwenteling onder de tweede of zoogenaamde Wetgevende Vergadering, besluiten dit Deel, waarin men ook een overzigt der geestgesteldheid in Engeland, ten aanzien der Fransche Omwenteling, aantreft. Over 't algemeen is de beroemde Schrijver niet beneden zijn onderwerp gebleven. Hij bemint de vrijheid, maar eene geregelde vrijheid, zoo als in Brittanje, en gispt gestreng, maar toch doorgaans regtvaardig, de vrijheids-droomen der Franschen, die in een zoo verschrikkelijk ontwaken geëindigd zijn.
Het is zonderling, dat de nommering der bladzijden op bl. 252 afbreekt, en weder van 1 tot 226 doorloopt. Dit is zekerlijk gedaan om de vertaling te bespoedigen, die dus waarschijnlijk aan twee handen is toebetrouwd, heswelk men ook daaraan ziet, dat in het eerste gedeelte overal verkeerdelijk neckar, in het tweede necker gespeld wordt. Wij zijn niet voor zulke stoomvertalingen, en overal draagt ook deze bewijzen van niet met behoorlijken tijd en bedaardheid gesteld te zijn. Sommige volzinnen zijn naauwelijks verstaanbaar; andere stijf, gewrongen, en hebben een Engelsch aanzien, hetwelk den Vertaler (althans den man, die zich op den titel als zoodanig uitsluitend noemt, en die zich door verscheidene geschriften in 't Hollandsch bekend gemaakt heeft) anders niet eigen is. Niemand zou in dien stijl den wegslependen Schrijver van Ivanhoe herkennen. Één staaltje slechts: ‘Zij (de misbruiken) hadden niet zoo zeer de aanmerkingen en beoordeelingen ontduikt (ontdoken) van schrandere redenaars en diepe denkers, die reeds de geleigeesten der Eeuw geworden waren, maar de eigendunkelijke magt, onder welke zij gebukt gingen, verhinderde, dat die beschouwingen een beoefenend en dienstbaar karakter verkregen.’ (Bl. 93.) Gedurig wordt de Nationale Vergadering de Conventie genoemd. Is dit eene verwarring van denkbeelden, aan den Schrijver of aan den Vertaler te wijten? Immers, de Conventie vergaderde na de tweede Omwenteling, bij het nog rookende bloed der slagtoffers van September, en begon met het vaststellen der Republiek. Zij eerst heeft Frankrijk met moordschavotten bedekt.
Niemand zal het werk, zoo als het hier ligt, aan walter scott ontzeggen. Deszelfs levendige manier van voorstelling en dichterlijke beelden kenmerken hem genoegzaam. Doch deze beelden zijn niet altijd even juist; b.v. Het was op den 14 Julij, dat de Fransche Armee hare Koningsgezind-
{==646==} {>>pagina-aanduiding<<}
heid verliet, welke zij tot dusver, zelfs al te zeer, als den God van hare afgoderij geëerbiedigd had, en welke nu, even als de tempel van Persepolis, te midden van wijndampen en op aandrijving van hoeren, vernietigd werd. Andere zijn voortreffelijk, en onder deze munt de volgende vergelijking uit, die bij den Lezer geen' ongunstigen indruk van het werk zal achterlaten: De vrijheid der drukpers is eene rots, waarop menig schip kan schipbreuk lijden, en schipbreuk geleden heeft, en vergaan is; maar dezelfde rots verschaft den grondslag voor het helderste en heerlijkste baken.

Reis door Zweden, Noorwegen, Lapland, Finland en Ingermanland, in de jaren 1817 tot 1820. Door F.W. von Schubert, Doctor in de Godgeleerdheid, enz. Uit het Hoogduitsch. III Deelen. Te Deventer, bij A.J. van den Sigtenhorst. 1824-1827. In gr. 8vo. 1183 Bl. f 11-35.

Onder de boeken, die algemeen verdienen vertaald te worden, behooren ongetwijfeld goede Reisbeschrijvingen. Elk volk, welks smaak niet geheel bedorven is, verlangt ook andere volken te leeren kennen, van derzelver goede zoo wel als kwade zijde, om, met vermijding van het laatste, het eerste na te volgen. Indien het volk, onder hetwelk de Reiziger zich ophield, merkwaardig genoeg is, en de Schrijver al de vereischten bezit, om zijne bevindingen naauwkeurig en getrouw mede te deelen, dan heeft men geene aanbeveling, nog minder ontschuldiging noodig, bij de uitgave van zulk eene algemeen belangrijke Reis, ofschoon dezelve mogt vertaald zijn. Deze aanmerkingen gelden volkomen, aangaande dit hier aangekondigd voortreffelijk werk. Ook van den Uitgever, die in het vertalen ook van andere werken zeer kiesch is, en die de belangrijkheid der geschriften, door goede vertaling, niet vermindert, liet zich niet anders verwachten, dan hetgeen in alle opzigten goed is. Hartelijk wenschen wij, dat zijne kostbare onderneming genoegzamen bijval vinde bij Landgenooten, die, wij verzekeren het hun, voor hun geld een boek bekomen, dat zij niet te duur betalen, en tot welks lezing zij altijd met vrucht zullen wederkeeren. Indien wij ons, met den Uitgever, hierin mogten bedriegen, dan zouden wij nog het meest betreuren de verderfelijke Romanziekte onzer dagen, welke alleen oogen

{==647==} {>>pagina-aanduiding<<}
heeft voor menschen uit de maan, en geheel geene voor menschen op aarde. Doch hiervan genoeg!
‘Von schubert (Voorb. bl. III.) is geen gewoon reiziger, die alles slechts met een vlugtig oog beschouwt: zijne aanteekeningen zijn wezenlijk bijdragen tot eene naauwkeurige kennis van de door hem bereisde streken, en van des te meer waarde, daar hij, vooral in het hooge Noorden, plaatsen bezocht, die bijna nooit door den voet van eenen buitenlandschen reiziger betreden zijn, en zijne verbindtenissen met aanzienlijke personen hem den toegang tot een aantal officiele stukken verschaften.’ Bij het lezen dezer Reis hebben wij de waarheid van dit getuigenis overal gevoeld, en bij het onderschrijven van hetzelve gelooven wij het werk genoegzaam aan te prijzen, hoezeer niet aan hen, wier smaak verbasterd is, en alleen kan geprikkeld worden door het verhaal van zonderlinge reisavonturen, die alleen aan het brein of de verbeelding des reizigers het aanzijn verschuldigd zijn. Doch wij gelooven, dat er nog Lezers genoeg in Nederland zullen zijn, die aan Schrijver en Vertaler, voor hun welvolbragt werk, den verschuldigden lof niet zullen onthouden. - Zweden toch, dat onder zijne nieuwe dynastie zich zoo magtig ontwikkelt, verdient naauwkeurig en volledig beschreven te worden. Dit geschiedt door de aanteekeningen van den Reiziger. Deze Reisbeschrijving zal dus van blijvende waarde zijn voor de kennis der door schubert bereisde landen. De Nederlander vooral, die zijn geluk waardeert, als levende onder het grondwettig bestuur van zijnen liberalen Koning, zal, bij het doorlezen dezer Reis, de Grondwet zijns Vaderlands op te hoogeren prijs stellen, hoe meer het hem blijkt, dat ook Zweden met zijne godsdienstige en vaderlandlievende inwoners, juist door den liberalen constitutionelen regeringsvorm, een der gelukkigste rijken is van het hedendaagsche Europa.
De Vertaler heeft eenige bijzonderheden weggelaten, die voor het algemeen van zeer weinig gewigt zijn, zonder daarvan altijd aan den voet der bladzijden rekenschap te geven; ook de opgaaf van schubert's dagreizen, met den afstand der steden, dorpen en posthuizen. Wij vinden geene reden om hem dit kwalijk te nemen, dewijl zijn overig oordeelkundig uitgevoerd werk genoegzamen waarborg oplevert, dat hij hierin is te werk gegaan cum ratione modoque.
Op deze algemeene aanprijzing van schubert's Reis

{==648==} {>>pagina-aanduiding<<}
zouden wij een meer bijzonder verslag nu moeten laten volgen, bijaldien ons Tijdschrift eene bepaalde rubriek had voor aardrijkskundige wetenschappen. Met eene dorre schets vullen wij veel plaats zonder nut, en voor eene doorloopende beoordeeling hebben wij ook te weinig ruimte. De Lezer stelle zich daarom met het volgende tevreden.
Het Eerste Deel beschrijft de reis door het Zuidelijke en Oostelijke Zweden. Zij wordt aangevangen met het postjagt te Straalsund, en op het einde bevindt zich schubert in Norrland. Zijne reis had hij genomen door Schonen, Blekingen, Smaland, Oost-Gothland, Sudermanland en Upland, naar Stokholm, Upsala en Gefle. Dit Deel is voorzien met eene plaat, voorstellende de majestueuze Dalelf met hare watervallen bij Elfkarleby. Von schubert levert bladz. 363 volg. van dezelve eene naauwkeurige beschrijving, welke wij ter naauwernood konden in de pen houden.
Het Tweede Deel behelst de reis door het Noordelijke Zweden en Lapland. Van Gefle verreist von schubert verder door Norrland, Angermanland, West-Bothnië, Lapland, Helsingland, en toeft te Karböle. Als Aanhangsel wordt bij dit Deel gevoegd eene Beschrijving der bijzondere Zweedsche Lapmarken, bl. 337-375, en Overzigt over het Noorweegsche en het Oud- en Nieuw-Russische (Finsche) Lapland; bl. 376-387. Eene fraaije plaat, voorstellende de Middernachtszon op Afvasaxa, versiert dit Deel; gelijk eene dergelijke gevoegd is bij het laatste, het Noorderlicht in Helsingland.
Het Derde Deel bevat de reis door het Westelijke Zweden, Noorwegen en Finland, welke, van Karböle in Helsingland aangevangen, loopt door Dalecarlië, Wermeland, Noorwegen, West-Gothland, Sudermanland, Upland, Halland en Schonen, en over zee naar Aland, verder naar Petersburg, en door Ingermanland en Finland tot Stokholm.
Volgens dit beloop der reis, valt vooral in de twee laatste Deelen veel op te merken, dat men elders niet, ten minste niet zoo volledig en naauwkeurig, opgeteekend vindt, vermits hier de reis meer loopt door minder, van buitenlanders, bezochte streken. Uit dien hoofde is het laatste gedeelte der reis niet het minst belangrijke in deze Reisbeschrijving.
Hetgeen deze reis vooral belangrijk maakt, is de goede geest, die in dezelve heerscht. Het wetenschappelijke, hier in geenen deele verzuimd, wordt, naar ons oordeel, overtroffen door 's Schrijvers opmerkzaamheid op de verstandelijke, zedelijke en godsdienstige gesteldheid der menschen, wier landen hij

{==649==} {>>pagina-aanduiding<<}
is doorgetogen. Dit lag misschien in het plan des Schrijvers, of in zijne hoedanigheid, als Koninklijken Superïntendent. Zijne afzonderlijke beschrijving van pastorijen doet ons overal aan zijn eigendommelijk karakter als Superïntendent denken. Doch dit geeft juist in ons oog aan deze Reisbeschrijving meerdere waarde, dan wanneer alleen merkwaardigheden werden beschreven, met voorbijgang van den mensch, die niet altijd naar verdienste door Reizigers wordt gadegeslagen. Het moge van eenige Reisbeschrijvingen gelden, wat het kan, hetgeen montaione ergens verklaart: Les voyages sont bons, non pour rapporter, combien de pas à Sancta Rotunda, ou la richesse des caleçons de la Signora Livia, mais pour frotter et limer notre cervelle contre celle d'autrui. Er blijft altijd nog een edeler doel open voor den Reisbeschrijver, om namelijk niet enkel op de hersenen, maar ook op het hart zijner Lezers te werken. En hierin laat von schubert velen achter zich. Daarenboven laat onze Reiziger geene merkwaardigheid onopgemerkt. Waar het noodig is, heldert hij op, ook uit de oude geschiedenis; zoodat hier bijeengevoegd wordt, hetgeen, oud of nieuw, hoogstbelangrijk is.
Hun, die niet enkel lezen om den tijd te korten of te vermoorden, kunnen wij verzekeren, dat zij, zelfs bij meermalen herhaalde lezing, dit boek met nut zullen in de hand nemen; terwijl het, door de uitvoerige inhoudsopgaaf, welke als register voor ieder Deel dienen kan, bij elke voorkomende gelegenheid kan en zekerlijk zal geraadpleegd worden. Hoe weinig wij ook hebben gezegd, is voor zulke Lezers, die lezen om wijzer en beter te worden, het bovenstaande genoeg; maar voor hen, die bijna als met stoom door de boeken vliegen, en die daarom veel met water ophebben, zijn reeds drie woorden te veel. Wij hopen, dat zulke waterdrinkers in Nederland nog op den algemeenen regel uitzonderingen zijn. Faxit Deus!




Vaderlandsche Karakterkunde', of Karakterschetsen van tijdperken en personen, uit de Nederlandsche Geschiedenis, van de vroegste tijden af tot op de Omwenteling van 1795. Door N.G. van Kampen. IIden Deels 1ste Stuk. De zeventiende Eeuw. Te Haarlem, bij de Erven F. Bohn. 1826. In gr. 8vo. 438 Bl. f 3-60.

Alwie de geschiedenis, ook van zijn vaderland, wil ken-
{==650==} {>>pagina-aanduiding<<}
nen, behoort meer te willen weten, dan hetgeen hem elke dorre kronijk, elk dagblad kan verhalen. Het karakter der voorkomende personen is wel een der voornaamste voorwerpen, aan welke hij zijne aandacht onverdeeld behoort te wijden. Indien men dit verzuimt, dan mist men den juisten maatstaf, met welken men de meerdere of mindere zedelijkheid der verhaalde daden alleen kan afmeten. De geschiedenis moet ons het spoor wijzen tot zedelijkheid; zij moet ons de afwegen en doolwegen naauwkeurig leeren kennen. Dan wordt men onderwezen, terwijl men zich vermaakt; dan leert men goed zijn, niet enkel schijnen. Het is geen wonder, dat zij, die elke zedelijkheid als filozoofsche deugd verfoeijen, ook de geschiedenis verdraaijen, ten einde hunnen landgenooten een krachtig middel uit de handen te wringen. Zij lezen zekerlijk nooit den brief van den Apostel jacobus; en waarom zouden zij dan de geschiedenis, ook van ons vaderland, zoo laten spreken, als zij spreekt tot het hart, dat van zedelijkheid wil hooren, maar zoo als het Evangelie dezelve eischt en bevordert? De offenfive alliantie van bilderdijk en consorten kan, indien de Nederlanders maar op hunne hoede zijn, niets dan goed stichten.
Het werk, dat voor ons ligt, overtuigt er ons van. Reeds was een ander Recensent, bij het verslag van het Iste Deel, van dezelfde gedachte (Letteroeff. 1827, bl. 30-32). Met hem stemmen wij volkomen in. Ook het volgende geslacht zal hierin niet veel verschillen. De bekende factie is daarvoor ook beducht. Vandaar hun brandroepen en getier. Surdis narrant fabulam. Alwie immer zoo hard schreeuwt, toont, alleen met dooven te doen te hebben. Alwie het ook goed met de menschen meent, maakt noch behoeft zulk razend getier.
Dit gedeelte van van kampen's voortreffelijk werk bestaat uit vier hoofdstukken, en handelt over het tijdperk van het Bestand tot den dood van maurits; over het tijdperk van frederik hendrik; over de Burgertwisten en Oorlogsroem ter zee, van den Munsterschen Vrede tot den Oorlog van 1672, het tijdperk van jan de witt, en over de Stadhouderlijke Regering van willem III. Hier wordt alzoo behandeld een belangrijk gedeelte der vaderlandsche geschiedenis; tegen welk gedeelte vooral bilderdijk en zijn Joodsche vriend zich de meest schandelijke verdraaijingen hebben veroorloofd. De Heer van kampen gaat, in zijn oor-
{==651==} {>>pagina-aanduiding<<}
deel over tijden en personen, onpartijdig te werk, zonde dat het scheef oordeelvellen van meergenoemden hem, uit kracht van terugwerking (reactie), van den gulden middelweg afbrengt. Deze is eene wezenlijke en te grootere verdienste, naarmate eenige tegensprekers dier bevooroordeelde clubs minder getrouw zich houden aan de spreuk: medium tenuere beati.
Tot proeve kiezen wij het slot der beoordeeling van willem II: - - ‘Het waren dus alleen de omstandigheden, die het ongeluk van willem II uitmaakten. Had hij na den dood van willem I of dien van maurits geleefd, hij zou waarschijnlijk, gelijk zij, de redder en schutsheer van Neêrland geworden zijn door den oorlog, dien hij boven alles beminde, en die toen noodzakelijk was. Thans verkeerde hij in omstandigheden, strijdig met zijne geaardheid: zijn vurige geest, op werkzaamheid gesteld, verkwijnde in den vrede; en wij zien, met inachtneming a ler omstandigheden, geene reden, om aan het geheime verdrag met Frankrijk te twijfelen, door hem, na zijne zegepraal op Holland, met d'estrades gesloten tot hernieuwing des oorlogs tegen Spanje, en verklaring van denzelven aan het Engelsche Parlement: iets, waarin hij ongetwijfeld, meer nog dan door vroegere daden, zijne magt te buiten ging, en den Staat, die kort daarna in eenen verderfelijken oorlog ter zee werd gesleept, reeds vroeger aan een' nutteloozen land- en zeeoorlog te gelijk zou hebben gewaagd. Men moet echter, bij de vele harde en ongunstige beoordeelingen van 's mans karakter door tijdgenooten, de omstandigheden niet uit het oog verliezen. Willem II stierf te vroeg, om aan de Natie te hebben kunnen toonen, wat hij geweest zou zijn.’
Dezelfde onpartijdigheid gaat overal met waarheidsliefde en vrijmoedigheid gepaard, en op elke bladzijde van dit werk vinden wij dit gezelschap bijeen. Wij hebben hetzelve in de eerste plaats aan bilderdijk, da costa en zulke schreeuwers te danken. Zoo komt uit het kwaad het goed voort. Zij mogen dan hunnen onzin verder gerust uitstallen; zij openen aan betergezinden den mond., en het waarheidlievend publiek trekt er het meeste voordeel van. Zeg het voort!
De lezing van dit werk wordt ieder, vooral der jeugd, door ons aanbevolen. Romanlektuur wekt slechts begeerten op, die wel onbevredigd moeten blijven. Maar hier vindt elk

{==652==} {>>pagina-aanduiding<<}
Nederlander overal stof om zich te verheugen, dat in dit ons goede land zoo velen ons zijn voorgegaan op den weg, dien niemand dan met vreugde inslaat, dan met vermeerderd geluk ten einde brengt. ‘Vele stormen heeft de vrijheid, en de wankelbare staatsregeling, gedurende de zeventiende eeuw, doen ontstaan; menige jammerlijke gebeurtenis heeft onze geschiedenis met bloed bevlekt; doch wie zou toch niet den toestand der Nederlandsche Republiek, met alle hare groote mannen en vrije ontwikkeling, de voorkeur geven boven den doodslaap, waarin toen de zuidelijke gewesten waren verzonken!’ - Neen, wij benijden den Franschen hunne gouden eeuw onder lodewijk XIV niet.
Van kampen's werk heeft geene verdere aanprijzing noodig. Dus punctum.

Ignatius van Loyola, Stichter van de Orde der Jezuiten. Voulez-vous acquérir un grand nom, être fondateur? Soyez complètement fou, mais d'une folie qui convienne à votre siècle. Ayez dans votre folie un fonds de raison qui Puisse servir à diriger vos extrava gances, et soyez excessivement opiniâtre. Il pourra arriver que vous soyez pendu; mais si vous ne l'êtes pas, vous pourrez avoir des autels. - Voltaire. Te Leeuwarden, bij Steenbergen van Goor. 1827. In gr. 8vo. 95 Bl. f 1-25.

Het doel van dit boeksken is, den stichter van de orde der Jezuiten, den armhartigen dweeper ignatius van loyola, in zijne ellendige naaktheid naar verdienste kenbaar te maken. Uit hetgeen hier wordt aangevoerd, zal men zien, dat de zoogenaamde kompagnie van jezus zich op haren kapitein (wien de orde Generaal noemt) niet veel kan beroemen.
Beknoptelijk loopt het verhaal over de orde der Jezuiten en de jongelingsjaren van derzelver stichter, zijne zonderlinge bekeering en geestelijke ridderschap, zijne reis naar Jeruzalem, zijn verblijf aldaar en zijne terugreis naar Spanje, zijne verrigtingen te Barcelona, Alcala en Salamanca, te Parije, stichting der orde, zijne terugreis naar Spanje, reis naar Italië en verrigtingen aldaar, de Pauselijke bevestiging van de orde der Jezuiten, geest en bestemming derzelve, uitbreiding der orde tot den dood van haren stichter, en het karakter van ignatius en zijne heiligverklaring.
Wij vinden geene noodzakelijkheid, dit werkje meer bijzon-
{==653==} {>>pagina-aanduiding<<}
der te leeren kennen. Hetzelve bewijst genoeg, wat het bewijzen wil; dat, namelijk, ignatius van verwaarloosde opvoeding en eene ongeregelde verbeelding was. Maar de volgende kapiteins of Generaals waren geene ignatiussen. Hinc illae lacrymae.
Regt naïf verhaalt spittler (Geschichte des Pabstthums, Heidelberg, 1826, S. 249) de opkomst dezer zoogenaamde kompagnie van jezus; maar hij meldt ook te gelijk, hoe dit booze gezelschap, langzamerhand, alles in bedwang heeft gekregen. De geschiedenis leere ons, voorzigtig te zijn omtrent menschen, die zich in alle bogten kunnen wringen, en, daar hunne orde niet uitsterft, jaren en eeuwen voor zotten kunnen spelen, om eens, indien zij daartoe magt erlangen, tot aanbidding van hunne zotheid, als van de hoogste wijsheid, medemenschen te dwingen. Door de tentoonstelling van ignatius, als eenen zot, breekt men het gebouw van het Jezuitismus niet af. Dit doel van het boekje wordt dus niet bereikt. Maar een ander en zeer groot voordeel kan het aanbrengen, door ons te leeren, wat één zot heeft kunnen doen met zijne gevaarlijke droomerijen, en door ons zoo tot voorzigtigheid op te leiden omtrent de woelingen van verschillende Jezuiten in verschillende landen. Wat één heeft kunnen doen, dat kunnen ook velen van dezelfde soort, indien tijdgenoot en nakomeling, door het denkbeeld aan den dommen Jezuit in slaap gesust, hun de handen vrij laten, om den geest des tijds met hunne helsche bedoelingen in overeenstemming te brengen. Die zijnen vijand te ligt acht, is het minst tegen gevaar van overrompeling behoed. Dixi.

Levi en Sara. Eene Joodsche Familiegeschiedenis, in Polen. Door Julian Niemczewicz. Naar de Hoogduitsche Vertaling. Te Amsterdam, bij ten Brink en de Vries. VIII en 244 bl. f 2-50.

Dit boek behelst eene dramatische schildering der Joodsche vooroordeelen en der onnatuurlijke voorschriften en verordeningen hunner Oudsten. Alles wordt in brieven verhandeld, en heeft ten doel, de Joden tot erkentenis der waarheid te brengen; hen van vooroordeelen te verlossen; hun te toonen, dat zij zelve oorzaak zijn van den smaad en de vernedering, die hen drukt, omdat zij zich aan de onnatuurlijke

{==654==} {>>pagina-aanduiding<<}
voorschriften hunner Oudsten houden, en zichzelven den weg tot al de voordeelen der menschelijke maatschappij toesluiten.
De ook als Schrijver beroemde Pool had zijne Joodsche landgenooten op het oog, bij het vervaardigen van dit werkje. ‘Een vreemd volk, (bl. V) dat van alle kanten ons land overstroomt, het zesde deel onzer bevolking uitmaakt, en bijna geheel alleen de kleine steden bewoont; - een volk, dat niet slechts door zijn geloof, maar ook door zijne taal, dragt en zeden zich afzondert; - een volk, dat de ware wetten van mozes heeft verlaten, en zich aan de woeste vooroordeelen der geestdrijverij overgeeft, dat geen burgerlijk regt, geene inrigtingen van den Staat erkent, dat de Christenen noch voor zijne naasten, noch voor menschen houdt; - met één woord, een volk, dat op eene gevaarlijke wijze een' Staat in den Staat vormt, moet natuurlijk in alle landen, zoo ook vooral bij ons (in Polen) de levendigste en zorgvuldigste oplettendheid verwekken. Met regt vraagt ieder onzer, wat er van de Poolsche natie, wat van ons (Poolsch?) Christendom worden moet, indien dit volk in zijne afzondering, in zijnen haat en grove vooroordeelen volhardt, en in het vervolg, bij voortgang, zoo zal vermenigvuldigen, als het thans doet?’
Om het dreigend gevaar af te keeren, zoekt de Schrijver de zeden te verlichten en te hervormen, en leidt hen tot eene natuurlijk-wijsgeerige Godsdienst. Waarom geen stap verder gewaagd? Verdient dan het Christendom geene aanprijzing boven Joodsche overleveringen? Wie den Jood zoo wil hervormen, als niemczewicz hier voorheeft, brengt hem in gevaar, om ten laatste ook het gezag van mozes en de Profeten stellig te verwerpen. Dit zal voorwaar den toestand van Polen althans niet verbeteren.
Misschien zag de Schrijver in, dat zijn Christendom op zijne Joodsche landgenooten geene grootere uitwerking zou hebben, en gaf hij dus deze proeve in het licht, om zonder Christendom de Joden te hervormen. Men moet toestaan, dat de Jood voor het Christendom wel het minst kan gewonnen worden door die Kerk, welke het ongelukkig geslacht van abraham steeds met woede heeft vervolgd. Sedert de Jood nog eene andere keus heeft, dan tusschen dood en doop, is hij in alles op zijne hoede. Zelfs de schoolverbetering,

{==655==} {>>pagina-aanduiding<<}
afkomstig uit die Kerk, moet hij wantrouwen, zoo lang hij zich herinnert het geweld, met hetwelk men hem de kinderen heeft uit de armen gescheurd, om dezelve in het Christendom op te voeden. Ook de overleveringen in de Roomsche Kerk zijn hindernissen voor den Jood, om uit handen van Roomschen met een opregt hart het Christendom te ontvangen. Wie zich omtrent de feilbaarheid zijner, Joodsche, overleveringen in gemoede laat overtuigen, is niet aanstonds blind genoeg, om de onfeilbaarheid der Latijnsche te erkennen. De ondervinding heeft dit misschien aan den Schrijver geleerd, en hij slaat daarom een' anderen weg ter verlichting der Joden in, dien wij, als Christenen, niet mogen goedkeuren.
Indien wij over het hoofdoogmerk dezer verdichte geschiedenis ons oordeel mogen zeggen, dan verklaren wij, uit vole overtuiging van ons hart, dat hetzelve noch zal noch kan bereikt worden. Ook twijfelen wij niet, of onze Lezers, die slechts eenigzins op bovenstaande aanmerkingen nadenken, zullen met ons van hetzelfde gevoelen zijn. - Doch wij zijn ook thans slechts geregtigd tot het beoordeelen van de Nederduitsche uitgave, als vertaling. Hiertoe gaan wij dan ook nu over.
De toestand der Joden in ons Vaderland verschilt merkelijk van die in Polen en elders. Door hun getal boezemen zij geenszins onzen landaard vrees in. Ook hebben de Joden in Nederland zulke pijnlijke en sinartelijke herinneringen niet aan menschen, die den Christelijken naam, door onchristelijke onverzoenlijkheid en door gelddorst, in oneere hebben gebragt, bij slagtoffers meestal van geestelijke boosheid. Strijdende voor de vrijheid van Godsdienst en geweten, ruimde ons Vaderland het eerst eene rustige en veilige verblijfplaats in aan het bijna overal verstooten Israël. Zelfs de afzonderlijke wijk, den Joden in Amsterdam aangewezen, doch aan welke zij geenszins meer uitsluitend bepaald zijn, wel verre van dit volk te vernederen, verstrekte aan hetzelve tot weldaad; zoo toch had het op zijnen Sabbat rust, en kon op den rustdag der Christenen zijn werk en bedrijf uitoesenen, zonder gestoord te worden. Doch wij schrijven hier geene lofspraak op de godsdienstige verdraagzaamheid onzer voorouderen. Maar wij schamen ons ook over dezelve niet; osschoon men veelal aan mercantiele baatzucht en koopmansgeest het goede in Nederland toeschrijft, dat men toch in grootere Rijken min-
{==656==} {>>pagina-aanduiding<<}
der aantreft. Zoo veel is zeker, dat de toesland der Joden in Nederland, vooral onder ons grondwettig bestuur, te veel verschilt met dien van de Poolsche Joden, dan dat wij van dit vertaalde werk iets goeds mogen verwachten voor de meerdere verlichting en beschaving der Joden in ons Vaderland.
Ofschoon wij dus gelooven, dat de hoofdbedoeling, bij de uitgave dezer geschiedenis, noch hier noch in Polen zal worden bereikt, zoo houden wij de vertaling van dit werkje daarom geenszins voor overbodig. Door den gewonen Romanlezer zal wel, hetgeen hier hoofdzaak is, het minste geschat worden; doch zulke stoomlezers hebben ook naauwelijks den tijd, om op iets te denken. Uitgevers, die zich naar deze alles verslindende en niets herkaauwende tweevoeters niet in alles schikken, verdienen lof en aanmoediging, welke zij niet altijd vinden. Uit dit oogpunt beschouwt Recensent deze vertaling van Levi en Sara. Hij aarzelt zelss niet, aan dit boek wezenlijken lof te geven. Het blijft een nuttig geschenk voor hen, die op Joden willen werken. Het leert de dwaze en kinderachtige vooroordeelen kennen van dit, in het godsdienstige, slavenvolk. Het wijst duidelijk de kwaal aan, welke anderen, maar niet de Joden zelve, genezen kunnen. Ja zelfs als bijdrage tot de kerkelijke geschiedenis van onzen tijd is dit werkje niet onbelangrijk; in zoo verre, namelijk, de schilderij, door den oorspronkelijken Schrijver opgehangen, ons den burgerlijken en godsdienstigen toestand afmaalt van het, helaas! blind gehouden volk in Polen. De Geleerde zelfs vindt hier onderrigt en gemakkelijke aanwijzing van vooroordeelen, die hij anders met moeite, en na eene meestal onvruchtbare lezing der grootendeels raaskallende geleerdheid van den Talmud, zelf dient op te zamelen. Als bij uitspanning vindt hij hier alles met behoorlijke juistheid aangehaald en in het helderst licht voorgesteld. Men zou ons dus verkeerd verstaan, wanneer men, op onze Recensie afgaande, dit werkje ongelezen liet. Onpartijdig hebben wij onze aanmerkingen medegedeeld, over het voorgestelde doel van dit boek; maar ook even onpartijdig oordeelen en verklaren wij, dat deze verdichte geschiedenis even goed,
als helon's Bedevaart naar Jeruzalem, geschikt is, om den godsdienstigen toestand en de godsdienstige gebruiken der Joden te leeren kennen. Het sombere der schilderij wijte men niet aan den vervaardiger, die de natuur getrouw is gevolgd, maar aan het onderwerp, hetwelk voor geene vrolijke en heldere uitvoering vatbaar is. Theologanten kunnen, bij

{==657==} {>>pagina-aanduiding<<}
deze lektuur, zich overtuigen, hoe laag vooral de godsdienstige kennis ook van den beschaafden Jood staat. Dit werk geeft ons stof om te gissen, waarom Joden, die Christenen zijn geworden, nog gaarne loopen aan den leiband van menschelijke formulieren en overleveringen, en hoe moeijelijk het den Jood valt, aanstonds, van slaaf, een vrij, mondig en regtgeaard kind van God te worden. Allen, eindelijk, kunnen zien, hoezeer de Joden door hunne overleveringen de wet van God hebben krachteloos gemaakt. Och, waren de Joden alleen maar zulke ijveraars voor het menschelijke geweest! Men ziet alles in den Jood, maar geenszins dezelfde fout in zichzelven. Zoo ging het niemczewicz, en zoo gaat het nog meer anderen.

Wegwijzer door Kleef en deszelfs omtrek, met vermelding tevens van de geschied- en oudheidkundige merkwaardigheden, dat oord betreffende. Te Nijmegen, bij de Wed. J.C. Vieweg en Zoon. In 8vo. 88 Bl. f :-90.

Jammer, dat het schoone saizoen dit jaar reeds te ver verloopen is; anders werd menig lezer tot een togtje naar Kleef uitgelokt. Wij zouden hem vooral raden, het te doen met dezen wegwijzer bij zich. Hij stelle het dan uit tot een volgend jaar, en moge zich, in het hoekje van den haard, door dit aardig boekje met eenig voorloopig genot tot het werkelijk genot bereiden. Kleef is inderdaad een heerlijk oord; er is daar en in dien omtrek vrij wat op te nemen, en er zijn vrij wat herinneringen op te roepen. Wij weten bij ondervinding, nu wij dit boekje in de hand kregen, dat men, zonder genoegzame voorbereiding en zulk eenen wegwijzer, vrij wat onopgemerkt voorbijgaat, vrij wat over het hoofd ziet, en zich alzoo van veel genot berooft. Meer behoeven wij niet te zeggen van een boekje, hetwelk zich zeker ieder, die derwaarts eene uitspanning nemen wil, zal aanschaffen.

St. Ronan's-Bron. Naar het Engelsch van W. Scott. IIIde of laatste Deel. Te Haarlem, bij de Erven F. Bohn. 1826. In gr. 8vo. 291 Bl. f 2-60.

Geheel deze Bron was ons ontgaan. Wij moesten onze be-
{==658==} {>>pagina-aanduiding<<}
oordeeling der vroegere deelen naslaan, en hadden, zonder dit, nu kop noch staart gevonden. Dit is dus voldoende verdediging tegen de berisping, die men ons ergens eens gaf, dat wij dikwijls bij Romans meer referenten in het kort dan recensenten zijn. Ditmaal speet het ons, dat wij niet uitvoeriger geweest waren, daar ons tijd ontbrak ter herlezing van de vorige deelen; evenwel het weinige hielp, en het vorige kwam vrij volledig in ons geheugen terug. Maar als de boekbeoordeelaars geheel het refereren zullen staken, dan dienen zij zeker te zijn, dat de lezer een aanteekeningboek houdt, en de onvoltooide werken altijd leest met de pen in de hand. Tot zoo lang moge hij er onze Letteroefeningen op nahouden.
Dan, ter zake. Zoo erg, als wij vreesden, loopt de geschiedenis niet af: het kwam niet tot een' broedermoord. De verachtelijke man, die zijnen broeder zoo schandelijk bedrogen had, en geen Graaf was, ofschoon in het bezit van zijns broeders Graafschap, krijgt loon naar werk, door eenen kogel van de hand des broeders van het lieve meisje, hetwelk hij van hare rust en geluk had beroofd. Jammer intusschen, dat dit juist gebeurde op het punt, dat de schurk geheel zou zijn ontmaskerd, en door het Geregt buiten twijfel verdiende straf zou hebben ontvangen. Jammer vooral, dat het lieve meisje ook nu juist stierf. De Roman eindigt dus treurig. Meer behoeven wij er nu niet van te zeggen, daar geen vervolg meer te wachten is. De St. Ronan's-Bron - sic transit gloria mundi! - bestaat ook niet meer; en wij voegen er bij, ook wat het boek betreft, dat het publiek zich troosten kan, al ontvangt het van daar dan ook geene verdere berigten.

Mevrouw de Maintenon, of Levensgeschiedenis van de geheime Gemalin van Lodewijk XIV. Naar het Fransch van Mevrouw de Genlis. Te Amsterdam, bij J.C. van Kesteren. 1827. In gr. 8vo. 376 Bl. f 3-:

Wij kondigden, niet lang geleden, de Hertogin de la Valiere, minnares van dezen zelfden lodewijk, aan; en, hoezeer wij toen, en ook nu, den eleganten, onderhoudenden, ja wegslependen stijl van Mevr. de genlis regt deden, konden wij dat werk niet met gerustheid aanprijzen. Bij het

{==659==} {>>pagina-aanduiding<<}
tegenwoordige, hetwelk van het zoo straks genoemde een tegenhanger wezen moet, hebben wij minder bezwaar. Mevrouw de maintenon toch is van eene gansch andere godsdienstigheid, betere grondbeginselen, en zuivere zeden. Hare liefde voor den Koning was inmiddels even onbegrensd, en zij kweekte die liefde evenzeer bij zich aan; zij hield den Koning altijd op eenen eerbiedigen afstand, en schonk hem hare gunsten niet, vóór dat zijn huwelijk met de Koningin, die zij eerde, en voor welke zij den Koning aanhoudend trachtte te winnen, door den dood was ontbonden; en toen deed zij het nog niet, vóór dat haar geweten, door een geheim huwelijk, was gerustgesteld; terwijl zij hare openbare verheffing tot den troon, die hij haar dringend en bij herhaling aanbood, standvastig afwees, uit vrees voor zijne eer en die van den troon. Het was haar altijd alleen om de eer en de liefde van den Monarch te doen, dien zij toch, als 't ware, als haar' afgod aanbad, en op wien zij haren invloed nooit ten voordeele van haarzelve, maar wel ten voordeele van anderen, zoo wel hare persoonlijke vijanden als vrienden, gebruikte, als ook om den Koning van verkeerde stappen terug te houden. Zij stichtte dan ook veel goeds, en hare weldadigheid was verstandig en onbegrensd. Zij was, in den Roomschgezinden geest, waarlijk godvruchtig, ja eene Heilige. Zoo wordt zij ons althans hier geteekend, en wij zouden dan ook ongaarne der nagedachtenisse van zulk eene waardige Dame eenig onregt doen. En evenwel kunnen wij bezwaarlijk eene zoodanige gevestigde liefde, die zij toch had, en voedsel gaf, ook bij het leven der Koningin, goedkeuren; zij speelde een gevaarlijk spel, hetwelk wij moeijelijk kunnen overeenbrengen met zoo gemoedelijke godsvrucht. Zij was met den Koning bekend geraakt als Gouvernante zijner kinderen, die hij verwekt had bij zijne nietswaardige Maitresse, Mevrouw de montespan, die hem, jaren
aaneen, wist te boeijen. Zij was toen reeds meer dan dertig jaren, en ruim veertig toen de Koning haar huwde. Zij was, dertig jaren lang, zijne, hoewel niet openlijk erkende, echtgenoote, en wederzijdsche liefde en achting bleef bestendig tot zijnen dood toe. Zij overleefde den Koning nog ettelijke jaren, en stierf, door Frankrijk geëerd en gezegend, in eenen hoogen ouderdom. - Wij willen echter zeggen, wat ons nog, boven hetgene, waarop wij hier boven reeds wenkten, mishaagt. Wij zien weinig zedelijke bedoeling bij de uitgave, en vooral bij de vertaling,

{==660==} {>>pagina-aanduiding<<}
van dit werk; en om kennis te krijgen van de intrigues en kunstenarijen, welke aan de meeste Hoven worden in het werk gesteld, gelijk het Voorberigt zegt, was het geene behoefte; vooral niet voor onze vrouwen en meisjes uit den burgerstand, die nu toch dit boek in handen krijgen; en kan het te dezen voor hoogere standen eenige nuttigheid hebben, wel nu, deze lezen en verstaan het Fransch, beter misschien dan hunne moedertaal. Voorts hinderden ons de herhaalde aanteekeningen onder de bladzijden: Geschiedkundige waarheid; - alle deze bijzonderheden zijn geschiedkundige waarheid; - letterlijk waar, enz. Dit boezemt toch natuurlijk wantrouwen tegen het overige in, hetwelk wij dus voor grootelijks opgesierd, zoo al niet voor geheel verdicht, dat zegt: gedacht en gelogen, houden; en dit geeft dan ook aanleiding om te vermoeden, dat er op de groote deugden der Dame misschien wel vrij wat af te dingen valt. En, eindelijk, staat ons de groote liefde en achting tegen van deze volmaakte en heilige vrouw jegens den man, dien het Voorberigt van den Vertaler zelven den wellustigen, heerschzuchtigen en praalzieken lodewijk XIV noemt.
Men leze dan het boek, zoo men het verkiest; beproeve alle dingen, en behoude het goede.

Schoonheden uit de Geschiedenis der Reistogten, door de voornaamste Reizigers in de beide Halfronden en rondom de Wereld ondernomen. Door H. le Maire. Uit het Fransch. Met 12 Platen. II Deeltjes. Te Rotterdam, bij J. Immerzeel, Jun. In kl. 8vo. f 4-80.

‘Het tegenwoordig werkje zal, vertrouwen wij, onder de menigvuldige leesboeken, welke voor de jeugd reeds vervaardigd zijn, en nog bij voortduring ten dienste derzelve in het licht verschijnen, eene goede plaats innemen; aangezien het, ten opzigte van het nuttige en aangename, met vele zeker goed zal kunnen monsteren.’ Dit en nog een aantal andere aanmerkingen zeggen wij het welgestelde voorberigt gaarne na. Het werkje bestaat uit twee deelen, van welke het eerste over Afrika en Azië, het andere over Amerika loopt, waaronder echter de eilanden in de Groote Zuidzee hier medegerekend worden. Iedere afdeeling begint

{==661==} {>>pagina-aanduiding<<}
met eene algemeene beschrijving en geschiedenis van het werelddeel en deszelfs ontdekking; onder welke laatste, ten aanzien van Azië en Afrika, de ontdekking ter zee, of in bezitneming van eenig gedeelte door de Europeanen, wordt verstaan. Voorts volgen stukken uit voorname reisbeschrijvingen, die ons nu eens met de gesteldheid en zeden der landen, dan voornamelijk slechts met de ongelukken, den moed en het vernuft der reizigers bekend maken. De kenze is, over het geheel, gelukkig, de vertaling goed, en hier en daar zelfs beter dan det oorspronkelijke, dat b.v. met de namen onzer Hollandsche reizigers en zeelieden zeldzaam genoeg omspringt. Men denke slechts aan bontikoë, voor bontekoe! Vier lieve plaatjes versieren elk deel, dat wel wat dik, maar, wegens het klein formaat, toch zeer geschikt is, om in den zak medegedragen te worden, en aldus ook aan volwassenen eene aangename, afwisselende en gansch niet onleerzame lectuur te verschaffen. Zoo wij hier of daar lazen van de eenen dit, de anderen dat, in het meervoud, in plaats van dezen dit, genen dat houden wij zulks voor eene onachtzaamheid, en, bl. 136 van D. I, doorgetrapt, in plaats van doortrapt, voor eene drukfout.

Dixhuit Soirées à la Campagne, par Mademoiselle L.L. Delft, chez la Veuve Allart. 1826. 8vo. 386 pp. f 2-90.

Onze vaderlandsche letterkunde mag zich met regt beroemen op een' allezins rijken voorraad van opvoedkundige geschriften. Die overvloed groeit jaarlijks aan, schijnt thans bijna geene vermeerdering te behoeven, en wordt waarschijnlijk door geen ander land van Europa overtroffen. Doch, indien de Nederlandsche onderwijzer nimmer in zijne keuze behoeft verlegen te staan, en telkens zijnen leerlingen eene voor geest en hart geschikte en afwisselende lektuur kan aanwijzen, minder gereed staan zijne hulpmiddelen. wanneer hij in eene vreemde, met name in de Fransche taal, den leeslust wil opwekken. De daartoe bestemde werkjes, welke in Franrijk, of ook in de zuidelijke provinciën van dit Rijk, verschijnen, ademen, meest alle, eenen aan onze zeden vreemden toon. Zij vervullen zeer gebrekkig de behoefte van onze jeugd; zij doelen op gewoonten en gebruiken, die bij ons onbekend zijn en wel blijven mogen, en bevatten over het algemeen godsdienstige of zedelijke beginselen, die den echten Nederlandschen zin minder moeten bevallen. Het tegenwoordig werkje was ons dus eene aangename verschijning. Het bevat achttien avondgesprekken tusschen eene moeder en hare dochters, waarbij zich ook eenige andere jeugdige leden van het gezin voegen. Eenige regt onderhoudende vertellingen leveren de stof op, waarmede men zich bezig houdt, en bieden ongedwongen de gelegenheid tot nuttige zedelijke aanmerkingen. De Schrijfster, zoo ons verzekerd is, eene Ne-
{==662==} {>>pagina-aanduiding<<}
derlandsche van geboorte, heeft den regten toon op de meeste plaatsen weten te vatten, en geeft meestal treffende blijken van opvoedkundige kennis, en van eene niet gewone gemeenzaamheid met de behoeften van het kinderhart. Het geheel ademt eenen zuiveren, zachten geest, die voor jeugdige meergevorderde Lezeressen van 12 à 14 jaren eene nuttige lektuur kan opleveren. De stijl is vloeijend,
en herinnert ons dien van de bekende Mad. de genlis. De uitvoering van dit boeksken is, op weinige drukfouten na, goed uitgevallen. Kortom, wij mogen den aankoop, tot Prijzen op Fransche Scholen als anderzins, gerust aanbevelen; en wij hopen, dat het onthaal, hetwelk dit letterkundig voortbrengsel zal ondervinden, de Schrijfster moge aanmoedigen, om op de ingetreden baan meer dan eens te verschijnen.

Aanprijzenswaardige werkjes voor de jeuod.

Het St. Nikolaas - feest staat voor de deur, het Nieuwjaar is op handen; onderscheidene Uitgevers zonden ons boekjes toe, meerendeels tot geschenkjes voor de lieve Jeugd bestemd en geschikt, en verlangden van alle deze eervolle melding. De meer- of mindere verdienste derzelven daargelaten, is zelfs de allerbeknoptste afzonderlijke aankondiging, uit plaatsgebrek, ons volstrekt ondoenlijk geworden; en bestaat er omtrent vele geene voldoende reden, om aan dezelve te dezen bijzondere voorkeur te geven. Wij weten alzoo geenen anderen of beteren raad, (en wij hopen, dat de Uitgevers, zoo wel als de Schrijvers en Schrijfsters derzelven, daarmede genoegen zullen nemen) dan van de aanbeveling verdienende - het getal der geheel verwerpelijke was, betrekkelijk gesproken, inderdaad gering - blootelijk eene lijst te geven, min of meer gerangschikt naar opklimmenden leeftijd of vatbaarheid. Aan het hoofd dier lijst plaatsen wij eenige stukken, tot schoolgebruik bestemd:

Beknopte Nederduitsche Spraakkunst, voornamelijk bestemd, om weiland's Beginselen vooraf te gaan. Te Dordrecht, bij Blussé en van Braam. f :-15.

Grondbeginselen der Rekenkunde, uitgegeven door een wiskundig Genootschap te Leyden. Iste Stukje. Te Leyden, bij J.C. Cijfveer. f :-40.

Rekenboek voor de lagere Scholen, enz. Door e.j. zelling, te Eexta. Te Winschoten, bij H.V. Huisingh f :-36.

Handboekje voor het Aardrijkskundig Onderwijs. Te Groningen, bij J. Oomkens. f :-30.

Beknopte Schets van de Geschiedenis onzes Vaderlands, enz. Door T. Olivier Schilperoort. Te Rotterdam, bij A.F.H. Smit. f :-20.

Hetzelfde werkje in het Fransch. f :-20.

Levensschetsen van voorname Nederlandsche Vrouwen. Door d. braakenburg, Onderwijzer te Doesburg. Te Zutphen, bij H.C.A. Thieme. f :-20.


{==663==} {>>pagina-aanduiding<<}

Voorbeelden uit de Geschiedenis en het dagelijksche Leven. Door a.h. petiscus, Hoogleeraar. Te Amsterdam, bij ten Brink en de Vries. f :-40.

Cours de Littérature, en prose et en vers; ou Leçons Françaises etc. Par c. van der vijver, Instituteur à Amsterdam. A Amsterdam, chez Schalekamp et van de Grampel. f 2-40.



Kindervreugd, of Plaatjes voor kleine Teekenaars en Prentenvriendjes. Te Groningen, bij J. Oomkens. f :-30.

Korte Handseiding voor de (bovenstaande) Plaatjes. f :-10.

De spelende Kinderen. II Stukjes. Met 12 plaatjes. Te Deventer, bij A.J. van den Sigtenhorst. f :-80.

De twee lieve Broertjes. Met kleine plaatjes. Te Groningen, bij J. Oomkens. f :-12½.

De ouderlooze Willem. Met platen. Te Amsterdam, bij Schalekamp en van de Grampel. f :-60.

Leerzame en vermakelijke Gesprèkken voor jonge Kinderen. Door a.b. van meerten, geb. schilperoort. Met 12 plaatjes. Te Breda, bij F.B. Hollingerus Pijpers. f 1-:

Het houten Been, of de jeugdige Redder. Met platen. Te Amsterdam, bij Schalekamp en van de Grampel. f :-75.

Vruchten mijner ledige oogenblikken. Door j.h. du sart. Met plaatjes. Te Amsterdam, bij Schalekamp en van de Grampel. f :-80.

Letteruitspanning voor de Nederlandsche Jeugd, in poëzij en proza. Met plaatjes. Te Amsterdam, bij Schalekamp en van de Grampel. f :-70.

De dankbare Hendrik Berk, enz. Door h.c. meijer. Te Amsterdam, bij Gebroeders van Arum. f 1-20.

Onderhoudende en leerrijke Verhalen voor Jongens en Meisjes. Door h. oswald. Met platen. Te Deventer, bij A.J. van den Sigtenhorst. f :-90.

Letteruitspanning voor de beschaafde Nederlandsche Jeugd. Met plaatjes en muzijkstukje. Te Rotterdam, bij Mensing en van Westreenen. f 1-20.

Korte, zedekundige Leeslesjes, in Dichtregelen. Met platen. Te Amsterdam, bij Schalekamp en van de Grampel. f :-45.

Versjes voor Kinderen. Door j.f.l. müller, Schoolonderwijzer te Amsterdam. Met platen. Te Amsterdam, bij F. Kaal. f 1-80.

Het Duifje. Door f.a. krummacher. Met 5 steendrukplaatjes. Te Amsterdam, bij A.B. Saakes. f :-60.

De Vriendin der Kinderen, of Tafereelen voor jonge lieden van 11 tot 14 jaren. Door (Mejufvrouw) c.m.d.e. Met platen. Te Amsterdam, bij de Erven H. Gartman. f :-80.

Juba, of de Gevallen van een Schoothondje. Te Leeuwarden, bij G.T.N. Suringar. f :-75.

Uitspanningen voor de Jeugd. Door p. blanchard. Met platen. Te Deventer, bij A.J. van den Sigtenhorst. f 1-30.

Altijd gelukkig! Of de Geschiedenis van Feliks en zijne Zuster Serena. Met platen. Te Amsterdam, bij Schalekamp en van de Grampel. f 1-10.


{==664==} {>>pagina-aanduiding<<}

Lauwerkransje ter belooning en aanmoediging, Met platen. Te Arnhem, bij C.A. Thieme. f :-90.

Het Eiland Rotsenburg. Door karllappe. Met eene kaart van het Eiland. Te Deventer, bij A.J. van den Sigtenhorst. f :-85.

Nuttige en leerzame Uitspanningsuren van Willem en Emilia. Met plaatjes. Te Rotterdam, bij Mensing en van Westreenen. f 1-20.

Bijzonderheden uit het Leven van Jezus Christus. Door j.m. schrant. Te Zaltbommel, bij J. Noman. f :-40.

Kleine Pligten voor Kinderen en jonge lieden, voorgesteld in onderhoudende Verhalen. Met platen. Te Leeuwarden, bij G.T.N. Suringar. f 1-80.

Mina van Kraaijenhorst, of Deugd door Tegenspoeden, enz. Met platen. Te Amsterdam, bij J. Meeuwissen. f :-80.

Bijzonderheden, aangaande de oude en hedendaagsche Volken, enz. Door p.n. muyt. Met platen. Te Zaltbommel, bij J. Noman. f :-90.

De Levensgeschiedenis van Eduard van Rozenbeek, enz. Met plaatjes. Door r.g. rijkens, Onderwijzer te Groningen. II Stukjes. Te Groningen, bij J. Oomkens. f :-55.

De Heer Rozenberg, of Lessen van Wijsheid en Deugd, opgehelderd door 48 Afbeeldingen, naar kästner, door d. sluyter, Kostschoolhouder te Amsterdam. Te Amsterdam, bij Gebroeders van Arum. f 1-80.

De Schoonheden der Schepping, tot aankweeking van dankbaarheid jegens God. Door Mevrouw de flesselles. Met platen. Te Rotterdam, bij Mensing en van Westreenen. f 1-50.

Iduna, een Zedekundig Leesboek voor jonge Jufvrouwen. Door j. glatz. II Deelen. Met platen. (Tweede Druk.) Te Amsterdam, bij M. Westerman. f 3-:

Winter-Avonden, of Onderhoud over verschillende Volken der Aarde. Door g.b. depping. Te Rotterdam, bij Mensing en van Westreenen. f 1-50.

Lettertuiltje, gevlochten voor de Nederlandsche Jeugd. Met plaatjes. Te Rotterdam, bij Mensing en van Westreenen. f 1-50.

Bloemen van Nederlandsche Dichtkunst, voor de Jeugd. II Deeltjes. Te 's Gravenhage, bij J. Immerzeel, Jun. f 1-80.

Nuttige en aangename Lectuur voor de beschaafde Jeugd. Te Rotterdam, bij Mensing en van Westreenen. f :-90.

Reisje door het Koningrijk der Nederlanden. Door a.b. van meerten, geb. schilperoort. II Deeltjes. Met platen. Te Amsterdam, bij Schalekamp en van de Grampel. f 3-60.

Verhalen uit het Dierenrijk. Een Geschenk voor de Nederlandsche Jeugd. II Deelen. Met platen. Te Brussel, bij Brest van Kempen. f 3-60.

Vertellingen naar oude Grieksche en Romeinsche Schrijvers. Door a.l. grimm. Met platen. Te Dordrecht, bij J. de Vos en Comp. f 1-80.


Boekbesch. bl. 625, coupl. 9, reg. 8, moet achter trek geene comma staan.





{==665==} {>>pagina-aanduiding<<}

Boekbeschouwing.

Brevis expositio critices Veteris Foederis, auctore Hermanno Muntinghe. Groningae, apud J. Oomkens. 1827. 8vo. XII et 196 pp. f 2-:

Het is voor hem, die zijn Vaderland bemint, en deszelfs Letterkunde onbevooroordeeld weet te waarderen, alleraangenaamst, wanneer van een' beroemden vaderlandschen Geleerde een werk, dat hem waardig is, wordt uitgegeven. Zoodanig is voorzeker het werk, door wijlen den Hoogleeraar muntinghe, over de Oordeelkunde van het Oude Verbond, ter uitgave bestemd, en door de Heeren b. nieuwold en c.h. van herwerden, als erfgenamen van 's mans handschriften, uitgegeven. Zeer beroemd was immers Prof. muntinghe gedurende zijn leven, en zijn naam, zelfs bij buitenlanders, met grooten lof bekend. Veel heeft hij uitgegeven, waardoor hij zich gekenmerkt heeft als een man van zeer uitgebreide geleerdheid, van een juist en scherpzinnig oordeel, en van eene zeldzame bescheidenheid. Daar hij zich bijzonder op het regte verstand der boeken van het O.V. had toegelegd, en ook uitblonk in eene grondige kennis der Oostersche Letterkunde, welke met dat vak in het naauwste verband staat, is het geenszins te verwonderen, dat hij in dat belangrijk vak een uitmuntend voorganger voor anderen was, en steeds, op eene verstandige wijze, met zijne eeuw kon vooruitgaan. Dat nu van zulk eenen man eene Oordeelkunde van het O.V. wordt uitgegeven, is niet alleen ten hoogste welkom voor elken regtgeaarden beoefenaar der Bijbelstudie, maar ook eervol voor ons Vaderland. Trouwens, hoe zeer het in dit land niet ontbreekt aan geleerde en oordeelkundige behandelaars der boeken van het O.V., en de Hoogleeraar pareau, in zijne Institutio interpretis V.T., zoo wel de Oordeelkunde als de Uitlegkunde der-
{==666==} {>>pagina-aanduiding<<}
zelve heeft behandeld, is echter muntinghe de eerste, die de Oordeelkunde afzonderlijk en volledig behandeld heeft, en zijn boek is een waar geschenk voor de studie van het O.V. Zeer wel heeft hij gedaan, door het in de taal der Geleerden op te stellen,
alhoewel zijn Latijnsche stijl juist niet altijd gekuischt en zuiver is; doch dezelve is evenwel veel beter dan die van bauer, die te Leipzig, in het jaar 1795, eene Critica sacra heeft uitgegeven, gelijk ook onze landgenoot die stof onvergelijkelijk beter behandeld heeft.
Wij dànken derhalve de uitgevers van dit boek; doch hadden men dat al wel gewenscht, dat zij wat meer zorg en oplettendheid hadden aangewend bij de uitgave. Wij hebben hier en daar nog al fouten van belang aangetroffen, welke wij echter niet kunnen opgeven, om onze recensie niet te dor en tevens te lang te maken. Onder deze drukfouten rekenen wij niet, dat de Grieksche woorden zonder accenten gedrukt zijn: dit is mode geworden; eene mode, welke wij niet goedkeuren. Wij weten wel, dat in vorige werken van muntinghe, door hemzelven uitgegeven, die accenten niet altijd gebezigd zijn; maar wij weten tevens, dat hij, over het geheel, in de correctie, vooral van zijne Latijnsche werken, verre was van naauwkeurig te zijn, en dat zulks, in allen gevalle, in het onderhavige stuk had behooren vermeden te zijn, of verholpen te worden. - Ééne fout willen wij aanstippen. De naam van den beroemden en in het onderhavige werk dikwijls aangehaalden cappel wordt nu eens met ééne p, dan weder met twee geschreven. Indien misschien de Auteur zichzelven in zijn handschrift niet gelijk gebleven zij, hadden de uitgevers dit moeten vermijden. Officieel wordt bovengemelde Geleerde altijd cappellus genoemd.





{==667==} {>>pagina-aanduiding<<}

Hugonis Grotii Annotationes in Novum Testamentum, denuo emendatius editae. Vol. II. Groningae, apud W. Zuidema. 1827. 8vo. VIII, 418 pag. Bij Inteek. f 2-30.

Bij de aankondiging van het eerste deel des nieuwen druks van de groot's aanmerkingen op het N.V., in dezen jaargang, bl. 49 en 50, hebben wij den uitgever opmerkzaam willen maken op hetgeen björnstahl, in het vijfde deel van zijne reize, gemeld heeft van een handschrift van de groot's aanmerkingen over de Heilige Schrift, hetwelk zich te Delft in de boekerij van het Gymnasium aldaar bevindt. Mogelijk is deze wenk te laat onder de oogen gekomen van den uitgever, en zal hij, bij het laatste deel, op de eene of andere wijze, toonen, gebruik daarvan gemaakt te hebben; wij althans vinden het meer en meer der moeite waardig, om eene vergelijking te beproeven. Wij weten wel, dat men björnstahl wel eens beschuldigd heeft van wat al te begeerig te zijn geweest naar letterkundige bijzonderheden, waardoor hij welligt sommige dingen zich had laten wijsmaken; dan, in het geval der aanmerkingen van hugo grotius, verklaart hij, dezelve opgemerkt te hebben. Indien de goede man hierin bedrogen is geweest, zou het toch niet onnut geacht kunnen worden, de zuivere waarheid aan den dag te brengen. - Nog iets. Uit de vervolglijst der inteekenaren blijkt het, dat de nieuwe uitgave zeer wel ontvangen is, niettegenstaande het geheele werk, zelfs voor de inteekenaars, vrij hoog in prijs komen zal; doch het werk verdient het ten volle, en de uitvoering is keurig.




Philotas, Raadgever voor Lijdenden en derzelver Vrienden, door A.H. Niemeijer, Schrijver der Karakterkunde des Bijbels. Naar de laatste Hoogduitsche Uitgave vrij gevolgd en met Aanmerkingen ver-
{==668==} {>>pagina-aanduiding<<}
meerderd, door W. Goede. Te Utrecht, bij O.J. van Paddenburg. 1827. In gr. 8vo. 352 Bl. f 2-50.

Hoe veel, en daaronder ook hoe voortreffelijk, er voor lijdenden reeds geschreven zij, en ook in onze taal voorhanden, zoo moet nog dit werk ten hoogste welkom zijn. De voortreffelijke niemeijer is schrijver, niet alleen door het werk op den titel gemeld, maar ook door zijne opvoedingsgeschriften, als schrander wereld- en menschenkenner en verstandig Christen, te regt met roem bekend. Ook de vertaler gaf meerdere regt Christelijke geschriften in het licht, ook bijzonder voor lijdenden; de aanmerkingen of bijvoegsels van zijne hand zijn, onzes inziens, hoewel van eenig, toch van minder belang. Zij zijn ook slechts weinige en kort. Dat hij eenige stukken uit het werk zelve wegliet, omdat zij hem te lokaal, te temporeel, of, in andere opzigten, minder berekend voor ons, Nederlanders, toeschenen, keuren wij niet goed (hoewel wij het oorspronkelijke nimmer onder het oog kregen); want het smart ons, dat wij ook maar een enkel woord van niemeijer moeten verliezen. De vertaling of navolging komt ons voor goed te zijn; de stijl is vloeijend; wij ontmoetten slechts hier en daar eene kennelijke schrijfof drukfout, en tusschenbeiden eenen volzin, die ons min of meer donker was. De Eerw. goede moge, bij zijne eervolle rust, het godsdienstig publiek nog lange, door zoodanige proeven zijner nuttige werkzaamheid, verblijden!
Het is niet alleen troostrijke toespraak, die wij in dit werk voor lijdenden aantreffen; maar het is ook raad, teregtwijzing, bestuur, en ernstige poging, om iederen lijder, zoo veel mogelijk, terug te geven aan de maatschappij en alle zijne pligten. Alles ademt den medelijdenden menschenvriend, den gemoedelijken Christen, en den verstandigen wijsgeer. De schrijver bepaalt zich niet slechts tot lijders door kommer of armoede, langdurige of smartelijke ziekten, treffende verliezen, of zwaarmoedige misstemming van den geest; maar hij geeft troost,

{==669==} {>>pagina-aanduiding<<}
opbeuring, raad en moed, bijna bij iedere soort van leed, naar ligchaam of geest; en dit niet alleen door het uitzigt op het betere leven, maar door zoodanige aanwijzingen vooral ook, die hier reeds de gedachten van het smartelijke afleiden, en het gemoed stemmen tot meer dan onderwerping, tot tevredenheid, en het moedig volbrengen van de opgelegde taak.
Willen wij alleen maar de opschriften afschrijven der onderscheidene afdeelingen, (die 41 in getal zijn, terwijl alles doorgaans kort, maar, in den regten toon voor den lijder, overtuigend behandeld wordt) de lezer zou zelf zien, hoe rijk van inhoud dit waarlijk onschatbare boekdeel is; en konden wij proeven geven, wij gelooven, dat hij niets zou willen afdingen op den door ons aan het werk gegevenen lof. Niet alleen aan lijdenden moeten wij het boek aanbevelen, maar ook aan hen, wie het lijden nog niet zeer trof of drukte, en vooral aan hen, die veel met lijdenden omgaan, aan bezoekers van kranken en Leeraars van de Godsdienst, die niet slechts ambtshalve, maar werkelijk om licht, troost, raad en hulp toe te brengen, dit gewigtig, maar moeijelijk gedeelte van hunnen post wenschen te behartigen. Kortom, wij meenen bijna niet genoeg aangaande het nuttige en voortreffelijke van dit werk te kunnen zeggen, hntwelk compres gedrukt is, en zich daardoor ook, dat men waarlijk voor de kleine uitgave veel te lezen erlangt, aan een ieder aanbeveelt.
Ons willende bepalen tot het geven van ééne proeve, vonden wij ons al aanstonds in eenen moeijelijken drang, daar bijna alles daartoe even waardig scheen. No. 14 (waarop reeds het voorberigt bijzondere aandacht vestigt) was inderdaad daartoe zeer geschikt; dan, wij zouden het, wegens gebrek aan ruimte, zeer moeten inkorten, en alzoo verminken. Het bevat eene geschiedenis; zijnde: proef, om eenen jongen man, wegens het verlies zijner gade, te vertroosten, met betrekking tot zoo vele schadelijke gewoonten in het omgaan met diepbedroefde menschen, en waarschuwing tegen gekunstelde zwaarmoe

{==670==} {>>pagina-aanduiding<<}
digheid door verkeerd gevoel. Daarom dachten wij liever aan iets van het veelvuldige, dat men denkelijk in soortgelijk werk juist niet verwachten zou; b.v. over mislukte voornemens, en tegen afkeer van wereld en menschen; of over te ver gedrevene ontevredenheid met zichzelven, en tegen overspannene denkbeelden van deugd; of beantwoording van klagten over het verval van Godsdienst bij de menschen; of onderrigting aan een' jongen hervormer, die over miskenning en vervolging klaagt; of de perzikboom, iets voor ouders en opvoeders; of..... Maar wij kunnen alles niet noemen. Eindelijk bepalen wij ons bij No. 21, tegen den zelfmoord gerigt; dan ook hier moeten wij bekorten.
Een vriend had zeker man, tot zelfmoord genegen, door verstandige redenen van het ongeoorloofde en verfoeijelijke dier wandaad overtuigd; doch diens laatste grond van tegenspraak maakte hem verlegen. ‘Zou een mensch, een vader, toornig kunnen zijn, wiens zoon, onverhoeds tot hem terugkeerende, hem om den hals viel, en uitriep: Ik ben weder hier, mijn vader! Wees er niet vertoornd over, dat ik mijne reis verkort heb, die ik, naar uwen wil, nog verder had moeten voortzetten! Ik ben alleen welgemoed, waar gij zijt, en voor uw aangezigt wil ik lijden en genieten. En Gij, lieve Hemelsche Vader! zoudt hem van u verwijderen?’ Hij riep nu den raad van Philotas in, wiens antwoord hierop nederkwam: Dat denkbeeld houdt de lijder voor waar; er moet hem daarom aan gelegen zijn, het met alle bedaardheid des gemoeds te wegen. Het is een beeld, en beelden leveren altijd zulke bewijsgronden op, die eenigzins bedenkelijk zijn; en het harttreffende in het beeld, dat ons gevoel streelt, zou ons verstand ligtelijk overhalen, om het voor waar te houden, dewijl het eerste zulks wenscht.
Alles komt op de uitdrukkingen neêr: tot God terugkeeren; zich Gode in de armen werpen; zijn, waar God is; Hem nader of nader bij Hem zijn; voor zijn aangezigt lijden en genieten. Zij kunnen eenen gezonden

{==671==} {>>pagina-aanduiding<<}
zin hebben. Zij zijn geen ongepast zinnebeeld, waarvan wij ons, daar wij van onzen toekomenden staat niets bepaalds weten, en menschen zich geene andere dan menschelijke genoegens verbeelden kunnen, bedienen mogen bij den armen lijdenden of stervenden, en bij onszelven, om de natuurlijke vrees voor den dood te verzachten. Maar wij moeten geen beeld te ver, boven deszelfs bedoeling, trekken, en alzoo eene zinnebeeldige voorstelling in eene eigenlijke veranderen.
Gij wilt tot God terugkeeren, u in zijne armen werpen. - Wanneer vond dan het tijdstip plaats, dat gij nader bij God, vaker in zijne armen waart. Toen gij nog geen ander bestaan hadt, dan in het denkbeeld van den Oneindigen? Dit bestaan in God is immers door uw wezenlijk bestaan niet verminderd. Of, toen gij nog niet met dit ligchaam vereenigd waart, en in eenig ander gewest van Gods groote rijk leefdet? Het zou u zwaar vallen, mij te bewijzen, dat gij toen nader bij God waart, dan nu.
Gij wilt zijn, waar God is; voor zijn aangezigt lijden en genieten. - Waar is God dan, wanneer Hij niet daar is, waar gij, ieder oogenblik, bestaat? Lijdt en geniet gij niet, nu en altijd, voor zijn aangezigt? Bejegende u ooit iets zonder zijne toelating, tegen zijnen wil? Is Hij minder in staat, om voor u te zorgen, omdat gij op deze aarde leeft? Zoo zou dus de aarde de plaats zijn, waarheen God de rampzalige bannelingen uit zijn rijk zond, van welke Hij zich, in de overige deelen van zijn gebied, ontslaan wilde.
Gij wilt God naderbij komen. - Hoe nadert men dan den Oneindigen? Ik ken slechts twee wegen daartoe; die der waarheid en der deugd, enz. Wij zullen, gevolgelijk, na onzen dood, Gode des te naderbij zijn gekomen, hoe meer wij Hem hier op aarde naderden, d.i. hoe wijzer en beter wij werden. Hebt gij er een ander begrip van; stelt gij u Hem voor, als op zekere plaats ingesloten; hoopt gij in zijn huis te wonen, - zoo kan ik daarin niet van uw gevoelen zijn. Voor mij is de geheele we-
{==672==} {>>pagina-aanduiding<<}
reld Gods huis; alles, wat leeft, behoort tot zijn huisgezin, en Hij is den eenen zoo nabij als den anderen, enz.
Hoe kan nu de zelfmoordenaar gelooven, God naderbij te zullen komen, daar hij Hem zelf zeggen wil: Ik heb de reis verkort, die ik, naar uwen wil, nog langer had moeten voortzetten? Het zou even min hard als onwaarschijnlijk wezen, indien de Vader zeide: ‘Gij moet weinig vertrouwen in mij gesteld hebben, om te kunnen denken, dat ik u meer oplegde, dan gij verdragen kondet. Ik had u kracht genoeg verleend, om tegenstand te kunnen bieden. Gij hebt van deze kracht een slecht gebruik gemaakt. Zie hier deze, die geduldig geweest zijn, en geleden hebben, tot dat hunne maat vol was, en die zich nu onuitsprekelijk verheugen voor mijn aangezigt. Gij zijt nog ver af van dat standvastig geduld, van die kinderlijke overgave aan mijnen wil, welke u betaamde; gij zijt nog niet rijp genoeg, om onder deze volzaligen te leven. Ga dus in eene andere school, en leer daar eerst, wat gij op aarde hadt moeten leeren. Houdt gij dien proeftijd beter uit, dan moogt gij, gelijk die eersten, bij mij leven.’
Wij hopen, dat dit werk vele nadenkende lezers vinden zal, en gelooven naauwelijks, dat er een beter, meer algemeen nuttig boek, ten behoeve van lijdenden, geschreven worden kan.





Volledige en grondige Handleiding tot het teekenen van Land-, Zee- en Hemelkaarten, en van netten tot Coniglobiën en Globen, enz. Naar den derden Hoogduitschen Druk van J.T. Mayer, Professor te Göttingen, enz. vrij gevolgd en met Aanteekeningen verrijkt door M. Lemans, Onderwijzer in de Wiskundige Wetenschappen te Amsterdam. Met eene Voorrede van J. de Gelder, Hoogleeraar te Leyden, enz. Met platen. II Stukken. Te Amsterdam, bij G. Portielje. 1826, 7. In gr. 8vo. Te zamen XXIV, 397 bl. f 7-40.

Het teekenen eener landkaart, wanneer het gewest eenig-
{==673==} {>>pagina-aanduiding<<}
zins uitgestrekt is, en dus door de gedaante der aarde eene merkbare kromte heeft, is niet het vervaardigen van een plan, dat enkel naar regels van driehoeksmeting geschiedt, maar een werkstuk op zich zelf, dat eene afzonderlijke beschouwing vordert, en eene der nuttigste toepassingen oplevert der wiskunde. Het werkstuk onderstelt, als vooraf bekend, de geographische breedten en lengten van voorname plaatsen, als steden, zekere punten op kusten, grensscheidingen, rivierbogten, bergketenen, die door ligging of om andere redenen bijzonder geschikt zijn om eene schets der teekening zamen te stellen, waarin dan de tusschenliggende gedeelten, de omtrekken en verdere bijzonderheden, welke de kaart moet aanwijzen, met de hand ingevuld en voltooid worden, naar opgaven van een' meer plaatselijken aard. Dit alles nu verrigt zijnde op een' bol, van gedaante gelijk aan den aardbol, op welke wijze die aarde in het klein af te beelden op eene vlakke kaart, hetzij in één geheel, of bij gedeelten; ziedaar het bedoelde vraagstuk, op de meest algemeene wijze voorgesteld. Men heeft het opgelost, door zich te verbeelden, eerstelijk, eene doorschijnende globe, gesneden door de polen heen door een vlak of cirkel, die dus regthoekig op den aequator komt te staan; vervolgens midden in dien aequator een oog geplaatst, op gelijke afstanden rondom van dat vlak; eindelijk lijnen getrokken uit het oog naar alle de plaatsen, in het halfrond aan gene zijde van het vlak gelegen: want deze lijnen, door het vlak gaande, teekenen daarop even zoo vele stippen af, welke te zamen eene afbeelding uitmaken van eene helft onzer aarde, zoo als men die op de twee gedeesten eener wereldkaart gewoonlijk aantreft. Op geheel andere gronden heeft men het werkstuk opgelost voor kleinere gedeelten der aarde. De meridianen, of noord- en zuid-cirkels, op den aardbol loopen spits toe naar de polen, waardoor de ruimten naar het oosten
of het westen naauwer worden, hoe verder men zich van den aequator verwijdert. Om deze gesteldheid na te bootsen, heeft men óf regte lijnen voor de meridianen getrokken, doch die eenigzins schuins zamenloopen naar het bovenst of het onderst der kaart, en de cirkels van geographische breedte werkelijk door cirkels afgebeeld; óf men heeft, naauwkeuriger lettende op de juiste verhouding der toenadering naar de polen, ten gevolge hiervan, de breedtecirkels niet alleen door cirkels, maar ook de meridianen door kromme

{==674==} {>>pagina-aanduiding<<}
trekken afgebeeld. Belde grondbeginsels, echter, vinden meer dan ééne toepassing. De bewerking, door ons in de eerste plaats vermeld, behoort tot eene klasse, welke men de projectiën der spheer, of de afbeeldingen naar perspectief, heeft genoemd, en die op verschillende wijzen kunnen volbragt worden. De bewerking, voor gedeelten der aarde uit het tweede beginsel ontleend, is insgelijks op verschillende wijzen uitgevoerd geworden, en wordt meestal met eene soort van ontrolling van kleine gordels, of zonen, der aarde vergeleken, ofschoon zij het niet altijd is.
Het is vanhier, dat wij het werk van den beroemden mayer, waarvan thans de vertaling in het Nederduitsch verschijnt, ten sterkste aanbevelen aan den kaartteekenaar; aan hen, die belast worden met het opnemen van kusten, en het bijeenzamelen van andere berigten, tot hulpbronnen dienende voor volgende aardrijkskundige uitgaven; aan allen, met één woord, die zich met het vervaardigen en uitgeven van kaarten bezig houden. De kunstenaar, die enkel werkman is, vergenoegt zich met eenige voorschriften, die hij, om zoo te spreken, te gelijk met zijne werkplaats overneemt; en de vervaardiger van kaarten heeft welligt nooit gehoord van groote zwarigheden bij het trekken der lijnen, of de zamenstelling van hetgene men het net eener kaart noemt. In de gewone projectie van eene wereldkaart vindt hij de middelpunten zijner cirkels door eene gemakkelijke geometrische constructie, en voor het ontwerpen eener landkaart zijn eene of twee formulen, of wel tafels, daardoor berekend, voorhanden, waarmede hij, met behulp van de bekendste werktuigen, het noodige verrigt. Maar tot de kennis van zijn werk is hem onontbeerlijk, wat hij hier aantreft, en misschien ter naauwernood kent; te weten: waarom het zoo eenvoudige denkbeeld van projectie meestal onvoldoende is bij landkaarten; waarom er reeds onderscheidene manieren van ontwerpen zijn voorgeslagen; welke voordeelen de ontwerpers hierbij zochten te vereenigen, of welke nadeelen zij zochten te vermijden; waarin eigenlijk de waarde van de eene methode boven de andere te zoeken is; dat eene volmaaktere kaart veel meer insluit, dan enkel het denkbeeld van afbeelding of afteekening; en waarom in een bijzonder geval, dat namelijk der wassende kaarten, men geheel is afgeweken van beide grondbeginsels, die wij boven opgaven, en tot groot praktisch nut eene kaart heeft bekomen, op welke echter in 't geheel niet de gedaanten der gewesten behouden zijn.

{==675==} {>>pagina-aanduiding<<}

Tot die grondige en beredeneerde kennis van het kaartteekenen behoort dan, vooreerst, de kennis van hetgene men van eene goede kaart moet vorderen, of welke de vereischten zijn van kaarten. Vervolgens de middelen, hiertoe uitgedacht en in het werk gesteld, waarbij de overgang van den aardbol tot de projectiën de natuurlijkste schijnt, te meer, daar hierdoor aanstonds in het oog loopt, hoe ver deze verwijderd zijn van aan de vereischten te voldoen, en het doelmatige blijkbaar wordt dier pogingen, welke tot het uitvinden van andere middelen zijn aangewend. Daarna de werktuigen, tot de zamenstelling benoodigd, en eene vergelijkende opgave van bestaande landkaarten, van geographische maten, van de ligging van bekende plaatsen, benevens de wijze om zich van dien voorraad te bedienen, en de ontelbare misslagen te vermijden, waaraan men bij een haastig en onberaden gebruik van denzelven blootgesteld is. Dit laatste, de beoordeeling en keuze bij het verzamelen van opgaven voor eene nieuwe of verbeterde kaart, is in de kunst van kaartmaken het gedeelte, waarin misschien de grootste waarde is gelegen, en de schranderheid en het overleg van den vervaardiger het meest uitblinken. Ten laatste kan men er eenige geographische en zeevaartkundige vraagstukken bijvoegen, welker oplossing nog beter de waarde van het vorige doet uitkomen. In 't kort, het denkbeeld eener kaart, de middelen, de uitvoering, en een kritisch overzigt van het reeds gedane in het vak, deze zijn de gedeelten, welke eene theorie van het kaartteekenen moet omvatten.
Deze echter is niet de orde, waarin de Schrijver de zaken behandeld heeft. De Hoogleeraar de gelder, een onzer eerste wiskundigen, heeft, in eene aanprijzende voorrede, den Vertaler den lof gegeven, dat deze aan de voordragt zoo veel duidelijkheid en bondigheid heeft bijgezet, dat ‘de Duitscher, der Nederlandsche tale magtig, liever de vertaling dan het oorspronkelijke lezen zou.’ Wij kunnen niet sterker onze overtuiging uitdrukken, dat de Vertaler in staat is het werk te verbeteren, dan door te zeggen, dat wij nog liever van hem een oorspronkelijk stuk over dit onderwerp hadden gezien.
Dit toch, met behulp van het werk van mayer en het opslaan van eenige aangehaalde schrijvers, kon den Heere lemans niet moeijelijk vallen; en met zijne bedrevenheid in wiskunde en zijn gezond oordeel, waarvan reeds de ver-
{==676==} {>>pagina-aanduiding<<}
taling zoo vele blijken draagt, zou hij dezelfde zaken in een' nog meer verbeterden vorm hebben kunnen voordragen. De inleiding, of het algemeene overzigt, in het eerste Hoofdstuk voorkomende, is lang, zonder voor een' beginnende duidelijk te zijn, en kon zeer gereedelijk ineengesmolten zijn met de uitvoeriger verklaringen der methoden in Hoofdst. 3 tot 7, wanneer van deze laatste afgezonderd worden eene menigte opgaven van kaarten en bijzonderheden, tot het gebruik der werktuigen behoorende, welke, in een geheel vereenigd met het tweede Hoofdstuk, of in twee Hoofdstukken gesplitst, beter, naar ons inzien, de wiskundige gedeelten gevolgd, dan, zoo als hier, voorafgegaan hadden. Wij gelooven ook dat aan het doel van den Schrijver, om het werk praktisch te maken, wel zoo goed zou voldaan worden, indien de onderscheidene methoden niet de eene na de andere behandeld, maar eenigzins gerangschikt wierden, zoodat meer dadelijk in het oog viel, welke degene zijn, die het gebruik tot nog toe onder deskundigen bekend en gangbaar gemaakt heeft. Men zal met verbeterde theoriën gemakkelijker ingang vinden bij den kunstenaar, door eenigzins uit te gaan van manieren, die hij kent, dan hem den geheelen omvang van geleerdere beschouwingen, zonder wegwijzer, in eens voor oogen te stellen, en hem welligt af te schrikken door een toestel, welks bedoeling hij nog niet begrijpt. Dit is vooral in het oog loopend in het gedeelte over de projectiën, dat niet fraaijer kon behandeld worden, zoo het alleen voor een' wiskundigen lezer ware bestemd. Dan, hoe verrukt ook de wiskundige moge zijn, die uit een algemeen overzigt van lijnen de eigenschappen van den cirkel ziet te voorschijn komen, zou men aan de
gepastheid kunnen twijfelen, dat in eenige handleiding voor praktische meetkunde, waar de eigenschappen van cirkels van noode zijn, zulk een vergelegen standpunt gekozen werd; en vooral, wanneer de eigenschappen niet alleen van naderbij kunnen aangewezen, maar zelfs wiskunstig bewezen worden. Hetzelfde geldt van de projectiën, waarin al wat van onmiddellijke toepassing is binnen het bestek van weinige propositiën kan gebragt, of, is er een enkel punt, dat alleen uit meer algemeene beschouwingen voortvloeit, in eene noot afzonderlijk kan behandeld worden voor de genen, die het verstaan. Het vierde Hoofdstuk, dat het werk zoo zeer doet zwellen, is eene theorie van gezigtkunde, die hier eene plaats vindt, even als het

{==677==} {>>pagina-aanduiding<<}
eene plaats zou kunnen vinden in een werk over praktische perspectief, over het berekenen van eclipsen, over zonnewijzers. Maar als men b.v. alle werken, die over het water handelen, moest beginnen met de chemische zamenstelling der elementen en de leer der verwantschappen, hoe wijsgeerig schoon het verband en de overgang ook mogten schijnen, praktische lezers over rivierloop, over waterbouw en waterkeering, wars van die onnoodige geleerdheid, zouden al ligt de hun noodige theorie te gelijk voorbijgaan, en zich versterken in hunnen weêrzin tegen wetenschappelijke beginsels. Wil men den beoefenaar inlichten, laat men beginnen met in hem den lust tot kennis te onderhouden; en hiertoe weten wij maar één middel: dat men theoretische uitleggingen in een werk van toepassing striktelijk beperke binnen de grenzen van het volstrekt noodzakelijke, met aanwijzing van geleerdere werken voor wie ze daarna verlangt. Voor eene handleiding tot het teekenen van kaarten, bevat het werk wel veel, dat praktisch is; maar de praktische strekking van het geheel blinkt niet genoeg uit, om het oog van den praktisch belanghebbende te lokken. Onze aanbeveling, derhalve, van het werk, als der aandacht ook van den kunstenaar hoogst waardig, moge de nuttigheid van hetzelve uitbreiden.
Voor den wiskundigen lezer is dit werk eene uitmuntende proeve van rijkheid in de opgaven, van volledigheid in de berigten nopens de geschiedenis van dit vak, en uitvoerigheid in het gebruik der werktuigen; van alles, in één woord, wat buiten de geometrie en algebra valt; - hoedanigheden, welke men hem mag doen opmerken en aanprijzen: zoo groot is de voldoening, die ons een wiskundig betoog verschaft, dat de geest al ligt van het lastiger opzamelen van daadzaken afkeerig wordt. De voorzorgen, bij het gebruik van werktuigen in acht te nemen, kunnen niet te uitvoerig beschreven worden, en een wiskundige kan niet te veel door eigen gebruik, al ware het slechts tot oefening, zich van het doelmatige dier voorzorgen overtuigen, en naar eene vastheid van hand en oog streven, zonder welke de beste kennis van de inrigting bij de behandeling niet het minst vermag. Sedert de volmaking van formulen, en in het algemeen de grootere bedrevenheid in berekeningen bij landmeters, zeelieden en werktuigkundigen, worden graphische methoden somtijds te veel naar achteren geschoven; en echter hoe zal hij, die bij voorbeeld nooit de oplossing van een vraagstuk uit de vlakke drie-
{==678==} {>>pagina-aanduiding<<}
driehoeksmeting door passer en meetschalen beproefd heeft, kunnen hopen, een sextant of ander fijn werktuig met eenige zekerheid te hanteren? Het beantwoorden der vragen in de klootsche driehoeksmeting, en die, welke in de zoogenaamde behandeling der globen voorkomen, door middel van stereographische projectie, is eene der geschiktste oefeningen, om oogen en handen te gewennen aan het volvoeren van meer noodzakelijke opnemingen en metingen; en de middelen hiertoe, afgeleid uit eene volledige theorie der zaak, worden den liefhebber van wiskunde almede in dit werk aangeboden.

Geschiedkundige Verscheidenheden. Een onderhoudend Leesboek voor alle Standen. Naar het Hoogduitsch van S.C.M. Jeder. Te Haarlem, bij de Erven F. Bohn. 1826. In gr. 8vo. VIII en 310 bl. f 2-80.

De geschiedenis der Vrijmetselarij maakt den voornaamsten inhoud uit van dit Leesboek. Ook de volgende stukjes staan min of meer met eerstgenoemde geschiedenis in verband. Zij behelzen de geschiedenis van den ondergang der Tempelheeren, en de geschiedenis van de Rozenkruisers en der Illuminaten. De laatste hebben tot opschrift: de ziener swedenborg; de Rozenstrijd; de geest des tijds, echte weldadigheid, en de onbekende Tempel. Er heerscht in dit boek genoegzame verscheidenheid. Maar louter geschiedkundige? - Als het laatste stukje, behelzende namelijk eene Allegorie, niet moet uitgezonderd worden, dan zeker neen. Wij willen hierover met jeder noch iemand twisten, en stappen dus over hetzelve maar henen.
Om onpartijdig over dit werkje te oordeelen, moeten wij in de eerste plaats de toevlugt nemen tot het Voorberigt, als waaruit blijken moet, wat wij hier eigenlijk hebben te wachten. ‘Tot aanbeveling van dit werkje, 't welk onzen Landgenooten bij dezen wordt aangeboden, meent de Vertaler slechts weinige woorden te zullen noodig hebben, dewijl hij vertrouwt, dat de onderwerpen, die het bevat, zoo wat de stof, als wat vorm en wijze van behandeling betreft, hunne eigene aanprijzing met zich brengen. De oorspronkelijke Schrijver laat er zich in een kort Voorberigt op een' zeer bescheiden toon over uit, als enkel bestemd, om er een ledig uur, 't welk men van ernstiger bezigheden

{==679==} {>>pagina-aanduiding<<}
over heeft, aan te besteden, en stelt zich dus althans niet aan de beschuldiging bloot, dat hij minder geeft, dan hij beloofde.’ - Naar dezen maatstaf, gelijk het behoort, dit werkje beoordeelende, zijn wij verpligt te verklaren, dat dit Leesboek onderhoudend is, en dat men, een anders verloren uurtje aan deszelfs lezing bestedende, hetzelve niet geheel verloren heeft.
Ofschoon wij dan deze Verscheidenheden, als Leesboek voor alle Standen, aanprijzen, meenen wij echter vrijheid te hebben, om onze aanmerkingen mede te deelen, welke het een of ander stukje bijzonderlijk mogten raken. Het stuk, dat de verzameling opent, is blijkbaar, ook zonder 's Schrijvers uitdrukkelijke verklaring, zijn lieveling geweest. Het opschrift is: Geschiedenis der Vrijmetselarij. Hier hebben wij niet alleen minder gevonden, dan wij verlangd, maar ook dan wij met regt gewacht hadden. Het onderwerp is belangrijk, en wekt de nieuwsgierigheid. Dat deze bevredigd wordt, zullen wij den Vertaler niet nazeggen. De uitzondering, welke deze maakt, neemt niets weg van ons bezwaar. Wie belooft eene geschiedenis te zullen geven, moet woord houden, of hij belove niets. De Schrijver, die zelf Vrijmetselaar is, kan, ja, het best geacht worden berekend te zijn, om ons - datgeen, niet slechts van de lotgevallen der Vrijmetselarij, maar ook van haren oorsprong en eigenlijke strekking te verhalen, 't welk hij, zonder het geheim der Orde te verraden, openbaren mag. Hiertegen is niets in te brengen, mits van geene geschiedenis der Vrijmetselarij worde gewaagd. Hij behandelt de Vrijmetselarij slechts als verschijnsel in de Geschiedenis. Had hij dit stuk met dezen of eenen anderen, minder belovenden titel in het licht gegeven, dan zouden wij hierover hebben gezwegen. Ook dan zou het niet hinderen, dat geene bronnen worden genoemd. Nu staat het met de zaak anders geschapen. Alles ziet er hier te regenachtig uit, om het met den hoogdravenden titel: Geschiedenis der Vrijmetselarij ongemerkt te laten doorslippen. Recensent behoort zoo min als de Vertaler tot meergenoemde Orde, en beiden zijn dus niet in staat, een ander oordeel te vellen, dan hetwelk over de onpartijdigheid en waarschijnlijkheid van het verhaalde gaat. Hiertegen merkt Recensent niets aan.

- Ignoti nulla cupido, 
Nullaque aversatio est - 

Noch goed noch kwaad zullen wij van die Orde zeggen.

{==680==} {>>pagina-aanduiding<<}
De zedelijkheid of wanzedelijkheid der Ordebroeders bewijst noch voor noch tegen. ‘Wat dan?’ Indien een oningewijde deze vraag doet, of liever, als deze vraag in zijne tegenwoordigheid gedaan wordt, dan is het antwoord: ‘het regent.’ Voor ons moge het altijd zoo regenen!
‘Zoo min vóór, als na thomasius ontbrak het aan getuigen voor het werkelijk bestaan van geestverschijningen; maar dit waren voor het meerderdeel lieden, die zelve zoo weinig geest hadden, dat men naauwelijks begrijpen kan, wat de verheerlijkten bewoog, zich bij voorkeur met de zoodanigen in te laten, ten zij men onderstelle, dat hun soms de lust bekruipt, om in een ledig ligchaam, 't welk der verrotting nog niet is overgegeven, terug te keeren. Wanneer echter menschen, die eene wetenschappelijke beschaving hebben, en reeds bewijzen van uitstekende geestvermogens gaven, zich in de rijen der geloovigen scharen, dan behoeft het niemand te bevreemden, dat eene menigte van nieuwsgierigen zich rondom hen verzamelt, en hen met de vraag bestormt: “hoe was het dan eigenlijk?” Dit ondervond swedenborg.’ - Zoo schrijft jeder, bl. 246; en deze woorden, uit het stukje de ziener swedenborg ontleend, mogen ook tot proef strekken van zijne meestal luimige schrijfwijze. Jeder geeft twee stalen op, uit welke blijkt, dat swedenborg niets minder dan ziener was. Deze zou bedrog hebben gepleegd, en niet zichzelven misleid hebben. De Vertaler verklaart (bl. V) niet te kunnen bepalen, in hoe ver men zich op het getuigenis van jeder volkomen kan verlaten. Ook om jeder hadden wij wel gewenscht, dat hij zijn getuigenis voor de regtbank der menschheid had bewezen, door bronnen aan te halen. Zelfs de dweeper, die het spoor bijster is, heeft regten, vooral na zijnen dood. Het hart van zulk eenen moet men niet los weg zonder geldende bewijzen verdenken, laat staan beschuldigen. Hier geldt alleen strikte geschiedkundige waarheid, welke bij jeder niet sterk genoeg tegen swedenborg spreekt. Zeggen is ook hier geen bewijzen.
De Vertaler heeft ons de moeite uitgewonnen, nog meerdere aanmerkingen mede te deelen. Hij heeft getoond voor zijne taak berekend te zijn. Dezen lof kunnen wij niet aan alle Vertalers zoo ruimschoots geven.






{==681==} {>>pagina-aanduiding<<}

Beknopte Geschiedenis van Griekenland, enz. Naar het Engelsch van Dr. Goldsmith. Tweede verbeterde en vermeerderde Uitgave, door P.N. Muyt. Te Zaltbommel, bij J. Noman. 1824. In kl. 8vo. f :-40.

Kort Overzigt der jongste Gebeurtenissen in Griekenland. Te Zaltbommel, bij J. Noman. 1825. In kl. 8vo. f :-20.

De vermaarde Dr. goldsmith gaf in het jaar 1776 te Londen in twee deelen zijne geschiedenis van Griekenland uit. Deze geschiedenis vond grooten bijval, bijzonder in eenen tijd, waarin men over 't algemeen minder in dit vak werkte, dan naderhand en thans. De verdienstelijke christ. dan. beck vertaalde dezelve in 1792 in het Hoogduitsch, waarvan daarna, zoo wij ons niet bedriegen, een herdruk is verschenen. In het jaar 1808 kwam er te Amsterdam een leesboek te voorschijn, verkort naar het Engelsch van goldsmith. De Heer muyt heeft dat leesboek, wat taal en stijl betreft, gezuiverd, en zich nu bediend van de aanmerkingen, hem bij de eerste uitgave gemaakt.
Na Dr. goldsmith is er veel over Griekenland geschreven. Men heeft vele zaken uit een ander oogpunt beschouwd, vele dwalingen verbeterd, en de bronnen voornamelijk veel naauwkeuriger waargenomen. Hieruit volgt, dat men thans zoo niet alles, wat goldsmith schreef, voor echt moet naschrijven. Wij zullen dit ophelderen door een voorbeeld, hetwelk nu algemeen bijna bekend is. Bl. 47 wordt gezegd, dat pericles een bijzonder belang had in het verwekken des Peloponnesischen oorlogs, omdat hij den staat veel schuldig was en geene rekenschap konde doen. Nadat Prof. wyttenbach de bronnen, waaruit dit vertelseltje gevloeid is, heeft aangetoond, gelooft geen mensch daar meer aan. Zulke en dergelijke zaken had een bewerker van leesboeken voor de scholen moeten veranderen en verbeteren. Aan drukfouten in eigennamen ontbreekt het, al dadelijk in den Inhoud, niet; Urgos, Mardoning, enz. Andere fouten heeft de Heer muyt nageschreven uit de vertaling van 1808. Zoo lezen wij bl. 43 van een gevecht bij Tangora. Ook in de uitgave van. poster staat Tangora, in plaats van Tanagra. Bl. 31 en vervolgens noemt muyt de geboorteplaats van aristoteles Hagyra. Waarom? Omdat Hagyra staat in de uit-
{==682==} {>>pagina-aanduiding<<}
gave van poster, bl. 118. De ware naa is Stagira. Wij moeten van dergelijke ondernemingen bijna zeggen: Ne sutor ultra crepidam!
Het tweede door ons aangekondigde stukje heeft denzelfden Heer muyt tot auteur. De geschiedenis gaat tot op den aanvang des jaars 1824, en zou, volgens het oordeel des schrijvers, kunnen dienen tot een vervolg van het vorige. Het vorige eindigt met het jaar 146, toen Griekenland, onder den naam van Achaja, een Romeinsch wingewest werd. Tusschen dat jaar 146 en 1821, het begin des tegenwoordigen Griekschen oorlogs, is nog al eene aanmerkelijke gaping! En evenwel moet het boekje een vervolg op dat van goldsmith heeten! De schrijver zegt, zijn stukje uit de beste bronnen te hebben geput. Wij hadden ze gaarne genoemd gezien. Over 't algemeen is dit verhaal zeer kort, en te oppervlakkig, dan dat jonge lieden daaruit een goed denkbeeld van dezen merkwaardigen worstelstrijd kunnen ontvangen.




Brieven van Q. Horatius Flaccus, uit het Latijn vertaald, en met wijsgeerige Aanmerkingen verrijkt. Door M.S. Polak. Te Amsterdam, bij S. de Grebber. 1827. In gr. 8vo. 317 Bl. f 4-50.

De Heer polak schrijft iets in zijne voorrede, hetwelk ons in dit geval wat veel gevergd toeschijnt. ‘Wil men een juist oordeel over dit werk vellen,’ zegt zijn Ed. ‘zoo moet men hetzelve, vooraf, geheel doorgelezen hebben.’ Tot dien prijs zou Recensent voor deze Brieven bedanken. Maar hij wil gaarne transigeren, en zijn oordeel zeggen over het begin en het einde. Misschien kan men daaruit wel een zeker besluit voor de rest opmaken. Twee dingen staan ons alzoo te beoordeelen: de vertaling en de wijsgeerige aanmerkingen. Wij zullen tot voorbeeld nemen den eersten brief uit het eerste boek, en den tweeden of laatsten uit het tweede boek.
Maecenas! wiens lof mijne zangnymph bij hare wording meldde. Horatius zegt eenvoudig: ‘Maecenas, door mij in mijnen eersten zang vermeld.’ De Heer polak heeft dat een weinig hoogdravender en, gelijk hij meende, poëtischer gemaakt. Dat prijzen wij niet. De brieven en satyren van

{==683==} {>>pagina-aanduiding<<}
horatius maken daar geene aanspraak op. Zij verheffen zich niet veel boven het proza. Dezelfde aanmerking maken wij op de woorden: Mijne jaren hebben het vuur der jeugd gebluscht. Horatius zegt: Non eadem est aetas, non mens.
Bij het volk zijne ontschuldiging af te leggen. Dit drukt het denkbeeld van horatius niet uit. Zijne meening is: ‘Het volk om lijfsbehoud te smeeken.’ Te smeeken, dat de overwinnaar, die hem ter aarde geveld heeft, hem in 't leven moge sparen.
Houd ik mij thans bezig met de wijsbegeerte, met het vinden van grondstellingen, welke ik, door onderling vergelijk, tot een geheel zoek te verbinden, en die mij steeds nuttig zullen zijn, daar ik dezelve, waar het noodig is, of ten troost, of ter besturing mijns gedrags, bezig. Dit is geene vertaling, maar eene woordenrijke omschrijving van éénen regel: Condo et compono quae mox depromere possim. Dat doet de Heer polak dikwijls, en lascht er ook zijne parenthesen in, b.v. bl. 7. (als zijnde in haar alleen het middel om gelukkig en wel te leven opgesloten) en bl. 9. (zoo gij anders, al te zeer een kweekeling der zinnen, u volkomen te genezen, niet in staat zijt) hetwelk niet is goed te keuren.
Deze aanmerkingen zijn reeds genoeg over den eersten brief des eersten boeks. Wij konden dezelve gemakkelijk vermeerderen, maar willen ook iets zeggen over den laatsten brief des tweeden boeks.
Eenmaal zocht hij te ontvlugten. - Semel cessavit. ‘Eenmaal kwam hij in zijnen pligt te kort.’ De geestigheid van het origineel is niet bewaard.
Indien u nu dit getrouw verhaal geenen tegenzin tegen hem inboezemt. Dit is eene al te vrije vertaling van: Excepta nihil si te fuga laedit.
De enge voetstappen der Dichters navolgen. Dit blijft duister, zelfs na de verklaring, hiervan in de noot onder den tekst gegeven. Wij zouden de contracta vatum vestigia vertalen: ‘Stil, eenzaam voetspoor der Dichters.’
Een zeker edel Athener. - Haud ignobilis Argis. ‘Een fatsoenlijk man te Argos.’
Was al eens het zegel aan een wijnkruikje (een bewijs van vijandelijken aanval) beschadigd, hij verdroeg dit met bedaardheid. Met één woord, hij was de man, die in alle voorkomende zwarigheden raad wist. - Posset qui ignoscere servis. Et signo laeso non insanire lagenae. Posset qui rupem et puteum vi-
{==684==} {>>pagina-aanduiding<<}
tare patentem. Die vijandelijke aanval is niet grappig. Non insanire. ‘Die zich van razen konde onthouden.’ Qui rupem et caet. ‘Die eene rots en open put heel wel wist te mijden. Die heel wel alleen of los kon loopen.’ Door de vertaling van polak gaat veel nalfs verloren. En zij is ook niet juist.
Of wel datgene (om met de Regtsgeleerden te spreken) wat hij, gedurende een, bij de wet bepaald aantal jaren, in bezit gehad heeft. Hier hadden wij eene Regtsgeleerde uitdrukking verwacht. Horatius heeft dezelve. Quaedam mancipat usus.
Een akker te Vejes gekocht heeft. Vejes kennen wij niet, wel Veji. Ook bezit iemand geen akker te Veji, maar bij Veji.
Dan, reeds aanmerkingen genoeg. Wij meenen hieruit te mogen opmaken, dat de Heer polak zijne taak hier en en daar naauwkeuriger had kunnen verrigten, en wel te gemakkelijker, daar de Brieven van horatius zoo dikwijls verklaard en vertaald zijn. Onder de verklaarders schijnt polak alleen doering te kennen. Deze heeft, wel is waar, gebruik gemaakt van den arbeid zijner voorgangeren, maar niet altijd met even veel oordeel. Doering is de regte man niet. Voor het overige schijnt de Heer polak een' goeden aanleg voor de studiën te bezitten; en het is te wenschen, dat zijn smaak, welke nog niet geheel verbasterd is, door goede leiding en het lezen der Ouden, meer en meer moge gezuiverd worden. Hij staat op een gevaarlijk punt. Dat hebben wij gemerkt uit de zoogenaamde wijsgeerige aanmerkingen, met welke deze vertaling, volgens het titelblad, verrijkt is. Wij zouden zeggen: het goede, dat er in is, ontsierd is. Een gedeelte der wijsgeerige aanmerkingen is van een' taalkundigen aard. Hiervan slechts twee staaltjes. Bl. 306: Immers deze fabel leert slechts, gelijk eene oude Amsterdamsche uitgave van horatius aanteekent: Non esse sanos, qui nolint agnoscere errores suos et illos castigare, etiam, si alioqui sint non mali. En hoe zouden deze woorden, naar de verklaring van den Heer doering, met de voorsten, in eenige verhouding kunnen staan? - Bl. 14 ontmoeten wij eene Latijnsche aanteekening, van polak zelven, zoo het schijnt: ‘Lectionum hic varietas, scilicet, prodocet et perdocet, nihil sane offendit, alteram enim altera rependendo, fit ut cernatur, geminas in
contextu vices sensu incolumi posse recipi.’ Een Apollo, die dat

{==685==} {>>pagina-aanduiding<<}
verstaat! - De wijsgeerige aanmerkingen zien er dikwijls nog bonter uit. Stoïcijnen, Epikuristen, wolf, herder, cicero, mendelszoon leveren contingenten. En als polak zelf philosopheert? Spectatum admissi! Wij meenen nu juist niet, dat hij zoo verkeerd over deze en gene zaken keuvelt; maar dat bijna niets van al, wat hij keuvelt, bij de Brieven van horatius, welke wij gelezen hebben, te pas komt. De ergste van alle noten is de langste, bl. 313 enz., waar hij onder anderen zegt: Hiermede nu, is aan den Genius, maar nog niet aan de vraag, ‘van waar dit onderscheid bij twee, uit denzelfden vader, geborene kinderen?’ voldaan. Doch, daar deze vraag tot de gewigtigste wijsgeerige punten behoort, zullen wij dezelve naauwkeuriger overwegen. Hoe komt het, dat, van denzelfden vader, en dezelfde moeder, twee zonen geboren worden, van welke de een sterk, de ander zwak, de een groot en dik, de ander klein en mager is? Hier zijn wij gedwongen, om met eenen mendelsz. aan d'alembert toe te roepen: Zeg mij Materialist! wat stof is? enz. enz. enz. Wij zullen nu van dit werkje des Heeren polak niets meer zeggen, hopende dat hij onzen raad zal opvolgen. Dan kan er nog iets goeds van hem komen.




Récherches sur l'ancien Forum Hadriani et ses vestiges, pres de la Haye, en Hollande, par le Baron de Westreenen de Tiellandt. à Amsterdam et à la Haye, chez les Frères van Cleef. 8vo. f :-60.

Onze Koning paart met zoo vele goede hoedanigheden en deugden ook de loffelijke en Vorsten vereerende zucht, om kunsten en wetenschappen van allerlei aard te beschermen en aan te kweeken. Getuige van die zucht is ook de aankoop van Arendsburg, gelegen op den grond van het oude Forum Hadriani, het tegenwoordige Voorburg, gelijk men meent. Terwijl de aandacht der liefhebberen van vaderlandsche oudheden op dat plekje gronds gevestigd is, en zij den kundigen en onvermoeiden Hoogleeraar reuvens, onder wiens opzigt thans de grond wordt opgedolven, eenen rijken schat voor het Leydsche Museum toewenschen, verschijnt dit stukje van den Baron van westreenen ter geschikter ure. Het maakt ons bekend met het voornaamste, hetwelk over het Forum Hadriani geschreven is. Keizer hadriaan bezocht

{==686==} {>>pagina-aanduiding<<}
op zijne reizen ook ons vaderland, ongeveer in het jaar 120 onzer tijdrekening, en stichtte die marktplaats, naar zijnen naam genoemd. Volgens de beroemde Kaart van peutinger, van welke een gedeelte in steendruk het werkje van westreenen versiert, wordt de waarschijnlijke ligging van het Forum bepaald, en daarna de geschiedenis van hetzelve, wat er van geworden zij, welke oudheden er van tijd tot tijd gevonden zijn, en wat meer van dien aard is, tot op heden, ontvouwd. Het is waarlijk eene belangrijke plek gronds, waar eens het lot der naburige volken beslist, regt gesproken, handel gedreven, en krijg gevoerd wierd. Of dezelve ook in haren schoot de beenderen van Romeinen en Noordsche volken, adelaars der legioenen en kruisen der Christenen, beelden der Godheden van het Kapitool en van den Heiland der wereld bevatte, zal de tijd leeren. Wij hopen op eene goede vangst.




De Ton van Diogenes, Romance, door J.F. van Goethem, Onderwijzer aan het Instituut te Elburg. Gedeeltelijk naar aanleiding van het Hoogduitsch proza van anton wall. Voor rekening van den Autheur. Te Nijmegen, bij de Wed. J.C. Vieweg en Zoon. 1827. In gr. 8vo. 29 Bl. f :-40.

Ofschoon wij geene genoegzame reden hebben kunnen vinden, om welke de Heer van goethem, wien wij hier voor het eerst als dichter of verzenmaker ontmoeten, deze Romance met geweld afzonderlijk de wereld in moest zenden, en niet liever dezelve in het Mengelwerk van een Tijdschrift of Jaarboekje geplaatst zocht te krijgen, als wanneer hij het voorregt zoude genoten hebben der critica intra parietes, of der beoordeeling onder vier oogen (een voorregt, voor den poetischen aanvanger even voordeelig en aangenaam, als de privilegia legitima voor de minderjarigen); zoo erkennen wij echter gaarne, dat men deze navolging, of liever dichterlijke bewerking, niet beoordeelen moet naar de onbeholpene en geheel verkeerde scansie van deszelfs eersten regel:


{== afbeelding 	==} {>>afbeelding<<}
    
 


of naar de, voor eenen onderwijzer, onvergeeflijke verkeerde vervoeging van het werkwoord rijten, op bl. 26.

..... zal 'k in mijn ton gezeten, 
- 't hart van een u reten 

of naar de op sommige plaatsen verzuimde ineensmelting der stomme e met den volgenden klinker. Neen; men bespeurt hier, met genoegen, aanleg tot den dichterlijken verhaaltrant, en ziet met spijt, dat van goethem, door te groot vertrouwen op eigene kracht, of het gemis der raadgevingen en teregtwijzingen van eenen letter- en dichtkundigen vriend, zijne intrede in de dichtende wereld niet zoo fatsoenlijk gedaan heeft, als anders het geval zoude geweest zijn.






{==1==} {>>pagina-aanduiding<<}

Mengelwerk.

Het evangelie ten regten tijde verkondigd, en de bedenkingen van het ongeloof daartegen wederlegd.

Door Adr. Stolker.

Nooit werd gewigtiger tegenwerping tegen de Christelijke openbaring ingebragt, dan deze, dat, zoo dezelve waarlijk van God herkomstig geweest was, zij veel vroeger aan het menschdom geschonken zou zijn geworden. - Zij rust op de onderstelling der waarheid, dat het Evangelie allereerst en alleen in staat geweest is, om de menschen te brengen tot dien trap van kennis van God en zijnen volmaakten wil, tot die betrachting van godsvrucht en deugd, en, daardoor, tot verkrijging van die gelukzaligheid, waartoe zij, door christus, zijn opgeleid.
Deze waarheid, wel verstaan, wordt door de Christenen, met het hoogste regt, op gezag van het Evangelie zelf, voorgestaan en verdedigd. Het ongeloof loochent ze, en, ze, naar sommiger valsche leerbegrippen, misduidende, bestrijdt het daarop dezelve, tegen de Christenen, op de volgende wijs:
‘Gij beweert, dat het menschdom, vóór de komst van christus, verstoken is geweest van genoegzame kennis, om God, op eene waardige wijze, te kunnen vereeren, en van voldoende krachten, om deugdzaam te leven en zalig te worden, en dat het dus natuurlijk blind en noodzakelijk ondeugend heeft moeten zijn, en onvermijdelijk voor eeuwig verloren heeft moeten gaan. Indien dit zoo is, waarom is dan het Evangelie niet vroeger geopenbaard? Hoe is het bestaanbaar geweest met Gods heiligheid, wijsheid en goedheid, de menschen, veertig eeuwen lang, verstoken te laten van

{==2==} {>>pagina-aanduiding<<}
de middelen, om deugdzaam en gelukkig te worden? hunne verblinding en zedeloosheid zoo lang te gedoogen, en zoo vele millioenen hunner zich onvermijdelijk in een eeuwig verderf te laten storten? Hij had dit kunnen voorkomen, indien Hij hen niet zoo onwetend en zwak geschapen, of, zoo zij het, door eigene schuld, geworden waren, terstond verlicht en ondersteund had, zoo als men beweert, dat Hij, na verloop van vierduizend jaren, door de Christelijke openbaring, gedaan heeft. Dat men ons derhalve zegge: waarom Hij dit zoo lang hebbe uitgesteld? Doch dit kan men niet. Men is hier buiten staat, om de eer van Gods wijsheid en zedelijke eigenschappen te redden; en derhalve, het Christendom is een verdichtsel.’
Men moet zich bedroeven, als men de antwoorden leest, welke op deze tegenwerping, van tijd tot tijd, gegeven zijn. Veelal zijn zij enkele magtspreuken, wel geschikt om ongeloovigen te maken, maar niet om ze te overwinnen, - nu of dan, misschien, in staat om eenen tegenspreker te overbluffen en te doen zwijgen, maar nooit om hem te overtuigen. Zij zijn bewijzen van onverstand en verlegenheid, die elken twijfelaar in de verdenking der waarheid moeten sterken, - een iedel roepen, waarbij onze heilige Godsdienst ongehandhaafd blijft, en de dwaling krachten, het ongeloof veld wint.
Sommigen zijn gereed, om hier enkel verborgenheid! te roepen, als ware dit een tooverwoord, magtig om het gezond verstand de hoogste ongerijmdheden, en somtijds zelfs onbestaanbaarheden en tegenstrijdigheden, te doen verzwelgen. Dezen verdienen geen antwoord.
‘God handelt, (zeggen anderen) in de bedeeling der genade en van den Godsdienst, met de menschen, naar zijn vrijmagtig welbehagen; Hij is aan niemand rekenschap schuldig, en men mag Hem niet vragen, waarom Hij de openbaring des Evangelies niet vroeger geschonken heeft.’ En dit antwoord zal in staat zijn, om bij iemand de bedenking op te lossen, welke tegen Gods heiligheid, wijsheid en goedheid is ingebragt!

{==3==} {>>pagina-aanduiding<<}

‘Men mag (gaat men voort) Gods handelwijs niet beoordeelen of bedillen: zijne wegen zijn te verheven, om naar onze bekrompene bevattingen te worden afgemeten. Als wij ze niet begrijpen, hebben wij ze alleen te bewonderen, en uit te roepen: o diepte des rijkdoms!’ enz. En dit zal bewijzen, hetgeen in de tegenwerping ontkend wordt, dat God waarlijk zulk eene handelwijs, als men beweert, met de menschen gehouden heeft!
Laat ons opmerken, dat zij, bij welken wij dergelijke antwoorden vinden, meer hun eigen wanvoegelijk zamenstel, dat buiten de heilige schrift verdicht is, dan de leer van het Christendom zelf, trachten te verdedigen; en laat ons, in erkentenis, dat God nooit op eene willekeurige wijze met ons handelt, en nooit iets doet, hetgeen wij niet ontdekken kunnen met wijsheid, heiligheid en goedheid overeen te komen, op de voorgestelde zwarigheid een antwoord trachten te geven, hetwelk het Christendom zelf van alle bedenking ontheft en van alle opspraak zuivert.
Hiertoe meenen wij, dat noodig zal zijn, vooreerst, te doen zien, dat de gemelde zwarigheid schier alleen gerigt is tegen sommiger ongegronde leerstellingen, en dat wij duidelijk bepalen, hoe ver zij slechts, als tegen het Christendom zelf gekant, kan worden aangemerkt. - Daarna, dat wij ze, als zoodanig, wederleggen, door te toonen, dat de Christelijke openbaring niet vroeger aan het menschdom heeft kunnen, dat is, in gevolge van Gods heilig, wijs en goed ontwerp, niet vroeger heeft moeten verkondigd worden. - Eindelijk, dat het juiste tijdpunt, waarop het Evangelie is geopenbaard, het eerste en eenigste is geweest, hetwelk men, in de gansche geschiedenis des menschdoms, kan aanwijzen, als geschikt, om het oogmerk, hetwelk God er mede bedoelde, te bereiken.

I

Wij moeten eerst doen zien, dat de ingebragte zwa-
{==4==} {>>pagina-aanduiding<<}
righeid schier alleen gerigt is tegen sommiger ongegronde leerstellingen, en bepalen, in hoe ver zij slechts, als tegen het Christendom zelf gekant, kan worden aangemerkt. - Het spreekt van zelf, dat, voor zoo veel zij bouwt op onderstellingen, welke in het Christendom geenen grond hebben, zij geene wederlegging behoeft: want wat heeft het Christendom te doen met zwarigheden, welke niet deszelfs eigen en zuiver leerstelsel, maar het bedorven en verbasterd leerstelsel van sommigen drukken? Indien men, te regt, van dezen vordert, dat zij die zwarigheden van hun leerstelsel afweren; hij, die enkel onderneemt om dat van het Evangelie te verdedigen, heeft daarmede niets te maken. - Nu zijn de onderstellingen, waarop de ingebragte tegenwerping rust, onbetwistbaar deze: ‘Het menschdom was, vóór de komst van christus, verstoken van genoegzame kennis, om God, op eene waardige wijze, te kunnen vereeren en gehoorzamen, - het ontbeerde het vermogen, om deugdzaam te leven, - het kon dus onmogelijk zalig worden, en moest onvermijdelijk verloren gaan,’ en dergelijken. Maar deze onderstellingen, zoo onbepaald, als zij hier worden aangenomen, hebben niet alleen geenen grond in het Evangelie, maar zijn zelfs met deszelfs doorgaanden en allerduidelijksten inhoud strijdig. Het Evangelie leert zeer zeker, dat het menschdom, vóór de komst van christus, verstoken geweest is van die mate van kennis, met welke christus hetzelve allereerst verlicht heeft: (en dit is waarachtig: want, men stelle de verlichting van
eenige wijsgeeren zoo groot als men wil, nooit hebben zij de verlichting van het gros hunner tijdgenooten te weeg gebragt, en nooit heeft het gros des menschdoms, ergens, die opgeklaarde denkbeelden, wegens Gods wezen, redelijken dienst en welbehagen, gehad, welke christus' leer allereerst verspreid heeft onder hen, aan welken zij is verkondigd) maar het Evangelie leert nergens, dat het menschdom, vóór de komst van christus, van genoegzame kennis volstrekt verstoken is geweest. Het leert integendeel uitdrukkelijk,

{==5==} {>>pagina-aanduiding<<}
dat het God heeft gekend, schoon het Hem, als God, niet heeft verheerlijkt en gedankt, en het leert, dat het daarom niet was te verontschuldigen; ten duidelijken bewijze, dat het beweert, dat deszelfs kennis genoegzaam geweest is. - Wijders: het Evangelie leert wel, dat de kennis des menschdoms, vóór christus, niet genoegzaam geweest is, om God op zoo waardige wijze te kunnen vereeren en gehoorzamen, als daarna. En dit spreekt van zelf, dewijl anders de komst van christus noodeloos geweest zou zijn. Maar het Evangelie leert nergens, dat de kennis des menschdoms, vóór christus, niet genoegzaam geweest is, om God, in het geheel, op eene waardige wijze, te kunnen vereeren en gehoorzamen. Het leert integendeel, dat God te vereeren en gehoorzamen, naar mate zijner kennisse, te allen tijde geweest is Hem waardiglijk vereeren en gehoorzamen, en het leert, dat dit altoos genoegzaam geweest is, - dat God nooit meer van de menschen heeft gevorderd, en dat, voor zoo veel zij natuurlijk blind geweest zijn, zij geene zonde gehad hebben. - Verder: het Evangelie leert wel, dat het menschdom, vóór de komst van christus, dat vermogen niet gehad heeft, om deugdzaam te leven, - over het geheel niet in staat geweest is, om het, in betrachting van verhevene deugd, zoo ver te brengen, als de Christenen, door christus. En dit is wederom buiten alle kijf, daar het noch die volkomene kennis van zijne verpligtingen had,
noch die uitmuntende drangredenen, om er zich van te kwijten, welke de Christenen, door het Evangelie, hebben ontvangen; terwijl het daarenboven belemmerd was door het bijgeloof en de vooroordeelen, die alleen door het Christendom verdreven zijn. Maar het Evangelie leert nergens, dat aan het menschdom, vóór christus, ten eenemale het vermogen ontbroken heeft, om in het geheel deugdzaam te kunnen leven. Het leert integendeel, dat het altoos, van adam af tot op christus, zoo veel vermogen gehad heeft, als genoegzaam geweest is tot die deugdsbetrachting, welke God van hetzelve heeft gevorderd. En, in gevolge van

{==6==} {>>pagina-aanduiding<<}
dit alles, leert het Evangelie wel, ('t welk ook in zichzelf volkomen waarachtig is) dat het menschdom in 't gemeen, vóór christus, niet in staat is geweest, om, door zijne deugdsbetrachting, tot die verhevene gelukzaligheid te komen, welker belofte allereerst uitdrukkelijk aan de betrachting van Christelijke deugd en godsvrucht is gehecht geworden; maar het leert nergens, dat het aan 't menschdom, vóór christus, volstrekt onmogelijk geweest is, om tot eenige gelukzaligheid te komen. Het leert integendeel, dat voor hetzelve, te allen tijde, van adam af tot op christus, indien het wèl deed, verhooging was, en dat Jood en Griek altoos heerlijkheid, eer en vrede konden verwerven, door, naar hun vermogen, het goede te werken. - Schoon dan ook het Evangelie zekerlijk leert, dat het menschdom, over het geheel, ten tijde van christus' komst, door de verwaarloozing der kennis en het misbruik der vermogens, welke God aan hetzelve geschonken had, zich zijner gunst onwaardig had gemaakt, ten eenemale voor Hem verwerpelijk was geworden, en zich zoo zeer verblind en verhard had, dat het onmogelijk door zichzelf was te redden, en onvermijdelijk verloren zou gegaan zijn, zoo God zich niet genadiglijk, in christus, over hetzelve ontfermd had; zoo leert echter het Evangelie nergens, dat het menschdom, vóór christus, altijd in zulken staat verkeerd heeft, waarin het, onvermijdelijk, voor eeuwig heeft moeten verloren gaan. Het leert
integendeel, dat, zoo wel vóór als na christus' komst, de staat des menschdoms, ten aanzien van veroordeeling en behoudenis, altoos dezelfde geweest is, - dat altijd waarachtig was: naar uwe werken zult gij geoordeeld worden, - en dat, gelijk, van den eenen kant, het eeuwig leven was te verkrijgen voor hen, die, met volharding in goeddoen, heerlijkheid, eer en onverderfelijkheid zochten, zoo ook verbolgenheid en toorn was te wachten voor hen, die der waarheid ongehoorzaam en der ongeregtigheid gehoorzaam waren, in alle eeuwen der wereld, onder alle Gods bedeelingen over de menschen, altijd evenredig aan het

{==7==} {>>pagina-aanduiding<<}
hun geschonken licht en de hun verleende krachten, en dus tevens evenredig aan de innerlijke waarde en den trap van hunne deugd, en aan de inwendige snoodheid en den graad van hunne schuld en zonde.
Ziet daar de echte leer van het Evangelie, in tegenstelling van die, welke aan hetzelve in de tegenwerping wordt opgedicht. Deze leer is redelijk, en niet alleen bestaanbaar, maar ook volmaakt overeenkomstig met de eischen van wijsheid, regtvaardigheid en goedheid, gelijk zal blijken. - Alwat nu, na de leerstellingen, welke wij hebben uitgemonsterd, in de tegenwerping, als tegen het Evangelie zelf gekant, overblijft, komt hierop neder: ‘Het Evangelie leert, dat God het menschdom, door christus, meer verlicht, en, daardoor, tot verhevener deugdsbetrachting en verkrijging van hoogere gelukzaligheid, in het toekomend leven, in staat gesteld heeft, dan te voren. Dit strijdt met zijne goedheid, welke Hem het menschdom altijd even zeer heeft doen liefhebben, en Hem dus het Evangelie vroeger zou hebben doen verkondigen, indien het alleen het vermogen gehad had, om de menschen regt wijs, deugdzaam en gelukkig te maken.’ Wij zullen nu dit voorgeven wederleggen, door te toonen, dat het Evangelie, in gevolge van het heilig, wijs en goed ontwerp van Gods bedeelingen over de menschen, niet vroeger heeft kunnen, noch moeten, verkondigd worden.

II.

Het Evangelie zou dan een verdichtsel zijn, omdat het leert, dat de menschen er wijzer, deugdzamer en gelukkiger door kunnen worden, dan zij te voren konden. Zoo dat waar was, zou God het vroeger hebben laten verkondigen: want zijne goedheid wilde, buiten twijfel, altijd even zeer, dat zij wijs, deugdzaam en gelukkig zouden worden.
Indien deze redekaveling doorgaat, ziet daar ons dan voor eeuwig buiten staat, om ééne eenige van Gods be-
{==8==} {>>pagina-aanduiding<<}
deelingen, niet slechts over de menschen, maar volstrekt over alle zijne schepselen, als bestaanbaar met goedheid, te verantwoorden. - Hoe dan! Zoo goedheid God verpligt, om aan alle menschen, in alle tijden, even zeer zijne liefde te bewijzen, dan verpligt zij Hem daartoe ook ten aanzien van alle zijne schepselen. Maar hoe heeft Hij hen dan immer in zoo groote verscheidenheid, en op zoo verscheidene wijzen bedeeld, kunnen voortbrengen? Waarom bezitten zij dan niet allen dezelfde voorregten? Waarom genieten zij niet allen dezelfde mate van geluk? Waarom is al het gevoellooze dan niet gevoelig, ten minste al het gevoelige niet redelijk, al het redelijke niet volmaakt? Vanwaar dan dat verschil in ligchaams- en zielsvermogens, waarin, inzonderheid onder de menschen, de een boven den anderen uitmunt? Waarom zijn zij niet allen, van het eerste oogenblik huns bestaans af, onsterfelijk en gelukzalig? - Wat men ooit op zulke vragen voldoende moge antwoorden, zal in staat zijn, om alle bezwaar tegen het Christendom op te heffen. Of zou het hier wezenlijke bedenking maken, dat der menschen deugdsbetrachting in de zaak betrokken is, - dat het Christendom ook leert, dat God de menschen, door christus, tot verhevener deugd in staat gesteld heeft, dan te voren? Maar wat belemmering kan dat geven, daar het Christendom ook leert, dat God het menschdom altijd krachten tot deugdsbetrachting
verleend, en ze van hetzelve gevorderd heeft; schoon tot eene deugdsbetrachting, min verheven, dan die, welke Hij eischt van de Christenen? - Meent men, dat Hij altijd dezelfde vermogens tot eene even verhevene deugdsbetrachting aan de menschen heeft moeten verleenen; zoo vragen wij, waarom verleent Hij hun dan de vermogens niet van Engelen, opdat zij nimmer struikelen? En het antwoord hierop zal dienen, om de onredelijkheid van zulk eenen eisch te bewijzen. - Zal men inbrengen, dat de eindelooze verscheidenheid, welke wij in de soort, in den aard, in de vermogens, in het einde en de bestemming der schepselen, en in de bedeelingen van Gods gunst en goedheid over

{==9==} {>>pagina-aanduiding<<}
hen, bewonderen, ons zijn oneindig verstand, hetwelk zulk eene verscheidenheid vorderde, moet doen eerbiedigen? Hoe moet zulk een antwoord hen beschamen, die tegenwerpingen durven aanvoeren tegen het berigt, hetwelk de heilige schrift ons geeft, wegens de handelwijze, welke God met het menschdom heeft gehouden, ten aanzien van deszelfs zedelijke en godsdienstige verlichting, en van deszelfs opleiding tot deugd en geluk; daar ons dat berigt een ontwerp ontdekt van de hoogstmogelijke wijsheid, waarbij alles, wat ons het vernuftigst ongeloof zou mogen schetsen, niet dan loutere dwaasheid kan wezen!
Dat berigt der heilige schrift komt hierop neder: God had geenszins voor, in de menschen, van stonden aan, volmaakte schepselen te vormen, even als de Engelen; maar zulke, die, een weinig minder dan de Engelen, met de uitstekendste vermogens tot verstandelijke en zedelijke vordering begaafd, allengs zouden leeren zich van die vermogens te bedienen, van trap tot trap in kennis en deugd zouden toenemen, en zich, in evenredigheid daarvan, geluk zouden verwerven. Dit zal elk ligtelijk erkennen, ten aanzien van elk mensch in het bijzonder, of allen, hoofd voor hoofd beschouwd; doch hieruit volgt reeds van zelf, dat het, ten aanzien van het gansche menschdom, als slechts één ligchaam uitmakende, hetzelfde moet wezen. - God bedoelde niet, het eerste geslacht der menschen reeds met alle die verstandelijke en zedelijke vermogens toe te rusten, waardoor het tot die verlichting en deugdsbetrachting zou kunnen geraken, waartoe de volgende geslachten zouden kunnen komen: maar zijn oogmerk was, dat het eerste geslacht, met dezelfde, voor uitbreiding vatbare, vermogens begaafd, welke de volgende geslachten insgelijks zouden ontvangen, allereerst de ontwikkeling dier vermogens zou beginnen, door zulk eene oefening derzelven, waartoe eerstbeginnenden natuurlijk alleen in staat waren; - dat het tweede geslacht, voordeel doende met de onderrigtingen, welke het van het eerste zou ontvangen, en op des-
{==10==} {>>pagina-aanduiding<<}
zelfs vorderingen voortwerkende, eenige stappen verder zou
komen; - dat het derde wederom zou toenemen, - en dat alzoo, van geslacht tot geslacht, het menschdom allengs zou voortgaan, tot dat het, na verloop der eeuwen, welke Hij voor deszelfs bestaan op deze wereld bepaald had, tot dien trap van volkomenheid zou zijn opgestegen, waartoe Hij het, naar zijne oneindige wijsheid en goedheid, oorspronkelijk bedoeld had eindelijk te laten komen.
Dit is een berigt, hetwelk volmaakt strookt met de geschiedenis des menschdoms en met onze eigene ondervinding. Alwat wij van deszelfs staat, in den vroegsten en volgenden tijd, weten, zegt ons, dat het in alle wetenschap en kunst, van de eerste beginselen af, allengs tot uitgebreider kennis is opgeklommen. Onze eigen leeftijd doet ons zien, dat het nog steeds nieuwe vorderingen maakt; en, gelijk niemand ooit zoo onbeschaamd zal zijn, om te beweren, dat het altijd, en van de eerste eeuw af, zoo wijs en verlicht was als thans, zoo zal niemand ligt zoo verwaand worden, dat hij zich verbeelde, dat het, in onzen tijd, deszelfs toppunt bereikt heeft, en zijn verstand voor geene uitbreiding meer vatbaar is.
Men verbeelde zich niet, dat het hier, ten aanzien van der menschen zedelijke en godsdienstige kennis, anders gelegen geweest zou zijn, dan met alle andere, - dat zij voor de eerste meerdere vatbaarheid gehad zouden hebben, dan voor de laatste, en daarin, van stonden aan, volkomene inzage gehad zouden hebben. Alwat wij uit de geschiedenis, ook de gewijde niet uitgesloten, kunnen opmaken, zegt ons het tegendeel, en niets overreedt ons, dat zij, in dit opzigt, voor de hooge verlichtingen der rede vatbaarder geweest zijn, dan in eenige andere. - Zelfs diegenen, welke met Gods bijzondere openbaringen verwaardigd werden, maken hier geene uitzondering (*). Wij zien, dat die openbaringen aller-
{==11==} {>>pagina-aanduiding<<}
eerst eene volstrekt kinderlijke vatbaarheid onderstellen; dat zij zich allengs een weinig meer verheffen, en op eenige meerdere ontwikkeling van vermogens bouwen; dat zij alzoo, van tijd tot tijd, verhevener worden, maar niet op de onderstelling van een geheel ontwikkeld verstand rusten, vóór dat het Evangelie wordt verkondigd. - Allereenvoudigst was het eerste voorschrift, door God aan het vroegste menschenpaar gegeven; juist zoo als men gewoon is aan kinderen voor te schrijven. Niet, dan op eene zinnelijke wijze,
wilde God met hen en hunne nakomelingen, in de eerste eeuwen, verkeeren; buiten twijfel omdat zij nog niet in staat waren, om zijn geestelijk denkbeeld te bevatten. Hij vergenoegt zich met, in den beginne, een' uitwendigen dienst van hen te vorderen; zeer zeker omdat het hun niet mogelijk was, Hem, alsnog, in geest en waarheid te aanbidden. Hij spreekt met hen alleen van het tegenwoordig leven, en ontleent daarvan alleen de belooningen en straffen, welke Hij hun voorstelt; ongetwijfeld omdat zij nog niet verlicht genoeg waren, om hun de vooruitzigten van een toekomstig leven te openen. - Met één woord: God behandelt hen steeds als kinderen, die allengs in kennis en zielskracht toenemen. Hij geeft hun, van tijd tot tijd, onderrigtingen, aan hunne vorderingen evenredig; en Hij verleent hun het volmaakt onderwijs van het Evangelie niet, vóór dat zij genoegzaam in staat zijn om het te ontvangen, - vóór dat zij volkomen zijn voorbereid, om met hetzelve wezenlijk hun voordeel te doen.
Wil men dit, door eenen Apostel onzes Heeren, op de uitmuntendste wijze, gestaafd en bewezen zien? Men sla den Brief van paulus aan de Galaten, en in denzelven het derde hoofdstuk, op. Aldaar beweerd hebben-
{==12==} {>>pagina-aanduiding<<}
de, dat de plegtige wet van mozes, door de openbaring van Gods volmaakten wil in christus, was afgeschaft, doet hij zien, dat zij slechts voorbereidend, en naar de omstandigheden des tijds en de vatbaarheid der menschen geschikt geweest was, om, in volgende eeuwen, door volkomener wet vervangen te worden. - Wij waren, zegt hij, in dezen zin, (in het 23ste en 24ste vers) onder de wet, in bewaring gesteld, tot op het geloove, dat geopenbaard zou worden, en de wet is onze tuchtmeester geweest, tot op christus, opdat wij, uit het geloove, zouden' geregtvaardigd worden; dat is: omdat wij voorheen nog niet geschikt waren, om de openbaring des Evangelies te ontvangen, waarin ons geleerd wordt, hoe wij, door geloove, kunnen zalig worden, zonder de werken der wet, zoo heeft ons God de wet gegeven en aan hare gehoorzaamheid onderworpen, om, onder dezelve, bekwaam gemaakt en opgeleid te worden, om die volmaaktere openbaring te kunnen ontvangen. En dit heldert hij op met de gelijkenis, in het begin van het vierde hoofdstuk: Zoolang de erfgenaam een kind is, verschilt hij niets van een' dienstknecht, hoewel hij een heer is van alles; maar hij is onder voogden en verzorgers, tot den tijd, van den vader te voren gesteld. En hiervan maakt hij deze
toepassing: Alzoo wij ook: toen wij kinderen waren, waren wij dienstbaar gemaakt, onder de eerste beginselen der wereld; maar (voegt hij er bij) wanneer de volheid des tijds gekomen is, heeft God zijnen Zoon uitgezonden, opdat hij de genen, die onder de wet waren, verlossen zou, en opdat wij de aanneming tot kinderen verkrijgen zouden. De zin dezer woorden is duidelijk deze: God had ons oorspronkelijk zijne kinderen geschapen, en, als zoodanig, verordend, om, als wij volwassen zouden zijn, in vrijheid te leven en Hem te dienen. Maar, even als de minderjarige zoon en ersgenaam van eenen overleden vader, schoon hij, in vervolg, de ersenis zal ontvangen, en zich naar zijn goedvinden en genoegen zal kunnen gedragen, onder voogden gesteld, en verpligt wordt, zich

{==13==} {>>pagina-aanduiding<<}
naar hun welgevallen te rigten, totdat hij zelf in staat is om zich te besturen; zoo heeft God goedgevonden, om ons voorheen, dewijl wij niet in staat waren, om aan onszelven te worden overgelaten, en om vrijelijk voor onszelven te bepalen, hoe wij Hem, op eene waardige wijze, dienen, en ons, in de kennis en betrachting van deugd en godsvrucht, op de beste wijze, oefenen zouden, te onderwerpen aan zoodanige voorschriften, als, voor onervarene kinderen, geschikt waren, om hun die eerste beginselen te leeren, welke de grondslagen moeten zijn, eer men tot volledig onderwijs toegelaten, of, tot onafhankelijk zelfbestuur, in vrijheid gesteld wordt. Wij waren, om deze reden, slaven eener wet, welke ons tot het onderhouden van tallooze plegtigheden verbond, tot dat de volheid des tijds gekomen geweest is, - tot dat wij genoegzaam waren geoefend en onderwezen, om van dit lastig verband ontslagen, en, als volwassenen, in vrijheid gesteld te worden.
Uit alles, wat, onder dit hoofddeel, gezegd is, blijkt, zoo wij vertrouwen, duidelijk, dat het menschdom, in zijnen vroegsten tijd, voor geen ander, dan zeer eenvoudig, onderwijs vatbaar geweest is; dat het, van trap tot trap, in vatbaarheid en kennis is toegenomen; dat het niet, dan na langdurige oefening, in staat heeft kunnen geraken, om, met vrucht, zulk eene volmaakte openbaring te ontvangen, als ons, in het Evangelie, is geschouken. Dat het nu niet, vóór den tijd des Heilands, hiertoe genoegzaam verlicht en rijp geworden geweest is, moeten wij, onder ons laatste hoofdpunt, bewijzen.

III.

‘Het tijdpunt dan, waarin de Christelijke openbaring is gegeven, was juist het eerste en eenigste, hetwelk men, in de gansche geschiedenis des menschdoms, kan aanwijzen, als geschikt, om het oogmerk te bereiken, hetwelk God met die openbaring bedoelde.’
Men heeft tegen het, in 't vorig hoofdstuk, beweerde

{==14==} {>>pagina-aanduiding<<}
ingebragt, dat, schoon het menschdom eenigen tijd noodig moge gehad hebben, om voor de openbaring des Evangelies vatbaar te worden, men dit echter niet tot een verloop van vierduizend jaren kan rekken; dat de geschiedenis der Grieken leert, dat zij hiertoe vroeger beschaafd en verlicht genoeg geweest zijn; en dat er alle reden is, om hetzelfde ook van andere volken, en nog veel vroeger, te vermoeden.
Doch voor algemeen antwoord dient, dat men te vergeefs het tijdvak van vierduizend jaren als te lang tracht te doen voorkomen, om het menschdom genoegzaam tot de ontvangst van het Evangelie voor te bereiden, daar het nu, na een verloop van nog achttien eeuwen daarteboven, en eeuwen, gedurende welke het Evangelie zijn licht verspreid heeft, voor ver het grootste deel nog niet vatbaar of geschikt is, om dat licht te ontvangen. Voorts is het op geene wijs te loochenen, dat alomme, bij alle volken, in vroeger tijdperk, dan de eeuw des Christendoms, de ongerijmdste afgoderij heeft gehuisvest, en zoo dom en hardnekkig is gehandhaafd, dat, wie zich openlijk daartegen durfde verzetten, of het slechts waagde zijne verlichtere denkwijs daaromtrent te laten blijken, zeker zijn kon van, even als een socrates, zelfs in het verlichtste tijdvak der Grieksche beschaving, een slagtoffer zijner meerdere wijsheid te zullen worden. Dat dus de vraag niet is, of hier en daar, vóór de eeuw des Christendoms, bij onderscheidene volken, dezen en genen vatbaar voor de leer van het Evangelie zouden geweest zijn; maar of eene aanzienlijke menigte onder die volken daarvoor rijp genoeg ware, en het zou hebben aangenomen. En dan zoeke men het antwoord op die vraag in de geschiedenis van het Christendom zelf, en overwege, welke moeite het hebbe ingehad, - aan hoe talloos vele leeraars en voorstanders van hetzelve, even als aan deszelfs Goddelijken Stichter, de verkondiging en belijdenis daarvan het leven gekost hebbe, en hoe vele eeuwen er verloopen zijn, eer het zich genoegzaam, zelfs onder de beschaafde natiën, heeft kunnen handhaven en vestigen. -
{==15==} {>>pagina-aanduiding<<}
Men overwege verder, dat ook de vraag niet is, of hier of daar, vóór de eeuw des Christendoms, het
een of ander volk in staat geweest zou zijn om het te ontvangen, zoo het was verkondigd geworden; maar (dewijl het niet voor slechts één bijzonder volk, even als het Jodendom, maar voor het gansche menschdom bestemd was) of ten minste een goed deel der wereld, op denzelfden tijd, vóór de eeuw des Evangelies, daartoe vatbaarheid en verlichting genoeg gehad hebbe. - Eindelijk moet men opmerken, dat het, wanneer het Christendom eenen eenigzins algemeenen opgang zou maken, er niet enkel op aankwam, welke, ten tijde van deszelfs verkondiging, de staat van verlichting en vatbaarheid van een goed deel des menschdoms ware; maar ook, welke deszelfs staat ware in vele andere opzigten: want het was niet genoeg, dat men het Evangelie bevatten kon; maar het moest ook aangenomen, en daartoe verkondigd worden: en hiertoe moest veel zamenloopen, hetwelk niet, dan in de eeuw des Evangelies, heeft plaats gehad.
Thans eerst had de wet van mozes haar gewigtig doel bereikt. Thans eerst had zij aan het volk van israël genoegzaam ten tuchtmeester gestrekt. Thans eerst was de volheid des tijds dáár, dat zij door het Evangelie kon worden vervangen, en was hare afschaffing welvoegelijk, oorbaar en tijdig, daar zij, door de alom verspreide Joden zelve, niet meer behoorlijk kon worden onderhouden, - daar die zelfde Joden nu ook de kennis van den eenigen waarachtigen God alomme, in de Heidensche wereld, genoegzaam verspreid, en daardoor de prediking van het Evangelie in dezelve voorbereid hadden, - daar, wijders, voor de braafsten en verstandigsten, onder alle volken, thans eene meer bevredigende Godsdienstleer, dan Joden- en Heidendom opleverden, behoefte was geworden en verlangd werd, enz.
En wil men van beschaafdheid en verlichting spreken: de eeuw des Evangelies was de eeuw van augustus, dat is, de deswege beroemdste in de gansche oude geschiedenis, waarin zij algemeener heerschten dan ooit te

{==16==} {>>pagina-aanduiding<<}
voren, niet slechts bij een of ander volk, maar, gelijk vereischt werd, bij vele. - De Grieksche wijsheid was thans nog alom vermaard; de Romeinsche streefde haar op zijde, en beider voorbeeld en invloed, vooral die der alom heerschende Romeinen, hadden overal ontluiking van verstand en kennis te weeg gebragt. - Nu verscheen het Christendom op zijnen regten tijd. De wijsgeerte was, in weerwil van alle hare verlichtingen, niet in staat geweest, om de gewigtigste godsdienstige waarheden genoegzaam te staven, den ongerijmdsten Afgodendienst de minste afbreuk te doen, en den voortgang van het zedelijk bederf der menschen eenigzins te stuiten. Dit alles kwam het Evangelie verrigten; niet in eene eeuw van verblinding en duisternis, (men moest nimmer kunnen zeggen, dat het zijnen opgang aan onkunde had te danken) maar in eene eeuw van verlichting, waarin het, tot zijnen eeuwigen roem, niet alleen in spijt van driesten tegenstand, en in weerwil van belangzuchtige grooten en priesters, maar ook ondanks de geslepenste drogredenen der vernuftigste wijsgeeren, gezegepraald, en zich, in een groot deel der wereld, gevestigd heeft.
Eindelijk: er liepen, in deze eeuw, ook nog vele andere bijzonderheden te zamen, welke tot de gereede verkondiging en verbreiding des Evangelies noodzakelijk waren, en geene vroegere alzoo heeft opgeleverd. - Genoegzaam de geheele toen bekende wereld aan ééne en dezelfde opperheerschappij (de Romeinsche)onderworpen; - een naauw verband, derhalve, tusschen de volken onderling, en gedurige verstandhouding en gemeenschap derzelven met elkander; - schier algemeene rust en vrede, en langduriger, dan in ettelijke eeuwen vóór of na; - eene algemeene spraak, de Grieksche namelijk, waarmede men bij alle volken te regt kon komen, en het algemeen gebruik en de algemeene kennis van de Grieksche vertaling der schriften van het Oud Verbond, welke, door de Joden, alomme verspreid was. - Allergunstigst was dit alles voor de verkondiging des Evangelies. Zijne predikers konden zonder gevaar en gemakkelijk reizen: zij, die het

{==17==} {>>pagina-aanduiding<<}
ontvingen, werden niet, door het rumoer van krijg en geweld, afgetrokken, om er naar te luisteren en het te onderzoeken: het werd, door afgebrokene gemeenschap der volken, in zijnen voortgang niet gehinderd: het verschil van spraak, in de onderscheidene landen, belemmerde niet: geene beroerten in den staat konden vermoedens verwekken, dat men, onder deksel van eene nieuwe leer, in denzelven verandering zocht, hetwelk deszelfs loop gestremd zou hebben: met één woord, geene eeuw, zonder uitzondering, bood immer dat alles, wat voor de openbaring des Evangelies deels zoo noodzakelijk, deels zoo gunstig was, aan, dan die, waarin het is verkondigd, en waaraan het dan ook te danken is geweest, dat het zich, in zoo korten tijd, over de geheele beschaafde wereld, uitgebreid, en overal zoo vele belijders gevonden en gehad heeft.
Ziet daar, zoo wij vertrouwen, de voorgestelde tegenwerping van het ongeloof genoegzaam weêrlegd. Gewigtige gevolgen zouden wij uit het gezegde kunnen afleiden; doch het bestek van dit tijdschrift gedoogt niet, hier meer bij te voegen.

December, 1826.

De gelukkige tijd. De bezwaren tegen de XVII en XVIIIde eeuw, of de oude wijze van het klaaglied der vijgen-kerk in onze dagen.

Op het einde der zestiende eeuw was het alles goud, dat er blonk. Bewijzen zijn twaalf. ‘Toen was er, 1o. eene zuivere kennis der waarheid; 2o. eene opregte liefde en ijver voor dezelve; 3o. eene ongeveinsde vroomheid en godzaligheid; 4o. eene vruchtbaarheid in alle goede werken; 5o. een opregte haat en afkeer van alle zonde en landbesmettende goddeloosheden; 6o. ware Christelijke nederigheid en eenvoudigheid onder de menschen; 7o. gewillige verzaking van alles, om den naam van chris-
{==18==} {>>pagina-aanduiding<<}
tus; 8o. eene welgestelde politie, en kerkregering naar de Goddelijke wetten; 9o. toen blonk de overheid uit in eene achtbare vroomheid, nederigheid, en liefde voor den Godsdienst; 10o. toen leefden en deden de leeraars gelijk zij predikten, en maakten veel werk van den hemel en gansch weinig van de aarde; 11o. NB. toen lag er een glans van ongeveinsde vroomheid op de ouderlingen, diakenen, schoolmeesters en voorlezers; en 12o. toen wandelde het volk in de wegen des Heeren, en leed om de waarheid en zuiverheid van den Godsdienst de zwaarste vervolgingen.’
‘Van het jaar 1600 tot 1700 heeft God niet meer gehad dan geringe en schaarsche nalezingen na den wijnoogst: de kerk Gods in Nederland is in heerlijkheid afgenomen; de geest Gods is uit die kerk (de Gereformeerde) geweken; toen was zij van zelve dood, en de goddeloosheid en het wereldsche wezen kreeg de overhand.’ ('t Is verschrikkelijk, lezer! In die eeuw had men immers de Dordrechtsche Synode; toen viel immers oldenbarneveld's dood voor, ezv. ezv. ezv. Wij zouden vijgeboom en Do. bähler ezv. zoo hartelijk gunnen toen geleefd te hebben!)
Van de 18de eeuw is niets anders te zeggen, dan: ‘Daar is geene druif om te eten. Waar is (werd toen gevraagd) het oude licht, dat zoo zuiver op den kandelaar scheen? Waar de druif van het zuivere geloof, dat eertijds naakt en klaar alom in de kerk, naar Gods heilig woord, geleerd werd, en zoo vast in der merschen harte geworteld was, en waarmede zij zulke groote overwinningen op de wereld, den Satan en zichzelven verkregen hebben? Waar is de druif van vroomheid, die naar buiten in alle woorden en werken steeds vertoond wordt? de druif van hemelsgezindheid, waardoor men al het aardsche met voeten treedt? Waar zijn de druiven van ootmoedigheid, nederigheid, zelfverloochening, dooding des vleesches, ijver voor God en zijne zaak, strijd en lijden voor christus, geestelijke blijdschap in God, verlangen naar den hemel, en dagelijksche voorbereiding voor den dood? Waar zijn nu de druiven van godzalige regenten, ijverige en heilige leeraars,

{==19==} {>>pagina-aanduiding<<}
geestelijke ouderlingen en diakenen, vruchtbare ledematen? waar de druiven van eene goede kerketucht, van eene regte bediening der Sakramenten, en van een welgeschikt bestuur van alle zaken der kerk?’
‘Er zijn druiven genoeg aan onzen wijnstok overgebleven; maar wrange, bittere, onrijpe, ondeugende, verrotte druiven van allerhande schrikkelijke zonden, en land- en kerk-verdervende gruwelen en goddeloosheden van onwetendheid, algemeenen afval van God, en verdorvenheid in leer en leven, vervloekte ijdelheid en weelde, en onverdragelijke hoovaardij. Atheïsterij, vrijgeesterij, geestdrijverij, allerhande dwalende religiën, huichelarij, sleurgodsdienst, Sabbatschennis, misbruik van alle heilige dingen, verachting van Gods heilig woord en wet, liegen, vloeken, zweren, dronkenschap, hoererij, overspel ezv. zijn algemeen.’
‘Het getal der ware vromen is uitnemend gering; die er nog zijn, zitten als in een' hoek, en treuren als eenzame musschen op het dak, of leven uitnemend laag, geesteloos en onvruchtbaar; die komen in zulken boozen tijd niet vrijmoedig uit; zij vreezen den haat en de vervolging der menschen. (In dat opzigt is het thans beter. Adres bij den ouden in de Spiegelstraat.) Daar nog eenige sappen en vochtigheden en bedauwingen des geestes in schijnen te wezen, deze worden geene vroegrijpe vruchten; zij breken niet door, en vele druiven, als men ze van nabij beziet en plukt en eten wil, zijn druiven van Sodom; zij hebben een' wettischen smaak, zonder geur van Evangelische genade, of een' smaak van onrijpe genade, of van valsche en bedorvene genade, vrijgeestige en ontuchtige genade,’ ezv.
Wat dunkt u, lezer? Is het nu nog iets nieuws, dat al die winderige ijveraars, als vijgeboom, da costa, capadose, Do. en Mevr. bähler, james, en wiens molen op denzelfden wind sta, u voorrazen van den akeligen toestand der ware kerke? Gelooft men de biddagprekers des hooggeroemden voortijds, wie wenscht dan

{==20==} {>>pagina-aanduiding<<}
hunne dagen terug? Of kan het erger? Is het nu wel zóó erg, dat er zulke ellendige genades zijn?
Het bovenstaande tafereel is vóór 80 jaren op den Rotterdamschen predikstoel der gemeente tot stichting voorgesteld, en, daar het eerst vóór 8 jaren in druk is uitgegeven, meende ik het, hoewel verkort, eens te moeten herinneren, opdat men zie, wat behoefte er bestaat aan de koekoekszangen der waanzinnigen.
Merkt ge ook wel op, dat niemand hunner zich beklaagt over de overtreding van het Apostolisch voorschrift: ‘voegt bij de broederlijke liefde, liefde jegens allen,’ en dat niettegenstaande paulus, de Apostel, de liefde verheft zelfs boven geloof en hoop. - Wat wonder ook! Naarmate de voorstelling is, die zich een mensch van God maakt, wordt hij zelf gesteld, even gelijk zijn karakter op zijne voorstelling van God invloed heeft. De harde, liefdelooze, vijandige mensch bemint geen' God, zoo als Hem jezus en zijne Gezanten verkondigden, aller menschen Vader, die aller zaligheid wil, en liefde is, ook wanneer Hij de menschenkinderen, door verzoekingen of beproevingen, oefent. En hij, die een willekeurig Souverein houdt voor het volmaaktste wezen, dat, zonder reden, tot heil of verderf bestemt, geeft en onthoudt, wat noodig is tot zaligheid, en niet met liefde, maar uit gramschap straft, hij denkt aan geene menschenliefde, maar haat, scheldt, verdoemt, en leeft in verdeeldheid en oproer.

A-G.

Bijzonderheden, betreffende het uiteinde van kapitein Cook, en de vereering, hem na zijnen dood op de Sandwich-eilanden toegebragt.

De Missionaris w. ellis bezocht, op zijne belangrijke reize, onder anderen de baai van Kairakekona, alwaar Kapitein cook het leven verloor. Hij vernam aldaar nieuwe bijzonderheden nopens het uiteinde van dien

{==21==} {>>pagina-aanduiding<<}
met zoo veel regt betreurden Reiziger, en hetgeen op het eiland gebeurde na het vertrek van Kapitein king, den opvolger van cook. Hij deelt ons desaangaande het volgende in zijne reisbeschrijving mede:
Des morgens bezocht de Heer goodrich (een der mede-Zendelingen) de plaats, waar het lijk van den beroemden cook in stukken gesneden, en het vleesch, afgezonderd van de beenderen, verbrand werd. Die plaats beslaat eene kleine ruimte van vijftien voet in het vierkant, omringd van een' muur van vijf voet hoogte. In deze omheining stond eene soort van oven, van achttien duim hoogte, uit drooge steenen zamengesteld; men zag er nog de sporen van het vuur, dat de overblijffels van dien doorluchtigen zeereiziger had verteerd, uitgezonderd de beenderen, die men, naar landsgebruik, ter zijde gelegd had. Sommigen van ons beklommen de rotsen, ten einde de grot te zien, waarin de eilanders het lijk des Kapiteins gebragt hadden, alvorens hem den laatsten lijkpligt te bewijzen.
Men vindt daarenboven op het eiland nog (1824) een genoegzaam aantal ooggetuigen van die treurige gebeurtenis, en zelfs eenige mannen, die er een zeer werkzaam aandeel in genomen hadden. Wij hebben er meermalen met hen over gesproken; en, ofschoon hunne verhalen in eenige min ter zake doende bijzonderheden verschilden, stemden zij in het algemeen overeen met het verhaal van Kapitein king.
Men kan den vreemdeling geenerlei verwijt doen, zeggen de eilanders. Men had hem zijne sloep ontstolen, en hij vormde het ontwerp, om den Koning als gijzelaar in bewaring te houden, tot dat het gestolene zou zijn teruggegeven. De Kapitein en de Koning (teirapou) begaven zich op weg naar het strand, toen eene menigte volks toeschoot, en den Koning belette, verder voort te gaan; te gelijk begon een man, geheel buiten adem, van de andere zijde toesnellende, luidkeels uit te roepen: Te wapen! De vreemdelingen hebben ons het eerst aangevallen; zij hebben op eene kanoe gevuurd en een' bevelhebber gedood. Het volk werd daarop zeer verstoord, en meende, dat men ook zijnen Koning wilde dooden; men

{==22==} {>>pagina-aanduiding<<}
men kwam met steenen, knodsen en lansen, en maakte zich tot den strijd gereed. Kanona, echtgenoote van teirapou, verzocht hem te blijven, en alle de bevelhebbers paarden hun verzoek bij het hare; de Koning zette zich neder. De vreemdeling scheen besluiteloos en onthutst, maar bleef steeds aandringen op de teruggave van het vaartuig; een der onzen trof hem met een' lanssteek; maar, zich omkeerende, schoot hij dien man neder. Men begon daarop, hem met steenen te werpen, en, zoodra de schepelingen zulks bemerkten, vuurden zij op het volk. De Kapitein wilde eenige bevelen aan zijne manschap geven; maar het gedruisch was zoo sterk, dat men hem niet konde hooren. Hij begon daarop tot het volk te spreken; maar op hetzelfde oogenblik trof hem een ponjaard (pahoa) in den rug, en drong de steek eener lans hem door het ligchaam; hij viel dood in het water. Zoodra men bemerkte, dat hij niet meer leefde, lieten zich de weeklagten des volks hooren. Men verbrandde zijn vleesch, nadat men het van de beenderen afgezonderd had, gelijk zulks bij de begraving der Opperhoofden gebruikelijk is. - Uit eene soort van bijgeloovigheid, meenden de eilanders, dat Kapitein cook hun God rono was, die hun een bezoek was komen brengen; men bewaarde zijne beenderen zorgvuldig, en bragt aan dezelve eene godsdienstige hulde toe.
Verscheidene Opperhoofden konden over die gebeurtenis niet spreken, dan met de uitdrukking van de diepste smart, en dat gevoel is algemeen bij het volk van Haouaii. Men beschuldigt den Koning teirapou niet; men erkent, dat er niets op zijnen last geschiedde. Wat de wijze betreft, waarop het lijk des Kapiteins behandeld werd, men heeft daaraan in Europa eene verkeerde uitlegging gegeven. Wel verre dat dit een kannibaalsch bedrijf zoude zijn, is het buiten kijf, dat het de hulde van berouw en eerbied was, volgens het gebruik des lands; de Zendelingen hebben zich hiervan overtuigd, en de gronden dier overtuiging in hunne berigten opgegeven.
Zij leggen, namelijk, den oorsprong van het gevoelen dezer eilanders, dat Kapitein cook een hunner Goden

{==23==} {>>pagina-aanduiding<<}
was, op de volgende wijze uit: De historische tijden waren voor dit volk nog niet gekomen; het bevond zich nog in de fabelachtige eeuw. In eene van deszelfs kronijken wordt gewag gemaakt van zekeren Koning, rono of crono genaamd, die zijne echtgenoote in eene vlaag van woede vermoord had. De ongelukkige kwam spoedig tot inkeer; door droefheid en berouw overmand, die hem geen oogenblik rust lieten, verloor hij zijn verstand. In dien toestand van ijlhoofdigheid doorliep hij alle de eilanden, terwijl hij allen, die hij ontmoette, tot den worstelstrijd en het vuistgevecht uitdaagde; eindelijk vertrok hij, in eene kanoe, naar ver verwijderde landen, en kwam niet terug. Eenigen tijd daarna plaatsten zijne onderdanen hem onder het getal hunner Godheden, en werden er jaarlijksche feesten te zijner eere ingesteld, van welke worstelen en vuistvechten een groot gedeelte uitmaakten. Bij de aankomst van Kapitein cook hielden eenigen hem voor den God rono; het gerucht daarvan verspreidde zich spoedig door het geheele eiland. Sedert dien tijd is dit volksgeloof in zwang gebleven, derwijze, dat onze reizigers het zelfs gevonden hebben op plaatsen, zeldzaam door Europeërs bezocht. Dit bijgeloof kan tot verklaring dienen van hetgeen men insgelijks verkeerd had uitgelegd; waarom men, namelijk, gedurende de togten, die cook door het eiland deed, wanneer hij door een dorp trok, Afgodsbeelden om hem heen droeg: het waren Goden, die bij een' God een bezoek aflegden. Echter durfden sommige sterke geesten, onder het gevecht, toen men zijn bloed zag stroomen en een kreet van smart zich verhief, zeggen: het is rono niet. Maar het algemeen gevoelen werd er niet door geschokt; de beenderen van den God werden neêrgezet in den heiau (tempel), aan rono gewijd, aan de
andere zijde des eilands gelegen, jaarlijks in groote staatsie rondgevoerd, aan de andere Godheden in hunne tempels voorgesteld, en door de Priesters op de borst gedragen, toen zij schattingen gingen hessen voor den God rono, ofschoon reeds gestorven. Deze kostbare overblijfselen worden in een' rie-
{==24==} {>>pagina-aanduiding<<}
ten korf, met roode vederen bedekt, bewaard. Tot op den huidigen dag hebben, ondanks de afschaffing van den ouden Godsdienst, de roode vederen haar privilegie bewaard; zij maken hier het kostbaarste sieraad uit; men gebruikt dezelve niet, dan tot versiering der voorwerpen, aan welke men den diepsten eerbied toedraagt, en maakt er zelve geen gebruik van, dan bij eenige groote feestplegtigheid.
De Engelsche zending, op de Gezelschaps-eilanden opgerigt, had, sedert eenige jaren, vernomen, dat de inwoners der Sandwich-eilanden, in een' hunner tempels, de overblijfselen van Kapitein cook bewaarden, en aan dezelve eene godsdienstige hulde toebragten. ‘Sedert de aankomst van den Heer ellis, in 1822,’ dus luidt derzelver berigt, ‘gaven wij ons, met dien nieuwen medebroeder, veel moeite, om licht in deze zaak te verkrijgen, en dit zonderling gedenkteeken, indien het nog bestond, te ontdekken. Wij vernamen echter niets meer, dan hetgeen reeds vermeld is. Eenige aanbidders van rono hadden zich van de beenderen des Kapiteins, dien zij voor hunnen God hielden, meester gemaakt; maar wij deden vergeefsche moeite, om te vernemen, wat er van die overblijfselen geworden was. Te vergeefs onderzochten wij zulks bij den Koning, bij het Hoofd der Priesters, bij alle degenen, die het meest in staat waren, ons in dezen opheldering te geven. Het blijkt, dat, na de afschassing van den beeldendienst, in 1819, verscheidene voorwerpen van den alouden Godsdienst aan de verwoesting onttogen, en door de Priesters in bij hen alleen bekende grotten verborgen zijn. Indien ook de overblijfselen van den doorluchtigen Zeereiziger in die geheimzinnige verblijfplaatsen verborgen zijn, moet men de hoop opgeven, om dezelve weder te vinden. De Hoofden, en vooral de Priesters, vermeden alle gelegenheden, die het aandenken aan dit betreurenswaardig ongeval konden levendig houden, en beantwoordden onze vragen omtrent dit onderwerp met eenen blijkbaren tegenzin.’


{==25==} {>>pagina-aanduiding<<}

Een waar woord voor souvereinen.

(Napoléon et l'Europe, par M. a. doin. Paris, 1826.)

Naar welken kant men het oog wende, men ziet, dat er geene gerustheid of veiligheid bestaat voor de Gouvernementen, dan in een openhartig en opregt verbond met de Volken, naardien bij de Volken de rijkdom, de verlichting en de magt gevonden worden.
Twee schijngronden beletten dit verbond; te weten: ‘de Volken zijn niet godsdienstig; ze zijn niet Monarchaal.’
De Volken zijn godsdienstig; maar zij willen niet, dat de Godsdienst ten voorwendsel diene, om hen te verslaven; zij willen niet, dat de Geestelijken, den drempel des tempels overschrijdende, zich meester maken van den schepter der Koningen.
De Volken zijn Monarchaal, wezenlijk Monarchaal; want, zoo zij niet Monarchaal waren, zouden zij Republikeinsch zijn, en de voorstanders der Republiek zijn min talrijk in Europa, dan de voorstanders der Aristocratie: 't is genoeg, hen te leiden.
Maar de Volken willen Constitutiën, omdat de Constitutiën aan allen voordeelig zijn, en de volstrekte Magt alleen voordeelig is aan eene enkele klasse. De Constitutionélen willen Monarchijen, gegrond op wetten; de Aristocratie wil Monarchijen, gegrond op de grilligheid en de willekeur. Alzoo willen honderdachtenvijftig millioenen menschen in Europa de regering der wetten; twee millioenen menschen willen de regering des welbehagens (du bon plaisir.) Met de Volken zijn de Gouvernementen verzekerd van een' langdurigen vrede; met de uitzonderingen zijn zij verzekerd van eene lange reeks van geschillen. Het is te wenschen, dat zij eindelijk eene keuze zullen doen, en moede worden van tot in het oneindige door de begrippen te worden bestreden.
Men kan het voorname punt niet genoeg herhalen, dat het belang der Gouvernementen geen ander is, of behoort te zijn, dan het belang van het algemeen; want nimmer zal men eenig mensch, hoe beperkt zijne geestvermogens zijn mogen, diets maken, dat het belang van Europa berust op het hoofd van eenige bijzondere personen, op deszelfs oppervlakte verspreid.
De Engelschen hebben hunne omwenteling bewerkt, om eene Constitutie te hebben; de Aristocratie wilde dezelve niet.

{==26==} {>>pagina-aanduiding<<}

Frankrijk heeft zijne omwenteling daargesteld, om eene Constitutie te erlangen; de Adel en de Geestelijkheid wilden dezelve niet.
Spanje heeft zijne omwenteling tot stand gebragt, om eene Constitutie te verkrijgen; de Geestelijkheid heeft dezelve niet gewild: de burgeröorlog is uitgeborsten; Frankrijk heeft (zoo het heet) de orde hersteld; de volstrekte Magt heeft haar gezag hernomen; maar de verschrikkelijkste onlusten zijn op nieuw aangevangen, en de geweldigste ontknooping (catastrophe) is onvermijdelijk, zoo men haar niet voorkomt.
Napels en Piemont hebben hunne omwenteling begonnen, om eene Constitutie te bekomen; de Oostenrijksche Oligarchie alleen heeft dezelve gedempt door de kracht der wapenen.
Rusland, tot hetwelk naauwelijks een lichtstraal doordringt, roept met luiden kreet om de vestiging van een maatschappelijk verdrag; het woord Aristocratie is hetzelve ten aanstoot.
De Polen verdragen het juk alleen omdat zij nationale vertegenwoordiging bezitten.
Zweden wordt door de wet bestuurd.
De Vereenigde Nederlanden hebben het vertegenwoordigend stelsel, met den gelukkigsten uitslag, ingevoerd.
De helft van Duitschland wordt Constitutioneel geregeerd; de wederhelft heeft oude Charters, welke zij doet herleven, of vraagt om wetten.
Alle de Natiën willen dus Constitutiën, en, daar deze begeerte zoo algemeen is, zou het dwaasheid zijn, dezelve te verwerpen.
Dat wij het voor de duizendste maal herhalen, want er zijn dooven in Europa: zoo gij den vrede wilt, gaat voorwaarts met de eeuw, gaat voorwaarts met de volken, verhoort hunne wenschen, en bevredigt hunnz behoeften!

Merkwaardige bijdrage tot de geschiedenis der lijfstraffelijke regtspleging.

(Uit het tijdvak van de regering der stuarts in Engeland.)

In 1684, een jaar, voor altijd gedenkwaardig in deze stad (Norwich), wegens eene gruwelijke misdaad, in dezelve gepleegd, en wegens eene treurige dwaling der regterlijke

{==27==} {>>pagina-aanduiding<<}
magt, verloor een jeugdig Edelman, zoon des Baronets Sir thomas berney, op een schavot het leven. Hij werd tot dien schandelijken dood veroordeeld, als schuldig verklaard aan eenen moord. - Zichier de voornaamste daadzaken, die met dezen moord en het daarop geslagen vonnis in verband staan.
Op zekeren avond bevond zich de jonge berney met zijnen vriend benfield in een herberg, in de gemeente St. André, toen zekere havers, een dansmeester, zich bij hen kwam voegen, en zeer vriendelijk door hen bejegend werd. Men begon te drinken, en zulks deden zij allen bovenmatig; maar berney gevoelde het eerst de uitwerking van den wijn, en viel, korten tijd na de bedwelming der dronkenschap, in een' diepen slaap. De twee anderen, insgelijks door den drank verhit, kregen een' hevigen twist met elkander, waarbij men elkander met scheldwoorden bejegende, en die eindelijk tot daden oversloeg. Havers, namelijk, bemerkende, dat berney zich in eene soort van geestverdooving bevond, die hem van alle bewustheid beroofde, maakte van deszelfs toestand gebruik, om hem zijnen degen af te nemen, en, dien tegen zijnen tegenstander rigtende, gaf hij hem een' doodelijken steek. Terwijl hij zijn slagtoffer op de hielen volgde, had hij het geschreeuw verdoofd, 't welk hetzelve liet hooren, door een nog luidruchtiger geschreeuw, 't welk door eenige menschen buiten de herberg gehoord werd. Toen hij den moord volvoerd had, stak hij den bebloeden degen weder in de scheede, verliet de herberg, en ijlings de stad.
Zoodra de jonge berney weder een weinig bij zijne kennis gekomen en in staat was te gaan, ging hij, nog half bedwelmd, huiswaarts, zonder iets te weten van den dood zijns vriends, en begaf zich oogenblikkelijk te bedde, nadat hij zijnen degen op een' stoel, nabij zijn bed, gelegd had.
Een moord, op zulk eene openbare plaats gepleegd, konde niet lang geheim blijven. Het gerucht van dezen verspreidde zich spoedig, en kwam des anderen morgens ter kennisse van de Overheid der stad, die terstond bevel gaf de daders op te sporen. De eerste vermoedens vielen, gelijk natuurlijk was, op de personen, die den vorigen avond met het slagtoffer hadden doorgebragt. Dewijl een hunner verdwenen was, bleef de jonge berney alleen onder het bereik der Justitie. Men vaardigde een arrest van gevangenneming tegen hem uit. Toen degenen, wien de taak was aanbevolen, om hetzelve

{==28==} {>>pagina-aanduiding<<}
ten uitvoer te brengen, aan het huis van berney kwamen, vonden zij hem te bedde en nog in diepen slaap gedompeld; zijn degen, dien hij, gelijk reeds gezegd is, bij zijn bed op een' stoel gelegd had, bevond zich nog ter zelfde plaatse. Men oordeele over de verbazing van berney, toen hij, door geregtsdienaars gewekt, beschuldigd werd van den moord zijns besten vriends; en hoe groot was zijne ontsteltenis en verwarring, toen men hem, om eene zoo buitengewone beschuldiging te staven, zijnen degen vertoonde, dien men reeds onderzocht had, en die bevlekt was met het bloed van het flagtoffer! - Hoe schuldig echter de jongeling mogt schijnen in het oog der menschen, voor den Alwetende was hij onschuldig; ook trof de Goddelijke regtvaardigheid spoedig den wezenlijken moordenaar.
Inderdaad, de booswicht, die deze dubbele misdaad had bedreven, zoo wel omtrent benfield, als omtrent den jongen berney, had zich op de vlugt begeven, ten einde de vervolgingen te ontkomen, die hij met grond te duchten had. In zijne ballingschap geraakte hij weldra in de behoeftigste omstandigheden, en verviel in eene gevaarlijke ziekte. Door de wroegingen des gewetens gefolterd, en zijn einde voelende naderen, klaagde hij zichzelven aan als den moordenaar van benfield, en als den aanlegger van de verfoeijelijke list, waardoor hij de eer en het leven van berney had in de waagschaal gesteld. Deze bekentenis, door eenen Priester en een' Overheidspersoon aangehoord, werd terstond naar Engeland opgezonden; maar - zij kwam te laat, om de onschuld te redden.
Berney bleef, onder den last der zwaarste vermoedens gedrukt, in handen van het geregt. De moord en daarop gevolgde gevangenneming hadden plaats gehad op een' tijd, dat de jaarlijksche assises van het Graafschap ten einde spoedden. Men meende derhalve, de zaak van den beschuldigde onverwijld te moeten ter hand nemen, opdat dezelve niet verschoven wierd tot de assises van een volgend jaar. Voor zijne regters geroepen, en met het gebruikelijke formulier ondervraagd zijnde: ‘Beklaagde! zijt gij schuldig of onschuldig?’ antwoordde hij met eene volstrekte ontkenning, maar voegde er bij, dat, ofschoon de schijn tegen hem was, hij in zijne onschuld berustte, en zijne zaak overgaf aan het verlicht oordeel en de regtvaardigheid der Jury.
De schijn pleitte, inderdaad, sterk tegen hem. Zijne te-
{==29==} {>>pagina-aanduiding<<}
genwoordigheid op de plaats en op den tijd, waarop de moord bedreven werd; de dronkenschap, waaraan hij zich had overgegeven; de bebloede degen, het materieel bewijs, 't welk tot bevestiging van alle andere bewijzen diende, leverden, ondanks het verdwijnen van havers, sterke vermoedens van zijne schuld op; en de Jury was voorbarig genoeg, om, zonder verdere ophelderingen, of het gevolg der nasporingen omtrent havers, af te wachten, den aangeklaagde voor schuldig te verklaren: en nu bleef er voor den veroordeelde niets overig, dan zijne toevlugt te nemen tot den Koning, en diens genade in te roepen.
De tijding dezer veroordeeling vervulde de stad Norwich, en zelfs de geheele provincie Norfolk, met droefheid en rouwe. De jongeling was gesproten uit eene der eerste familiën, en, van wege zijn braaf en zachtzinnig karakter, algemeen bemind; en die jongeling was thans ter dood veroordeeld op eene bloote vooronderstelling, die bovendien gelogenstraft werd door zijn geheel voorgaand levensgedrag, en waarvan geene enkele getuigenis van een toereikend gezag de waarheid bevestigde.
In deze verschrikkelijke omstandigheid gaven de inwoners der stad Norwich, en die van het geheele Graafschap Norfolk, hem een schitterend bewijs van hun medelijden en hunne belangstelling. De aanzienlijksten en meestvermogenden onder hen leverden bij den Koning een door hen onderteekend smeekschrift in, waarin zij Zijner Majesteits genade voor den veroordeelde inriepen, of voor 't minst eenig uitstel verzochten, ten einde men deze duistere en in allen gevalle door geene voldoende getuigenis bewezene zaak naauwkeuriger konde onderzoeken. Maar, men riep de Koninklijke genade vruchteloos in! Er werd bij karel II op de uitvoering van het vonnis sterk aangedrongen door de familie benfield, die zich gedurende de onlusten reeds had onderscheiden door hare verkleefdheid aan 's Konings zaak, terwijl de familie berney hare gehechtheid aan de zaak der Volksgezinden had doen blijken; en, daar deze aanzoeken ondersteund werden door den hoogen Sheriff van het Graafschap, gaf de Koning aan den invloed der staatkundige gevoelens gehoor, en weigerde van het Koninklijk voorregt gebruik te maken.
Op den dag, waarop de teregtstelling zou plaats hebben, werd de ongelukkige jongeling, in rouwgewaad, en gezeten tusschen twee Godsdienstieeraars, in een rijtuig, met zwart laken bekleed, naar de geregtsplaats gebragt. Hij had witte

{==30==} {>>pagina-aanduiding<<}
handschoenen aan, en hield een gebedenboek in de hand, op hetwelk zijne oogen onbewegelijk gevestigd waren. De straten, door welke de trein trok, waren vervuld van eene ontzaggelijke menigte aanschouwers, waarvan velen zelfs uit verwijderde gedeelten der provincie waren zamengevloeid, om deze treurige teregtstelling bij te wonen. Gedurende den tijd, waarop de gevangene uit den kerker gehaald werd, tot op het oogenblik der uitvoering van het vonnis, lieten de klokken der kerken haar somber gelui hooren. Op het noodlottig oogenblik, toen de ongelukkige aan de galg was vastgehecht en de ladder werd weggenomen, ontstond er onder het volk een zoo akelige kreet, dat het was alsof de grond zich voor hunne voeten opende. ‘Ik noemde dien jongeling ongelukkig,’ voegt de gevoelige verhaler dezer treurige geschiedenis er, ten slotte, bij; ‘maar, waartoe berney aldus genoemd? Hij was onschuldig, en, als zoodanig, het lijdt geen' twijfel, geniet hij thans in den Hemel een geluk, dat de aarde niet kan geven.’




Verspreide bijzonderheden, Talma betreffende.

In het begin van 1789, en in het Treurspel Brutus, waarin hij de rol van Proculus vervulde, verscheen talma voor de eerste maal met een' echten Romeinschen tabbaard en de gansche achtbaarheid van het antieke gewaad. De rol bestaat uit slechts weinige verzen; maar deze gelukkige nieuwigheid werd door het publiek toegejuicht, tot groote ergernis van zijne medespelers, zoodat Mejufvrouw contat achter de schermen uitriep: ‘Och, lieve hemel! hij gelijkt wel een standbeeld!’ Onwetend sprak zij, met dit woord, de schoonste lofrede op talma uit.
Talma speelde eens, in een gelegenheidsstukje, ter viering van het verjaren van het overweldigen der Bastille, de rol van j.j. rousseau. De Baron grimm berigt daarvan het navolgende: ‘Talma, die, in het Treurspel van chénier, zijn gelaat zoo wèl had weten te plooijen naar de portretten, van karel den IX voorhanden, scheen deze kunst nog verder te hebben opgevoerd in de rol van jean jacques. Men waande den Wijze van Geneve in persoon te zien; en deze levende kopij was inderdaad zoo waar, dat men in verzoeking geraakte, om haar voor het oorspronkelijke van alle de andere te houden.’

{==31==} {>>pagina-aanduiding<<}

Op den 1 Febr. 1794, toen talma, die in de rol van Nero (in Epicharis en Nero) doorgaans de uitbundigste toejuichingen verwierf, in dezelve ten tooneele verscheen, vernam men een onheilspellend gemor, en eenige stemmen riepen, dat hij een Jakobijn was. Talma sprak, op eenen toon van verontwaardiging, die zijnen lasteraars den mond sloot, deze weinige woorden: ‘Burgers! Altijd heb ik de Vrijheid bemind, en ik bemin haar nog; maar evenzeer verfoeide en verfoei ik misdaad en moord. Het Schrikbewind heeft mij vele tranen gekost: alle mijne vrienden zijn op het schavot gestorven!’
Dat uit geringe oorzaken somwijlen groote gevolgen voortspruiten, bewijze de volgende Anekdote. Talma was ten ontbijt genoodigd bij den Keizer, daags na de vertooning van Esther. ‘'t Was toch een povere Monarch, die ahasveros!’ zeide napoleon tot hem. Vervolgens, den Heer de champagny, Minister van Binnenlandsche Zaken, ziende, voegde hij terstond daarnevens: ‘Wat doen zij toch wel, die Joden? Hoe is het met hen gesteld? Stel mij eens een Rapport wegens hen.’ De Minister voldeed aan dit bevel, en men riep, op den 26 Julij 1806, de eerste vergadering der notabele Joden bijeen, in welke hunne staatkundige regten werden vastgesteld.
Toen bonaparte van het eiland Elba wederkeerde, deed talma, ingevolge zijne vroegere gemeenzaamheid met denzelven, zich bij hem aandienen. ‘Men wil,’ zeide hem deze, ‘dat ik les bij u genomen heb. In allen gevalle, indien gij mijn meester zijt geweest, is zulks een bewijs, dat ik mijne rol wèl gespeeld heb.’
Talma speelde den Hamlet te Arras. In het oogenblik, dat Hamlet zijn' ponjaard verheft om Geertruida te treffen, hoort men een' schreeuw van uit eene loge. Een Officier, die twintigmaal den dood bedaard in het aangezigt had gezien, kon het gebarenspel van talma niet verduren: een geweldig zenuwtoeval, het eerste, dat hem immer overkwam, beroofde hem, voor bijkans een kwartier, van zijne bewustheid. Men bragt hem in de buitenlucht; en, bijkomende, was zijn eerste kreet: ‘Heeft hij zijne moeder gedood?’
In 1822 vergunde Z.M. de Koning der Nederlanden aan talma het vruchtgebruik van eene rente van 10,000 francs, aan deze enkele vorwaarde verbonden, dat hij, gedurende zes jaren, ten tijde van zijn verlof, zijne voornaamste rollen op den Koninklijken schouwburg te Brussel zou komen spelen.

{==32==} {>>pagina-aanduiding<<}

Gedurende zijn kort verblijf te Enghien, zeer kort vóór zijn overlijden, kwam de Parijsche Tooneelspeler firmin hem bezoeken. Talma onderhield hem over de nieuwe opmerkingen, welke hem zijne hartstogtelijke zucht voor het tooneel, zelfs te midden der hevigste smarten, had ingegeven. ‘Ach, mijn vriend!’ zeide hij tot hem, ‘hoe ver zijn wij nog verwijderd van de waarheid! - Gij zult dan den Tasso spelen?’ (Eene rol, die talma zoude vervuld hebben.) ‘Het vijfde bedrijf bevat een fraai tooneel; dat, waar men hem, in de hoop van den ongelukkigen zijn verstand terug te geven, spreekt van de eerbewijzen, die hem wachten, van de kroon, die zijne kruin zal sieren. Op het woord kroon schijnt hij als op te leven. Eene kroon, aan mij!.... Alphonsus weigert mij dan zijne zuster niet langer!.... Men biedt hem die kroon aan, en hij zegt, dezelve met smart aanstarende: Zij is niet van goud; het zijn slechts lauweren. Ach! de broeder weigert zijne zuster mij.... Ziehier,’ vervolgde talma, ‘hoe ik zijne stompe verstandeloosheid zou hebben voorgesteld.’ Nu rigtte hij zich met moeite op, en nam, op zijn bed der smarte, eene houding aan, zoo waar, en een gelaat, zoo volmaakt den laagsten trap der zinneloosheid uitdrukkende, dat het scheen alsof de schim van tasso zelf uit het graf verrees.
Wij besluiten deze aanhalingen uit een werkje van den Heer moreau, dat wij thans eerst vernemen ter vertaling te zijn aangekondigd, en waarvan dan nu deze proeve moge strekken ter aanbeveling en uitlokking, met dit toevoegsel tot den Brief van talma aan zijnen Vrieschen Naamgenoot (*), hetwelk tot een blijk verstrekke, hoe naauwlettend, zelfs tot in kleinigheden, de kunstenaar, te midden van zijne werkzame loopbaan, steeds was op hetgene hij schreef:

‘Aan den Heer Predikant marron.

Mijnheer!

Ik weet niet, hoe het bijkome, dat ik mij verbeeld, in mijnen brief aan den Heer talma een' kleinen flater te hebben begaan. In verstrooijing heb ik, zoo ik meene, négociant met eene t geschreven. Indien het bij geval zoo zijn mogt, en mijn brief nog in uwe handen ware, zoude ik u, Mijnheer, die zoo veel inschikkelijkheids betoont omtrent de

{==33==} {>>pagina-aanduiding<<}
seilen, welke op deze wereld begaan worden, zeer verpligt zijn, zoo gij de mijne wilt herstellen. Ik was gisteren zoo bezet, dien avond moetende spelen, en omringd van zoo veel menschen, dat mij de tijd ontbrak, om mijne letteren met oplettendheid over te lezen. Ik maak alzoo staat op uwe bijzondere welwillendheid, om mij te dezen op den goeden weg te helpen.
Geloof mij, bid ik u, Mijnheer, enz.

Het ware te wenschen, dat ook onze Tooneelkunstenaars gedachtig waren aan den, vooral op hen toepasselijken, schoonen dichtregel van bilderdijk: ‘Wees meester van de Taal, - gij zijt het van 't gemoed.’ Wij zouden ons alsdan niet hebben te ergeren aan eene opeenstapeling der lompste grammatikale en andere taal- en spraak-zonden, bij de vertooning van het hooge Treurspel, voor het eenigzins geoefend oor, vooral ondragelijk. Helaas! deze en die zelfs onzer eerste sujetten, met de heerlijkste gaven toegerust, zijn (wij weten het) niet bekwaam, een tiental regels in de eigene moedertaal ter neder te stellen, welke zich menig tienjarig leerling op onze Stadsscholen niet zou schamen. Uit dit oogpunt beschouwd, heeft deze kleine trek van talma wel degelijk zijne waarde. - Vert.

Letterlijke vertaling eener Spaansche publicatie.

(Voyage à Madrid, par M. a. blanqui.)

De nieuwspapieren hebben dezer dagen gewag gemaakt van eene Publicatie, te Madrid uitgevaardigd, ter gelegenheid van eenige blijken van afkeuring, in den Schouwburg gegeven. Zie hier eene letterlijke vertaling van dit curieuse stuk, zoo als ik zelf het aan de muren der hoofdstad heb gelezen:

‘Publicatie. Aan de Inwoners der zeer heldhaftige Stad Madrid.

In naam des Konings, onzen Meester: de Alcades van het Hof, kennis bekomen hebbende van de volksbeweging, welke gisteren aan de deur des Schouwburgs heeft plaats gegrepen, volksbeweging, lijnregt strijdig met het gevoel van betamelijkheid, hetwelk de bewoners dezer zeer heldhaftige stad onderscheidt, decretéren hetgeen volgt: Elk, die betrapt

{==34==} {>>pagina-aanduiding<<}
zal worden, met luider stemme op de plaats des Schouwburgs briefjes te vragen, zal gevat en veroordeeld worden tot twee maanden gedwongen arbeid aan het Prado, met eene keten aan de voeten; in gevalle van herhaling, zal de straf worden verdubbeld. Elk, die zich veroorlooft toe te juichen of te fluiten gedurende de vertooning van eenig stuk, of teekens te geven aan personen in de loges, en zelfs aan zijne zuster, zal, voor de eerste maal, worden veroordeeld, om gedurende zes jaren als soldaat te dienen, en, in gevalle van herhaling, zal hij voor tien jaren naar de galeijen worden gezonden.’
De bedenkingen, bij het lezen dezer Publicatie, verdringen elkander. Laat mij alleen zeggen, dat dusdanig stuk toereikend is voor de geschiedenis van een geheel tijdperk!

Spaansche landbouw.

- Wij kwamen te Veger, (een dorp, op niet vele uren afstands van Cadix gelegen) ten tijde der oude Romeinen Melaria geheeten, ter oorzake van den overvloed van deszelfs uitnemenden honig. Gebouwd op den top van eene puntige rots, omringd van den weligsten plantengroei, eene lagchende vlakte overziende, door de kleine rivier Barbate besproeid, zou deze plek eene der betooverendste woonsteden op aarde zijn, ware zij gelegen in een ander land, onder een verlicht Gouvernement. Maar alles verkondigt hier het ijzeren juk der volstrekte oppermagt. De hestigheid en het vuur van het Andaluzisch karakter zijn uitgedoofd door onkunde en bijgeloof. Niets moedigt er den mensch aan tot verbetering van zijnen toestand, tot volmaking zijner verstandsvermogens. Een enkele trek zal voldoende zijn ten bewijze, tot welk eene laagte onwetendheid en luiheid hier de bewoners deden zinken! Het dorp naderende, zagen wij een' overheerlijken troep koeijen. Een man was bezig haar te melken; maar wat meent ge, dat de melk opving? De aarde! Verbaasd over deze handelwijs, vroeg ik naar de reden. ‘Onze koeijen,’ antwoordde mij de herder, ‘geven zoo veel melk, dat wij genoodzaakt zijn, dezelve weg te geven, of een groot deel weg te werpen.’ - ‘En waarom maakt gij er geen boter van?’ - ‘Boter!’ hernam hij met een air van verachting: ‘Ziet gij ons aan voor Vlamingen? Wanneer wij boter noodig hebben,

{==35==} {>>pagina-aanduiding<<}
gaan wij ze te Cadix koopen, en hebben ze voor drie piasters het pond, zonder dat wij ons de moeite behoeven te geven van ze te maken.’

Een onuitgegeven eigenhandige brief van Bonaparte.

De boekhandelaar ladvocat, te Parijs, bezit en zal eerlang uitgeven eigenhandige brieven van onderscheidene vermaarde personen. Aan de echtheid derzelven mogen wij geenen twijfel voeden, zonder den uitgever regtstreeks voor eenen bedrieger te verklaren; waartoe hier geene ons bekende reden bestaat. Allen, die napoleon gekend hebben, weten, dat de invloed, dien hij het meest schroomde, die der Vrouwen was. De navolgende brief, tot genoemde verzameling behoorende, waarin wij eenige plaatsen, die ons zeer opmerkelijk voorkwamen, onderstreept hebben, bewijst, tot welk eenen trap inderdaad de Liefde eenmaal heerschappij voerde over eenen Man, schijnbaar meester van alle zijne aandoeningen, en onafhankelijk van alle zwakheden des harten.

In het Hoofdkwartier, Tortona, 26 Prairial, middernacht, het IVde jaar der ééne en onverdeelbare Republiek.

Bonaparte, Generaal-en-chef der Armee, aan joséphine.

Sedert den 18den, mijne lieve joséphine, bleef ik in verwachting, en meende, dat gij te Milaan waart aangekomen. Naauwelijks teruggekeerd van het slagveld te Borghetto, ijlde ik derwaarts, om u te zien; maar ik vond er u niet, Eenige dagen daarna bragt mij een Courier de tijding, dat gij niet vertrokken waart, en geene brieven van u. Mijn hart brak van droefheid; ik achtte mijzelven verlaten van alles, wat mij op aarde belang inboezemt: nooit gevoelde ik iets slaauwelijk. Verzonken in smart, heb ik u veelligt te sterk geschreven: indien mijne brieven u bedroefd hebben, zou ik ontroostbaar zijn. De Tesino buiten zijne oevers getreden zijnde, begaf ik mij naar Tortona, om u aldaar op te wachten. Dagelijks ging ik u drie uren vergeefs te gemoet; nog vóór vier uren was ik daar. Ik ontving eene Estafette, die mij het berigt bragt, dat gij niet kwaamt: terstond daarop (ik zal u mijne angstige bezorgdheid niet beschrijven) vernam ik, dat gij ziek zijt, dat drie Geneesheeren u omringen, dat gij in gevaar zijt, en mij daarom niet kondt schrijven; en sinds dat oogenblik bevind ik mij in eenen

{==36==} {>>pagina-aanduiding<<}
toestand, die niet te beschrijven is; men moest een hart hebben als het mijne, u beminnen gelijk het u bemint. Ach! ik wist niet, dat het mogelijk was, dusdanige smart en zulke wreede folteringen te gevoelen: ik beschouwde de droefheid als hare grenzen en palen hebbende, maar zij is onbegrensd in mijne ziel. Eene heete koorts woelt nog in mijne aderen, maar de wanhoop heerscht in mijn hart. Gij lijdt, en ik ben verre van u; helaas! welligt zijt gij reeds niet meer! Het leven is wel ellendig, maar mijne treurige rede doet wij vreezen, u na den dood niet te zullen wedervinden, en ik kan mij niet gemeenzaam maken met het denkbeeld van u niet weder te zien. De dag, waarop ik zou vernemen, dat joséphine niet meer is, zou tevens mijn laatste zijn; geen pligt, geene betrekking zou mij meer verbinden aan de aarde; de menschen zijn zoo verachtelijk! Gij alleen wischte in mijne oogen de schande der menschelijke natuur uit.
Alle de hartstogten folteren, alle de voorgevoelens beangstigen mij; niets ontrukt mij aan dat smartelijk eenzame, en aan de slangen, die mij de ziel verscheuren! Het is mij thans behoefte, dat ge mij de dwaze, onbedachte brieven vergeeft, die ik u heb geschreven: zoo gij wèl leest, zult ge er echter uit zien, dat de vurige liefde, welke mij bezielt, misschien mij heeft doen dolen. Het is mij behoefte, verzekerd te zijn, dat gij niet in gevaar zijt, mijne vriendin; doe alles voor uwe gezondheid, offer alles op aan uwe rust: gij zijt teer, zwak en ziek; het jaargetijde is heet, de reis lang: op mijne knieën smeek ik u, waag een zoo dierbaar leven niet; hoe kort dan ook het leven zij, drie maanden gaan voorbij..... Drie maanden nog, zonder elkander te zien! Ik beef, mijne vriendin; ik durf mijne gedachten niet meer op de toekomst vestigen: alles is verschrikkelijk, en mij ontbreekt de éénige hoop, welke mij zou kunnen doen bedaren. Ik geloof niet aan de onsterfelijkheid der ziel; indien gij sterft, zal ik u zeer spoedig volgen, maar ik sterf alsdan den dood der wanhoop, der vernietiging.
Murat wil mij overreden, dat gij slechts ongesteld zijt; maar gij schrijft mij niet; sinds eene maand heb ik geen brief van u ontvangen. Gij zijt teeder, gevoelig, en gij bemint mij; gij worstelt tusschen de ziekte en de Geneesheeren, onbedachte! ver van hem, die u aan de krankheid en zelfs aan de armen des doods zoude ontrukken..... Zoo uwe ziekte aanhoudt, verwerf dan voor mij een verlof, om u één uur

{==37==} {>>pagina-aanduiding<<}
te komen zien; binnen vijf dagen ben ik te Parijs, en den twaalfden dag weder bij mijne Armee. Zonder u, zonder u kan ik hier geen nut meer doen; jage, wie wil, naar roem, diene, wie kan, het vaderland, mijne ziel verstikt in dezen staat van ballingschap, en terwijl mijne geliefde vriendin lijdt en krank is, kan ik niet koelzinnig overwinningen berekenen. Ik weet niet welke uitdrukkingen ik zal bezigen, hoe ik mij zal gedragen; honderdmaal sta ik in beraad, om per post naar Parijs te ijlen; maar de eer, waarvoor gij zoo gevoelig zijt, weêrhoudt mij, in weerwil van miju hart. Wees barmhartig en doe mij schrijven, opdat ik den aard uwer krankheid wete en wat ik te vreezen hebbe. Ons lot is wel verschrikkelijk; naauwelijks gehuwd, naauwelijks vereenigd, en reeds gescheiden!.... Mijne tranen bedekken uw portret; dat alleen verlaat mij niet. Mijn broeder schrijft mij niet. Ach! voorzeker schroomt hij, mij datgene te berigten, wat hij weet, dat mij voor altijd de ziel zal verscheuren. Vaarwel, mijne vriendin! Wat is het leven hard; wat zijn de kwalen, die men lijdt, verschrikkelijk! Ontvang een millioen kussen; wees verzekerd, dat niets mijne liefde evenaart, die niet dan met mijn leven zal eindigen. Denk aan mij; schrijf mij tweemaal daags; onthef mij spoedig van de smart, die mij verteert. Kom, kom schielijk; maar, draag zorg voor uwe gezondheid.

Iets uit het onderhoud van lord Ebrington, pair van Grootbrittanje, met Napoleon, op het eiland Elba.

Ik reisde, dus verhaalt Lord ebrington, in Italië. Ik wilde het niet verlaten, alvorens het eiland Elba bezocht, en getracht te hebben, aldaar den merkwaardigsten Man van onzen tijd te zien. Ik werd door hem zeer wel ontvangen, en had met hem twee gesprekken van verscheidene uren. Bij het eindigen derzelven teekende ik onmiddellijk alles op, wat mij daarin opmerkelijk was voorgekomen; en ik durf verzekeren, dat ik nergens den zin van hetgene napoleon mij zeide heb veranderd, ja dat het meestal zijne eigene uitdrukkingen zijn, welke ik hier te lezen geve; tetwijl ik voorbedachtelijk al datgene ben voorbijgegaan, waaromtrent ik niet volkomen zeker meende te zijn.
Ik vroeg hem, wat hij dacht van Keizer alexander. ‘Hij is,’ antwoordde hij mij, ‘een ware Griek van het Neder-Keizerrijk; men kan hem niet vertrouwen. Hij bezit, wel

{==38==} {>>pagina-aanduiding<<}
is waar, verkregene kennis en eenige liberale denkbeelden, welke hij heeft ingezogen van een' wijsgeer, met name la harpe, die hem heeft opgevoed; maar hij is zoo los, zoo valsch, dat men niet kan te weten komen, of de gevoelens, welke hij aankondigt, opregt zijn, dan of hij, door een gevoel van verwaandheid, poogt, zichzelven in wederspraak te stellen met zijne ware gesteldheid. Ik herinner mij, dat wij spraken over de verschillende vormen van Gouvernement. Alexander verklaarde zich voor de verkiesbare Monarchij. Ik was van het vlak tegenovergestelde gevoelen. Want wie is geschikt, om verkozen te worden? Een cesar, een charlemagne, die men niet éénen in eene Eeuw ontmoet. Zoodat de Verkiezing inderdaad eene zaak des Gevals is, en de opvolging meer waard dan de dobbelsteenen. Gedurende de vijftien dagen, die wij te Tilsit sleten, middagmaalden wij nagenoeg alle dagen te zamen; maar wij gingen spoedig van tafel, om ons te ontslaan van den Koning van Pruissen, die ons verveelde. Tegen negen ure kwam alexander weder bij mij theedrinken, en meermalen praatten wij met elkander, over staatkundige, wijsgeerige en letterkundige onderwerpen, tot twee en drie ure in den morgenstond. De Keizer van Oostenrijk heeft minder bekwaamheid dan alexander, maar meer regtschapenheid (honnêteté). Aan hem zoude ik mij liever toevertrouwen, dan aan den anderen; en, zoo hij mij zijn woord gaf, om deze of die zaak te doen, zou ik overtuigd zijn, dat, op het oogenblik dat hij het gaf, hij het voornemen had, om het gestand te doen. Wat den Koning van Pruissen aangaat, zijne krijgskundige kennis gaat die eens Korporaals weinig te boven. Van de drie is hij, buiten tegenspraak, de minst geestige (spirituel). Aartshertog
karel is een man van middelmatige geestvermogens, die evenwel bij twee of drie gelegenheden blijk van eenige talenten heeft gegeven.’ (*)
Op eenige vragen, rakende den veldtogt in Rusland, was zijn antwoord: ‘Toen ik op Moscow aan marcheerde, beschouwde ik de zaak als geëindigd. Ik werd met opene armen ontvangen door het volk, en de boeren schikten mij ontelbare verzoekschristen toe, om hen te verlossen van de dwingelandij der Edelen. Ik vond in de stad voorraads genoeg, om mijne armee gedurende den ganschen winter overvloedig te spijzigen; maar binnen vierentwintig uren was alles

{==39==} {>>pagina-aanduiding<<}
verbrand, en het land verwoest in eenen omtrek van vijftien mijlen. Dit was iets, wat ik niet kon verwachten, want mij is geen voorbeeld daarvan bekend in de Geschiedenis; maar, parbleu! men moet erkennen, dat zij getoond hebben karakter te bezitten. Wat mijnen laatsten veldtogt betreft, aan marmont heeft men den noodlottigen uitslag te wijten. Hem had ik mijne beste troepen en den belangrijksten post toevertrouwd, als aan dien mijner Maarschalken, op wien ik het meest kon rekenen. Kon ik denken verlaten te worden door eenen man, dien ik niet had opgehouden met weldaden te overladen van zijn vijftiende jaar af? Zonder zijnen afval zoude ik gemakkelijk den vijand uit Parijs verdreven hebben, en, in die stad zoo wel, als in de andere gedeelten van Frankrijk, zou het volk, in spijt der besluiten van den Senaat, te mijnen behoeve zijn opgestaan; maar, zelfs met hetzelve, waren de Verbondenen drie tegen éénen, en, na den afval van marmont, in de onzekerheid, waarin hij mij gebragt had, bleef er geene kans meer over op een' goeden uitslag. Ik had, wel is waar, den oorlog kunnen verlengen; maar ik kon mij niet meer vleijen, denzelven gelukkig ten einde te brengen tegen het gansche vereenigde Europa. Ik koos weldra mijne partij, om aan Frankrijk eenen burgerkrijg te besparen, en ik beschouw mij als dood; want sterven, of hier leven, is een en hetzelfde.’
Napoleon uitte zich niet zeer gunstig omtrent de talenten zijner Maarschalken. ‘Maar,’ zeide hij, ‘hen eenmaal tot dien hoogen rang verheven hebbende, was ik verpligt hen in denzelven te handhaven. Altijd ben ik toegevend geweest voor krijgskundige misslagen; gelijk ik getoond heb, door marmont zijn bevelhebberschap te laten behouden, nadat hij zijne artillerij te Laon verloren had.’ - Gunstiger liet hij zich uit over de Maarschalken massena, soult en davoust. Augereau noemde hij een mauvais sujet; dit was zijn eigen woord. Ik vroeg hem, of hij niet verwonderd was geweest, dat berthier een der eersten was, die den Koning zijne diensten aanbood; hij antwoordde glimlagchende: ‘Men heeft mij gezegd, dat hij eenige gekheden heeft begaan; maar het is geen man met een' kop. Ik heb hem meer bevorderd dan hij verdiende; hij was mij alleen van nut voor de pen. Voor het overige verzeker ik u, dat hij een bon diable is, en dat, zoo hij mij zag, hij de eerste zijn zou, om mij, met tranen in de oogen, vergeving te vragen voor de misslagen, welke hij mag begaan hebben.’

{==40==} {>>pagina-aanduiding<<}

Napoleon scheen met vermaak aan Egypte terug te denken, en sprak met levendigheid van het voornemen, hem toegeschreven, om zichzelven zoo wel, als zijne armee, tot den Godsdienst van mahomet te bekeeren. ‘De Sheiks, de Ulema's,’ zeide hij, ‘vergaderden herhaalde malen te Kairo, om daarover te beraadslagen; en, ten gevolge van zeer ernstige overwegingen, verklaarden zij, dat men ons van de besnijding konde verschoonen en ons het gebruik van den wijn vergunnen, bijaldien wij na elke teug eene goede daad verrigtten. De voordeelen, welke mij dat gewest aanbood, wanneer ik deszelfs eerdienst had aangenomen, zouden onberekenbaar zijn geweest.’
Ik vroeg hem, of de verzekering van robert wilson, dat hij zijne zieken had vergiftigd, echt was; hij antwoordde mij: ‘Daarin ligt eenige waarheid ten grondslage. Eenige manschappen van mijne armee hadden de pest; zij konden geene vierentwintig uren meer leven. Ik was genoodzaakt op te breken, en wilde met desgenettes raadplegen over de middelen, om hen mede te nemen. Hij zeide mij, dat zulks onnoodig was, aangezien de onmogelijkheid hunner herstelling, en dat zij, daarenboven, de besmetting zouden kunnen verspreiden. Ik trachtte hem toen over te halen, om hun opium toe te dienen, opdat zij niet ter prooije zouden worden aan de onmenschelijkheid der Turken, die ons op den voet volgden. Hierop antwoordde hij mij als eerlijk man, dat zijn beroep was genezen en niet dooden; en deze ellendigen werden aan hun noodlot overgelaten. Misschien had hij gelijk, hoewel ik van hem niets anders had gevergd, dan hetgeen ik voor mijzelven, in dusdanige omstandigheid, van mijnen besten vriend zou verlangd hebben. Dikwijls heb ik naderhand op dit punt der zedeleer nagedacht, en over hetzelve met anderen geredetwist; en ik geloof, dat het, in den grond der zake, altijd beter is, elk mensch zijn' eigen' dood te laten sterven, hoedanig zijn noodlot dan ook zij. Naar dezen grondregel gedroeg ik mij, toen, in den veldtogt van 1813, mijn arme dur oc gekwetst werd, en zijne ingewanden hem uit den buik hingen. Hij leed onbeschrijfelijke smarten, en bezwoer mij, aan zijn bestaan een einde te maken. Ik beklaag u, mijn vriend, zeide ik tot hem; maar er is geen hulpmiddel; men moet lijden ten einde toe.’
Desgelijks vroeg ik aan napoleon, of het waar was, dat hij de Turken van Jaffa had doen slagten; en zichier, letterlijk, zijn antwoord: ‘Het is waar; ik liet nagenoeg tweedui-
{==41==} {>>pagina-aanduiding<<}
zend Turken doodschieten. Gij vindt dit wat sterk; maar ik had hun voorheen eene Capitulatie toegestaan, op voorwaarde, dat zij de wapenen niet meer tegen ons zouden voeren, en tot hunnent terugkeeren. In stede daarvan wierpen zij zich in El Arish, hetwelk zij tegen mij verdedigden, en waar ik hen bij bestorming gevangen nam. Ik konde hen niet als krijgsgevangenen medevoeren, want ik had broodgebrek, en zij waren veel te gevaarlijke Duivels, om hen andermaal los te laten; zoodat mij geen ander middel overschoot, dan hen te dooden.’

De tegenwoordige paus en de Fransche schilder Guérin.

De gezondheid vad den Heer pierre guérin, Directeur der Fransche Schilderschool te Rome, verwekte, eenigen tijd geleden, groote bezorgdheid. Ook de H. Vader nam het levendigst deel in zijnen toestand, en zond dagelijks naar de Villa Borghesa een' dienaar van zijn Huis, om naar hem te vernemen. Doch de vereerende blijken van 's Pausen belangstelling bepaalden zich daarbij geenszins. Immers, toen de Geneesheer verklaarde, dat de patiënt in dringend levensgevaar verkeerde, behaagde het hem te bevelen, dat den Heere guérin het laatste Oliesel der Kardidalen wierd toegediend. Diensvolgens trok al de Geestelijkheid in processie van St. Pieter naar de woning des zieltogenden. Geheel Rome werd, met klokkengelui, opgeroepen, om het godsdienstig tooneel bij te wonen, hetwelk den Franschen kunstenaar, in zijne laatste oogenblikken, tot den rang van de Vorsten der Kerke stond te verheffen. De plegtigheid werd dan ook met de gewone praal volvoerd. De Prelaten, de Geestelijken der verschillende Broederschappen, alle vrome pelgrims, de Pauselijke soldaten, de burgers der zeven heuvelen, allen vergezelden dezelve. De Heer guérin, uiterst gevoelig voor dit blijk van ongemeene onderscheiding, herstelde; de Paus deed hem deswege gelukwenschen, en reeds maakte hij zich gereed, om denzelven te gaan bedanken, toen hem, van wege de Kanselarij van leo den XII, eene onkostrekening werd ter hand gesteld van de Ceremonie van het laatste Oliesel. De artikelen van het factuur doorloopende, vond hij zoo veel aan was, zoo veel voor de Monsignori, zoo veel voor een aantal andere kleine onkosten; zoodat de eer, van als een Kardinaal behandeld te zijn,

{==42==} {>>pagina-aanduiding<<}
hem op ongeveer 500 francs te staan kwam! Het gelukte hem, wel is waar, eenigen afslag te verkrijgen; maar hij vond zich echter genoodzaakt, eene som te betalen, gelijk staande met het Hoofd eener Gemeente, of een' Bisschop in partibus.

Persoonsbeschrijving van Sir Walter Scott.

Volgens de portretten, van Sir walter scott uitgaande, vertoont hij zich aan ons, als een welgevormd, zwaarlijvig man, met een vol en vrolijk aangezigt. Niets van dit alles! Verbeeld u, integendeel, een groot, mager en dor man, met mismaakte beenen, klein hoofd, ter naauwernood met eenig voormaals blond en thans reeds vergrijsd haar gedekt; met de volkomenste uitdrukking van zachtheid en goedhartigheid, in weerwil van eenige sporen van lijden; een uiterlijk, eenigzins verwaarloosd, en bevalligheid dervende; voorts geheel de houding van een Fransch plattelands-Pastoor, of ook van een' goeden Schotschen Predikant. Hij vermaakt zich en geniet alles als een kind; eene beuzeling doet hem of lagchen, dat hem de oogen overloopen, óf treft hem tot schreijens toe, en op zijn gelaat, in zijne oogen schilderen zich alle deze indrukken met onbedeukelijke levendigheid. Vanhier, dat men terstond in hem den man ontwaart, dien zijne Romans doen mijmeren, en die rondom Abbotsford zwerft, pratende met elk, dien hij ontmoet, belangstellende in de spelen van een kind, in de vertellingen van oude vrouwen, beschouwende uren lang eene bloem, een' boom; of wel, aan tafel gezeten, zijne dochter de eene of andere Schotsche ballade doende zingen, zich allengskens opwindende, en eindelijk zelf, in eene soort van geestverbijstering, de slotregels (het refrein) medezingende.




Opmerkelijk schrijven van Sir Walter Scott.

Bij het eerste stuk der Fransche uitgave, door gasselin, te Parijs, te dezen jare, van scott's werken, behelzende de Tales of my Landlord, The black Dwarf en Old Mortality, is een fac-simile gevoegd van den navolgenden, getrouwelijk overgebragten brief van scott:

{==43==} {>>pagina-aanduiding<<}

Aan den Heer defaucompret.

Mijn Heer!

Uw brief, waarmede ge mij hebt vereerd, berust op de ongegronde vooronderstelling, dat ik de Schrijver van Waverley en der overige Verhalen en Romans ben, welke gij in het Fransch hebt overgezet. Naardien zulks echter een misverstand aanduidt, hetgeen helaas maar al te algemeen is verspreid, en ik op geenerlei wijze deel aan iets hoegenaamd mag nemen, wat andere Schrijvers persoonlijk raakt, zoo acht ik mij ook niet geregtigd, de zeer vleijende pligtpleging aan te nemen, welke gij voor hen hebt bestemd. Ik ben

Uw zeer gehoorzame Dienaar
walter scott.
Edinburg,
16 April 1826.




Elegia ad amicum, amici fratris mortem lugentem.


Arridet voltu interdum Fortuna sereno, 
Et celeri versa mox sugit orbe rotae; 
Omne quod est hodie laetum et quod slore nitescit, 
Vertet sors rigida crastina saepe manu. 
Nulla fides rebus praesentibus, omnia cursu 
Praetereunt celeri; tempora, fata docent. 
Fata docent, nam quis diro, carissime, somno 
Oppressum fratrem crederet esse tuum? 
Flore suae aetatis raptum deslebimus? atro 
Membra quiescent jam frigida sub tumulo? - 
Quum repeto tempus, quo nuntia littera venit, 
Littera, sed trepida sronte notata manu; 
Nescio quis dolor irrepit mea pectora, visu 
In solito sensus nil valuere mei. 
Ter conata fuit nigrum mea solvere signum 
Dextra, ter invitae deposuere manus. 
Ter fingens mihi laeta, iterum recludere conor, 
Sed mens, sed lacrymae me vetuere meae. 
Ambiguum tandem vicit dolor ipse dolorem, 
Ah nimium veri praescie saeve dolor! 
Saepe, quasi haec salsae suerat mihi nuntia mortis 
Rlisi; et clamavi saepe, vale atque vale! 

{==44==} {>>pagina-aanduiding<<}

Saepe domo egressus mecum solatia quaerens, 
Clamavi in silvis arboribusque, vale! 
Sed nil ista juvant, vere occidit, ah animi ille 
Dimidiumque tui dimidinmque mei! 
Occidit! ast patria potuit securus in urbe, 
Ast habuit, tristi qui sibi portet opem; 
Ast habuit sratrem, madidos qui claudat ocelles, 
Qui possit trepida dicere voce, vale! 
Sed me destituit alio sub sole morantem, 
Inque salutatus misit ab ore animam! 
O utinam ad lectum cari licuisset amici 
Proeubuisse, darem, redderet ipse manum. 
Deficiens summos etiam tum forte dedisset 
Amplexus, lacrymis funderet ut lacrymas. 
Tunc ego purpureo sparsissem slore sepulchrum, 
Pectoreque intrarem liberiore domum: 
Votaque fecissem et signassem hoe carmine bustum: 
Hic jacet immeritus raptus et ante diem. 
Ast eadem fidi fata abrumpentia vitam, 
Accessum ad Patriam me vetuere meam. 
At tu saepe mihi interea, tu care superstes, 
Scribe, mihi quaevis littera suavis erit. 
Scribe et inhaerebunt animo notissnna fratris 
Signa tui, simili paene notata manu. 
Hanc ego saepe legens memori sub pectore condam, 
Et mihi pro caris una duabus erit. 

Scripsi Lochemi Cal. Nov. MDCCCXXVI.

j. peerlkamp.





Op eene afbeelding van M. Stuart.


Een oog, vol minzaamheid, aan zachten ernst gepaard; 
Een mond, zoo welbespraakt, als zelden spreekt op aard'; 
Een geest, doorvoed van 't merg der oude en nieuwe wijsheid; 
Een hoofd, de gids der jeugd, de vraagbaak zelfs der grijsheid; 
Een hart, vol Christenliefde en echten Christenzin: 
Ik staar op dit gelaat; 'k herken er stuart in. 
Hij leeft, hij wenkt, hij spreekt.... Helaas! mijzelv' onttogen, 
Heeft dan, o Schilderkunst! me uw tooverkracht bedrogen. 
Thans, ach! bewaart, daar ons 't Oorspronkelijke ontviel, 
Het graf zijn stof, de pers zijn' geest, God zijne ziel. 

Dec. 1826.

j.w. ijntema.


{==45==} {>>pagina-aanduiding<<}

Mengelwerk.

Epimenides, of de wording der dingen.

De velerhande berigten of vertellingen, welke men heeft nopens den wijsgeer epimenides, maken het meer dan waarschijnlijk, dat deze Griek een zeer opmerkelijk personaadje, ja zelfs, al kwam er die van zijnen veeljarigen slaap niet eens bij, een min of meer raadselachtig wezen geweest zij. Het verloren gaan van zijne dichtwerken en wijsgeerige schriften, van welke door diogenes laërtius, suidas en anderen melding wordt gemaakt, is zeer te bejammeren, gelijk (al ware er ook niets anders van zijne bijzondere gaven en van zijnen diepdenkenden geest bekend) kan afgenomen worden uit den inhoud en de strekking van een stuk, dat, zoo men wil, door hemzelven geschreven, te Karthago in den tempel van jupiter ammon bewaard werd, van daar door scipio africanus naar Rome overgebragt, in den tempel van jupiter olympius onder de gewijde dingen geplaatst en alzoo behouden is geworden. Een beroemd Fransch schrijver maakte er, in een wijsgeerig werk, gebruik van, doch heeft het hier en daar verminkt. Getrouwelijk uit het Grieksch vertaald, luidt het als volgt:

........ De nieuwsgierigheid is nooit een gebrek of eene zwakheid, dan in dezulken, die haar niet weten te bevredigen.
Begeerig zijnde, om te weten, of de stof eenen oorsprong hadde, en dewijl ik noch bij hare wording, noch bij hare bewerktuiging tegenwoordig was geweest, en ook

{==46==} {>>pagina-aanduiding<<}
de wijssten onder mijne land- en tijdgenooten onbewimpeld beleden, niets er van te weten, besloot ik, elders onderrigt te gaan zoeken, en wel bij zoodanige wijsgeeren, die, gelijk ik van geloofwaardige lieden vernomen had, daarover spraken, als hadde de Natuur zelve hen over hare ontwerpen geraadpleegd, en te dien einde in hare verborgenste werkplaatsen binnengeleid. Met deze loffelijke bedoeling dan verliet ik Kreta, mijn vaderland, en toog naar Athenen.
Weldra echter bemerkte ik, in die hoogwijze stad geene betere ophelderingen te kunnen bekomen, dan op mijn eiland, en nam daarom het besluit, om verder te trekken. Ik scheepte mij dan in op een Phenicisch vaartuig, hetwelk, ter ontdekking eener nieuwe wereld, gereed lag. Een der medereizigers, dien ik aan boord vond, trok terstond mijne bijzondere opmerking; en geen wonder, het was de vermaarde sanchoniaton. Kennis bekomen hebbende van het oogmerk mijner reize, sprak hij mij aan in dezer voege: ‘Gij gaat reizen, vreemdeling, om den steen der wijzen te zoeken: eilieve, trek niet verder, want ik ben het, die denzelven gevonden heeft; hoor slechts naar mij! De eerste beginselen van het heelal zijn de duistere lucht, de duistere geest, en de mengelklomp.’ - ‘Maar,’ sprak ik, ‘wat al duisternis, mijn lieve sanchoniaton!’ - ‘Die duisternis,’ hernam hij, ‘schuilt alleenlijk in uwe eigene ziel. De geest bezielde weldra die duistere grondstoffen. Er had eene vermenging plaats: de hoofdstoffen kwamen in verband; de liefde (συνείλησις) werd geboren, en de wereld nam een begin.’ - ‘Maar,’ gaf ik tot bescheid, ‘deze wereld is niet die, welke ik zoek;’ en terwijl ik er mij toe zette, om het stelsel van den wijzen man geregeld te wederleggen, kwam ons een zeeschuimer aan boord klampen, die ons schip vermeesterde, en voor goeden prijs verklaarde, wat zich aan boord bevond.
Aldus tot slaaf gemaakt zijnde, viel ik ten deel aan eenen Chaldeër, weleer Landvoogd over een uitgestrekt gewest, en die, als zijnde een Wetgeleerde, tevens Priester van

{==47==} {>>pagina-aanduiding<<}
belus geweest was, maar, al die grootheid moede geworden zijnde, nu zijn leven doorbragt met overal rond te zwalken, en als roover alom schrik en verwoesting te verspreiden. Des avonds deed de scheepsbevelhebber zijne onderhoorigen gemeenlijk in zijn vertrek bijeenkomen, en alsdan vooral kortte mijn Meester ons de uren door allerlei vertellingen. Eens, dat wij weder zoo bijeen waren, liet de wijsgeerige roover zich volgenderwijze hooren:
‘Er is een tijd geweest, dat alle de hoofdstoffen vermengd en verspreid lagen in den Chaos. Niets had toen nog eenige bewerktuiging ondergaan, uitgezonderd alleen de wangedrogten, en deze stonden gezamenlijk onder het bevel van eene vrouw, omeriah geheeten. Op zekeren ochtend, dat belus niets beters te doen wist, kwam het hem in den zin, om die vrouw door midden te hakken, en, uit de twee stukken, den hemel en de aarde te vormen: van toen af geraakten ook alle wangedrogten om hals. - Daar nu, in den aanvang diens heelals, de Goden geene voorwerpen wisten voort te brengen, dan bij wijze van vernieling van andere, kreeg die zelfde God belus eens lust, om zichzelven het hoofd te doen afhouwen, ten einde alzoo de wereld te bevolken. De onsterfelijken, met welke hij leefde, waren terstond bereid, om dat werk te verrigten, waarna de aarde, doorweekt van het bloed, dat uit de wond stroomde, dadelijk menschen voortbragt. Dat zelfde bloed was ook, zoo als gij ligtelijk beseft, het beginsel van ons verstandelijk vermogen. Wij zouden noch denken, noch redekavelen, zoo er geen God geweest was, die zich had laten onthoofden.’
Ter naauwernood had mijn Meester dit wonderverhaa besloten, of een smaldeel der Grieksche vloot, welke in die streken kruiste, omsingelde ons vaartuig, en vermeesterde het, na eenen hardnekkigen wederstand van onze zijde. Dadelijk stelde men den bevelhebber, met zijne onderhoorige roovers, te regt. Wat mijnen Chaldeër betreft, die menschen schiep, door Goden te doen onthoof-
{==48==} {>>pagina-aanduiding<<}
den, hemzelven werd het hoofd afgehouwen, en mij de vrijheid wedergegeven.
Griekenland was toen reeds de zetel van alle kundigheden en van alle dwalingen tevens. Hier maakte een Dichter den Chaos tot een' persoon, en liet de hoofdstoffen in deszelfs schoot ondereenwoelen, tot dat er een God kwam, die ze vaneenscheidde. Ginds beweerde men, dat het toeval alles had bewerkt, en de voorgewende tusschenkomst van eenen God niets anders beteekende, dan eene werktuigelijke ontwikkeling. Elders droomde een wijze van wanvormelijke vezeltjes, die het ijdel doorkruisten, zich voorts, door van streeklijnen te veranderen, onderling vereenigden, en op deze wijze werelden vormden. Maar noch die, tot persoon gemaakte, Chaos, noch dat vergode toeval, noch die werelden, uit dwalende vezeltjes gebouwd, konden mij behagen; weshalve ik besloot, om verder te reizen.
In die dagen trokken alle wijsgeeren, welke grootere kundigheden trachtten op te doen, naar Egypte: ook ik nam mijnen weg derwaarts. Een Priester van serapis, die mij eenige gewijde beeldspraken vertoonde, hield tot mij de navolgende rede: ‘Ziet gij dat geheimzinnige wezen, welks hoofd bedekt is met eene kroon van vederen, dat eenen vorstenstaf in de hand houdt, en uit welks mond een verbazend groot ei te voorschijn komt? Dit wezen is de kneph, of de opperste Bouwmeester. De vederen, die deszelfs hoofd overschaduwen, beteekenen de geringe kennis, welke wij aangaande de Natuur hebben; de staf geeft deszelfs almagt te verstaan; en het ei is het zinnebeeld der wereld, welke door die almagt bewerktuigd is.’ Ik schepte wel eenig genoegen in het gesprek van dezen Priester, meer ten minste, dan in hetgeen ik bevorens had gehoord; maar het voldeed niet aan mijn verlangen, want de wording der dingen laat zich door geene leenspreuken verklaren.
Ik doorreisde daarop Azië; doch bragt ook van daar niets mede, dan twijfelingen, gelijkenissen en ongerijmdheden.

{==49==} {>>pagina-aanduiding<<}
In Perzië, bij voorbeeld, vernam ik, dat zerdusht (zoroaster) zijnen God vijfenvijftig dagen had doen arbeiden aan het daarstellen van den hemel, zestig aan het vormen van den afgrond en de wateren, vijfenzeventig aan het voortbrengen van de aarde, welke wij bewonen, en dertig, om aan de planten, tachtig, om aan de dieren, en vijfenzeventig, om aan den mensch het bestaan te geven, hetgeen ten naastenbij een' onzer jaarkringen uitmaakt. - Elders vond ik eenen wijsgeer, die mij een gelach verwekte, schier gelijk aan dat der Goden van den Olympus. ‘Als,’ zeide hij, ‘het opperste Wezen schept, is dit niets anders, dan de wezens te trekken uit zijne eigene bestaanlijkheid, even als de spin de webbe trekt uit hare ingewanden. Wanneer integendeel dat opperste Wezen, hetgeen hij geschapen of liever voortgebragt heeft, wil doen ophouden zienlijk aanwezig te zijn, dan trekt hij het alleenlijk in zichzelven terug.’ Ik bedankte den Bramin voor zijn onderrigt, en zeide hem, met zijne hemelsche spin, voor altijd vaarwel, om naar Europa terug te keeren, en beter licht te zoeken bij de alomberoemde wijsgeeren van Hetrurië. ‘God’ (dus luidde de uitspraak van een' der voornaamste wigchelaren) ‘god heeft het heelal uit niets geschapen: geen tweede heelal zullende scheppen, heeft hij tot dat werk zesduizend jaren besteed. Een even zoo groote tijdkring is voor het bestaan van het aanwezige bepaald. Zestig eeuwen, derhalve, blijft in wezen hetgeen nu is: daarna zal er weder niets zijn.’ Deze wereld, aldus geplaatst tusschen twee nieten, scheen mij toe, het toppunt van razernij te zijn. Ik hadde er wel een derde niet kunnen bijvoegen, te weten, dat van het stelsel zelve; doch was niet zoo
onberaden van dit den man rondnit te zeggen; want, in een geschil met wigchelaars, kan men nooit strasseloos gelijk hebben.
Ik begaf mij nu weder op zee, om Egypte andermaal te bezoeken. De meeste wijzen, met welke ik toen in kennis geraakte, kwamen hierin overeen, dat de opperste

{==50==} {>>pagina-aanduiding<<}
Werkmeester eenen bepaalden tijdkring noodig had gehad, om zijnen arbeid te voltrekken. Een uit hen, zijnde een Mezopotamiër, trok, met mij in gesprek zijnde, eenen rol uit zijnen boezem, waarvan het opschrift was: de zeven Koningen, en in het eerste hoofdstuk, dat uit dichtregels van elf lettergrepen bestond, wees hij mij met den vinger op deze schoone spreuk: Ioghiguen oldidi var oldi aälem (*). ‘Verheven,’ zeide ik, ‘is deze spreuk; maar ik zoek wijsheid, geen redekunst te leeren.’ - ‘O,’ gaf hij mij tot bescheid, ‘zoo gij den stamelenden vreemdeling, die aan het Hof van den farao hoogelijk ontzien wordt en geheel Egypte door zijne wonderdaden verbaast, zelven hoordet, (want van hem is die schoone spreuk herkomstig) hij zoude u wel volkomen vergenoegen, in hetgeen gij verlangt. Ik wil u dadelijk bij hem inleiden.’
Wij begaven ons dan naar de woonplaats van dien aanzienlijken stamelaar. De man ontving mij heuschelijk, en, toen hij het oogmerk mijner komst had verstaan, zeide hij: ‘Duisternis was verspreid op het gelaat des afgronds; toen sprak god: daar zij licht! en het licht was daar.’ - Ik vond ook dit zeggen schoon; doch merkte hetzelfde aan, wat ik mijnen geleider, den Mezopotamiër, had te gemoet gevoerd, maar voegde er nog bij, dat het mij te doen was om onderrigt nopens de wording van het zienlijke; waarop hij mij daarvan een verhaal deed, naar luid waarvan aan de daarstelling des heelals zes dagen besteed waren geworden.
Ik zweeg; doch hij, wel bemerkende, dat ik met zijne inlichting niet voldaan was, drong mij, om mijn gevoelen onbewimpeld te verklaren, waarop ik mij volgenderwijze hooren liet: ‘Ik weet niet, o wijze! of ik, hetgeen gij mij te verstaan hebt gegeven, eigenlijk of oneigenlijk moet opvatten. In het laatste geval zoude ik nader licht behoeven, om den verborgen zin te ontdekken. In het eerste daarentegen zonde ik (vergeef mijne vrijmoedigheid!) uw zeggen schier als Godslastering moeten aan-
{==51==} {>>pagina-aanduiding<<}
merken; want zoodra de ondeelbare tijdstip van den wil der opperste Wijsheid niet oogenblikkelijk van de daad gevolgd wordt, dan is, bij mij, de god, dien men als de oorzaak van alles wil aangebeden hebben, niets meer, dan een bloot mensch.’ - ‘Gij hebt,’ hervatte hij, ‘volkomen gelijk, en echter maak ik geene zwarigheid in u te verklaren, dat gij mijn zeggen in eenen eigenlijken zin verstaan moet, mits gij mijne dagen slechts opvat als tijdperken van korteren of langeren duur, en dus als het bepaalde voor het onbepaalde. Doch gij zoudt mij onregt doen, door te meenen, dat ik u van de schepping zelve gesproken had: ik heb alleenlijk gesproken van de vorming en bewerktuiging van hetgeen onze zintuigen, als aanwezig, opmerken; en zoo gij van dat alles de natuur, de bestemming, de werking en de onderlinge en wederkeerige betrekkingen aandachtig onderzoekt en overweegt, zult gij overtuigd worden, dat het tijdsverloop, hetwelk u nu zoo aanstootelijk toeschijnt, welverre van de Godheid te beleedigen, integendeel een nieuw bewijs is van hare onafmetelijke wijsheid. Voor het overige hebt gij daarin gelijk, dat scheppen en daarstellen geen denkbeeld van tijd gedoogt. Zijt gij daarmede niet voldaan, en verlangt gij met de daad der schepping zelve van nabij bekend te worden, dan moet ik u vragen, of gij den tempel van isis, welke, de geheele wereld door, vermaard is, niet hebt bezocht?’ - Ik moest op
deze vraag neen zeggen; en nu hernam hij: ‘Ga dan derwaarts, bezie met aandacht den rijken voorgevel, en uwe nieuwsgierigheid zal ras bevredigd zijn, beter misschien, dan dit zoude kunnen gedaan worden door mij en alle wijzen van den aardbodem gezamenlijk.’ - Ik rees dan terstond op, en, na den stamelenden wijsgeer voor zijne teregtwijzing bedankt en hem en den Mezopotamiër gegroet te hebben, begaf ik mij op weg.
Zoodra ik, slechts van verre, het aangewezen heiligdom in het gezigt kreeg, verslond ik, als 't ware, den voorgevel reeds met mijne oogen; maar wat gevoelde ik,

{==52==} {>>pagina-aanduiding<<}
toen ik, denzelven nabij gekomen zijnde, boven de groote poort deze woorden las: Wat immer was, is, of zijn zal, ben ik, en niemand der slervelingen heeft ooit het kleed weggeschoven, hetwelk mij bedekt. - Oogenblikkelijk voelde ik mijn gelaat van schaamte blozen, ijlde ter stad uit, en, volkomen genezen van mijne dwaasheid, om dat kleed te willen wegtrekken of opligten, legde ik mij neder in eene bergspelonk en geraakte in slaap. Deze slaap duurde zevenenvijftig jaren, en, al droomende, schreef ik, op Egyptische papyrus, een boek: zichier een brok er van; want om het geneei in het licht te geven, daartoe is de tijd nog niet gekomen.

Fragment uit het droomboek.

Hij, die is, die oneindig is, die volmaakt gelukkig is, heeft geen begin gehad. Zijn denken is scheppen. Het heelal, dat wij zien, en wat er verder nog zijn moge, is van alle eeuwigheid, zoo als het is, in zijn denken aanwezig geweest; en, vermits bij hem ruimte noch tijd bestaat, heeft ook dat alles van eeuwigheid aanwezen gehad. Hoe dit zij, bevatten wij niet, omdat, buiten de vormen van tijd en ruimte, niets voor ons bevattelijk is: wij kunnen niettemin van eene waarheid overtuigd zijn, zonder dat ons eindig verstand haar, in allen deele, kan bevatten. Men behoeft dan ook, over de wording der dingen peinzende, noch aan mengelklomp, noch aan hoofdstof, noch aan scheiding, noch aan verbinding, veel minder aan voortgang van oogenblikken, te denken: niets van dat alles behoort tot het begrip van scheppen. Het denkbeeld der Godheid is haar woord (ΛΟΓΟΣ) en haar woord is daarstelling.
Hij, die zelf volmaakt gelukkig is, kan niets, an geluk, willen. Wat hij gedacht, d.i. wat hij daargesteld heeft, wil hij dan ook gelukkig doen zijn.

{==53==} {>>pagina-aanduiding<<}
Maar, dewijl hij zelf de éénige bron van geluk is, moet ook alles, wat voor geluk vatbaar is, om hetzelve te kunnen verwerven en smaken, met hem vereenigd worden; doch hoe dit geschieden moet, hoe het stoffelijke met het geestelijke, het onreine met het heilige, het eindige met het oneindige zich zal verbinden, dit moet ons door hemzelven verklaard worden. - Stellen wij ons, altijd en in alles, tevreden met hetgeen hij ons dadelijk te weten gegeven heeft. Welligt zendt hij ons een wezen, dat zich onmiddellijk aan ons kan mededeelen, om ons meer te leeren.




Geval eener vergiftiging door den honig van de wesp lecheguana. Door Auguste de St. Hilaire.

(Medegedeeld uit de Mémoires du Muséum d'Hist. natur. VI An, X Cah. Tom. XII. Paris, 1825. p. 293 en verv. door Dr. f.s. leuckart (*).)

Reeds de Ouden, zoo als aristoteles, plinius, dioscorides, xenophon, diodorus siculus en anderen, waren met voorbeelden bekend van toevallen van vergiftiging, veroorzaakt door het gebruik van honig in verscheidene streken van Azië, en bepaaldelijk van Klein-Azië: eene afwezigheid van den geest gedurende verscheidene dagen, eenen toestand van dronkenschap, woede, ja zelfs voor het leven gevaarlijke toevallen. Nieuweren, zoo als tournefort en güldenstädt, bevestigden deze verhalen, en gaven onderscheidene planten op, wier bloesems aan den honig die

{==54==} {>>pagina-aanduiding<<}
nadeelige eigenschappen zouden hebben medegedeeld, zoo als b.v. die van Azalea pontica, misschien ook Rhododendrum ponticum, Menispermum Cocculus. Doch in Azië niet slechts, ook in Europa en Amerika heeft men zoodanigen vergiftigen honig gevonden. Zoo verhaalt seringe, in zijne Monographie van het geslacht Aconitum, een geval van menschen, die, na het gebruik van honig, welke op Aconitum Napellus en Lycoctonum verzameld was, in hevige stuiptrekkingen en de vreesselijkste razernij waren vervallen; een hunner, die hetgeen hij tot zich genomen had niet weder kon uitbraken, stierf zelfs daaraan (*). Volgens den overledenen Noord-Amerikaanschen Natuuronderzoeker smith barton, veroorzaakt de honig, die, in Pensylvanië, Zuid-Carolina, Georgië en de beide Florida's, van Kalmia angustifolia, latifolia, hirsuta en Andromeda mariana verzameld wordt, dikwerf duizeling, razernij, buikpijn, stuiptrekkingen, braking, waarop somtijds zelfs de dood volgt.
Roulox barro, in zijne reize naar Brazilië, en piso, gelijk ook azara, in zijne reize naar Paraguay, vermelden mede de nadeelige gevolgen, die door onderscheidene soorten van honig worden voortgebragt (†).

{==55==} {>>pagina-aanduiding<<}

De Heer auguste de st. hilaire, die ons reeds zulke voortreffelijke, gedurende zijne reize door Brazilië gedane, onderzoekingen over de plantenwereld aldaar heeft medegedeeld, verhaalt t.a.p. uit eigene ervaring een voorbeeld, hetwelk de op zekere tijden ten hoogste nadeelige eigenschap des honigs bevestigt. - In de onherbergzame gewesten nabij den oever van den Uruguay reizende, vond hij, bij eene excursie, een wespennest, om-
{==56==} {>>pagina-aanduiding<<}
trent een voet hoog boven de aarde, aan den tak van een klein heestergewas. Het nest was nagenoeg eirond, van de grootte eens hoofds, graauw van kleur, en van een papierachtig weefsel. (Deze wesp is afgebeeld in de genoemde Mémoires du Mus. Pl. 12. f.B. leuck.) Twee zijner medgezellen verstoorden dat nest, en namen den daarin vervatten honig er uit. Onze kruidkundige zoo wel als die beide lieden gebruikten er van; de eerste echter het meeste, nagenoeg twee spijslepels vol. De honig was aangenaam zoet. Kort na het gebruik ondervond st. hilaire buikpijnen, die meer lastig dan sterk waren. Daarop sliep hij in; hij verviel in aangename droomen. Bij het ontwaken ondervond hij eene buitengewone zwakte, die allengs tot de uiterste agonie en krachteloosheid werd. Hij voelde doodsangst, zonder daarbij aan groote smarten te lijden, en zonder bewusteloos te zijn. Hij kon zich echter op geen Fransch woord bedenken, maar wel Portugeesch spreken. Water en wijngeest hielpen niets. Daarop dronk hij eene zeer aanzienlijke hoeveelheid laauwwarm water, en begeerde bij herhaling een braakmiddel, zonder het te bekomen. Door de menigte van het gedronkene warme water braakte hij eindelijk veel vocht, een deel der spijzen en van den honig, dien hij gegeten had, uit. Daarop volgde verligting. Eene onaangename verstijving (engourdissement) der vingers was van
korten duur. Er bleef eene groote zwakte achter. Herhaald braken gaf meerdere verligting. De geregelde loop der gedachten kwam weder; hij kon niet slechts Portugeesch, maar ook weder zijne moedertaal spreken. Nu werd nog een braakmiddel genomen, en daardoor weder eene hoeveelheid van het gedronkene water en de rest des voedsels weggeruimd. Na het gebruik van eenige kopjes thee, en na eene kleine wandeling, gevoelde zich de zieke, hoezeer nog eenigermate zwak, weder geheel hersteld. De jager des reizigers, die ook van dezen honig gegeten had, geraakte daarna in eene schrikkelijke woede, scheurde zijne kleederen van het lijf, wierp ze verre van zich, enz. Dan liep hij voort, de heilige Maagd om hulp roepende, schreeu-
{==57==} {>>pagina-aanduiding<<}
wende, dat alles rondom hem vuur was, en dergelijke dingen meer. Naderhand was hij wel rustiger geworden; maar verkreeg echter het volle gebruik zijner rede eerst weder, nadat ook hij een braakmiddel, hoewel zonder gevolg, had ingenomen. De derde, een sterke soldaat, die daarvan genomen en kort daarop had overgegeven, had de minst erge gevolgen ondervonden. Zijn uitzigt was echter afschrikwekkend en buitengewoon bleek geworden. Hij had den reiziger verzorgd, maar daarna, om anderen het voorval bekend te maken, zich te paard gezet, was in galop weggereden, weldra van het paard gevallen, had er zich weder opgezet, was andermaal in galop voortgesprongen, weder nedergevallen, en men had hem eenige uren later in diepen slaap gevonden op de plaats, waar hij het laatst ter neêr gevallen was. Het was nagenoeg 10 ure 's morgens, toen deze drie mannen van den honig hadden gebruikt, en toen de zon onderging bevonden zij zich volkomen hersteld, hoezeer eene zekere zwakte ook zelfs des anderen daags nog niet geheel geweken was.
Des volgenden daags bekwam st. hilaire een geheel gelijkvormig wespennest, en tevens eenige wespen, die men in dat land Lecheguana noemt. Hij nam daarvan en van den honig naar huis mede. De honig was, gelijk de op den vorigen dag genuttigde, roodachtig en zeer vloeibaar. Een in het gezelschap des reizigers aanwezige jonge Botokoede at daarvan zonder nadeel. Door later bekomene narigten vernam hij, dat er twee soorten van Lecheguana in die gewesten zijn, waarvan de eene eenen witten (Lecheguana de mel bianco), de andere eenen roodachtigen honig levert (Lecheguana de mel vermelho.) De eerste soort zou nooit schadelijk werken, wel de andere, hoezeer niet te allen tijde. Op het gebruik deszelven zou, wanneer hij kwade gevolgen na zich sleept, eene soort van dronkenschap of razernij volgen, welke slechts door braakmiddelen kan worden weggenomen. Somtijds zou er zelfs de dood op volgen.
Op dit door den Schrijver zeer wijdloopig en met alle bijomstandigheden voorgedragen verhaal der na deze ho-
{==58==} {>>pagina-aanduiding<<}
nigvergiftiging ontstane toevallen, waarvan hier slechts, als toereikend voldoende, het noodige en belangrijkste is medegedeeld, volgen van denzelfden aanmerkingen over de vergiftige gewassen van het zuidelijk Brazilië. Verscheidene, vooral oudere, natuuronderzoekers geloofden, dat aldaar de hevigste en doodelijkste plantvergiften bestaan; terwijl daarentegen anderen deze of in 't geheel niet, of slechts in gering getal, en daarbij niet zoo ontzettend werkende vermelden, als men ze b.v. in Oostindië vindt. Eenige daarvan zijn zelfs slechts voor het vee schadelijk, gelijk onder anderen de tot de Legaminosae behoorende Martiusea physalodes, volgens leandro do sacramento. - De Heer de st. hilaire heeft, wel is waar, gedurende zijne reis, onderscheidene planten gevonden, die, onder zekere omstandigheden en in zekere giften genomen, zeer schadelijk kunnen worden, als zeer werkzame Stimulantia, zeer scherpe, ettering opwekkende planten en dergelijke. Echter is het zeker, dat geene tot dusver bekende Zuid-Braziliaansche plant, ten aanzien harer vergiftige eigenschappen en werkingen, b.v. met de Teute of de Anthiaris Upaz kan worden vergeleken. St. hilaire heeft slechts twintig planten, die hij voor schadelijk houdt, en wier bloesems tot de vergiftiging van den gemelden wespenhonig hebben kunnen bijdragen, aangehaald en naauwkeurig beschreven. Wij moeten ons hier vergenoegen met de familiën en soorten dezer gewassen op te noemen. Het zijn, uit de
Fam.	Scrophularineae:
	Stemodia palustris en gratiolae folia.
-	Solanaceae:
	Fabiana thymifolia. (Afbeelding, Tab. IX.) Nierenbergia graveolens. (T.X.A.) Nicotiana acutislora. Solanum guaraniticum.
-	Apocyneae:
	Echites petrea. Asclepias mellodora.
-	Rubiaceae:
	Rubia noxia. Palicourea Maregravii. (T.XI.


{==59==} {>>pagina-aanduiding<<}

	A.) en P. longifolia. (T. XI. B.) Psychotria emetica. (T.X.B.)
Fam.	Sapindaceae:
	Serjana lethalis. Paullinia australis. (T. XIII. B.) Magonia pubescens. (T. XII. A.T. XIII. A.) en M. glabrata.
-	Euphorbiaceae:
	Microstachys ramosissima. Euphorbia papillosa. Caperonia cordata en linearifolia.

Van de genoemde planten valt het vermoeden, dat zij aanleiding tot vergiftiging van den wespenhonig geven, vooral op de 4 Solanaceae en de Scrophularineae; bovenal echter op de, tot de Sapindaceën behoorende, Paullinia australis, van welke de narcotische werkingen aan den Schrijver bekend zijn, en die ook in de nabijheid van het wespennest bloeide. - Volgens smith barton zou de vergiftige honig op de bijen zelve nadeelig werken, hetgeen echter het geval niet schijnt te zijn. (*)





Daniel Johannes Snecanus.

Den Heere Redacteur der Vaderlandsche Letteroefeningen.

Mijn Heer en Vriend!

Toen ik U, vóór eenige weken, (*) antwoordde op den Brief, dien Gij uit S. ontvangen en mij gezonden hadt, en waarin nieuwe twijfel geopperd werd, wegens het Leeraarschap, hetwelk ik, in uwe Letteroefeningen voor Febr. 1823, aan daniel johannes snecanus, te Sneek, in het voorst der zeventiende eeuw, had toegekend, schreef ik, dat ik welligt den geheelen inhoud van het Verhaal der kerkelijke proceduren met hem gehouden, door hemzelven gesteld, en waaruit ik

{==60==} {>>pagina-aanduiding<<}
toen eenige uittreksels mededeelde, door middel van Uw geacht Maandwerk, nader bekend zou maken. Ik had, namelijk, hoop, dat ik zijn eigen volledig handschrift van dat verhaal, waarvan ik slechts een onvoltooid en slordig afschrift bezit, te zien zou krijgen. Doch ik ben hierin te leur gesteld. Wel ben ik zoo gelukkig geweest van den geheelen bundel van oorspronkelijke brieven en authentieke stukken, ten getale van gewis wel twechonderd, welke voorheen het eigendom van snecanus en zijnen kleinzoon geweest zijn, en waaronder zich alle de bewijsstukken bevinden, waarop hij zich, in zijn Verhaal, beroept, te mogen doorzien en lezen; maar dat Verhaal zelf, hetwelk er voorheen, buiten allen twijfel, mede onder geweest is, was nu niet voorhanden. Ik moest mij dan met mijn bovengemeld gebrekkig afschrift behelpen. En nu, hetzelve op nieuw gelezen hebbende, bevind ik, dat eene doorloopende opgaaf van deszelfs inhoud weinig gevalligs hebben, en, over het geheel, niet belangrijk genoeg zijn zou. Het is waar, men zou er het gansch beloop der proceduren, waardoor hij van zijnen kerk- en schooldienst ontzet werd, in zien; maar het verhaal daarvan is zoo gelijk met dat van tallooze anderen, uit denzelfden tijd, dat het door geenerlei nieuwheid behagen kan. Men zou er ettelijke Vriesche kerkelijken, die voornamelijk tegen den man geijverd hebben, met eene zwarte kole in gebrandmerkt zien; maar de hoofden, een bogerman en florentius johannes, zijn genoeg bekend: en wie zou met eenen tammo gerardi, met eenen gerard clebeuker, matthaeus theodori, focco regneri, b. mandewijl, gerlacus habbo, hugo petri, franciscus vouteri, en andere obscura nomina, kennis willen maken, en dezen om zijne onbeschaasdheid en diepe onkunde,
genen om zijne huichelarij en slechtheid, of de schandelijke wijze, waarop sommigen hunner in den kerkdienst waren ingedrongen, ten toon gesteld willen zien? Liever derhalve, dan dit alles in het breede te vermelden, zend ik U hierbij een wat omstandiger berigt wegens sne-
{==61==} {>>pagina-aanduiding<<}
canus zelf, dan Gij weleer van mij, ter aangewezene plaats, in Uw Letterwerk, hebt opgenomen. Men zal daaruit den man nader leeren kennen, en, in het kort, zien, wat en hoe met hem gehandeld zij. Ik maak het niet alleen op uit zijn reeds meer gemeld Verhaal, maar ook uit alla de oorspronkelijke stukken, waarvan ik boven gesproken heb. Gunt gij nu weder aan hetzelve een plaatsje, dan zult gij verpligten

Uwen dienstwilligen Vriend

Q.N.
Aug. 1826.

Daniel johannes snecanus werd in 1580, te Sneek, geboren. Zijn vader was johannes roukesze, die mede Predikant geweest is in gemelde stad, vijftien jaren lang ballingschap om den Godsdienst had geleden, en, op 29 Mei 1695, van de Volmagten ten Landsdage een pensioen van dertig guldens 's jaars voor daniel verkreeg, ter bevordering zijner studiën. Een ouder zoon van voornoemden roukesze was paulus johannes, die Predikant is geweest te Wijnaldum, en later te Gaest en Verwolden. Een jonger zoon was rochus johannes, die almede het Leeraarsambt, hier of daar, in Vriesland, bediend heeft. Daniel, die zich te Harlingen, onder den Rector rombertus suffridus orinus, geoefend, en, zoo het schijnt, veel werks van de literatuur gemaakt had, bevond zich, in 1602, in de eene of andere betrekking, als onderwijzer, aan de Latijnsche scholen te Amsterdam; doch, op 2 April 1603, werden hem, door Gedeputeerde Staten van Vriesland, op zijn rekwest, voor twee jaren, honderd daalders jaarlijks toegestaan, om buitenlandsche Akademiën te bezoeken, ten einde zich tot den kerkdienst te bekwamen, mits stellende cautie, dat hij Theologie zou studeren, en, na verloop van twee jaren, zijn' dienst zou komen aanbieden. Hierbij werden vervolgens nog dertig guldens voor reisgeld gevoegd. Doch, reeds in 't volgend jaar 1604, werd hij Leeraar in het dorp Elaardt,

{==62==} {>>pagina-aanduiding<<}
van waar hij, in 1606, op bijzondere aanbeveling van jo. bogerman, hermanus rolde en regnerus hachtingius, Predikanten van Leeuwaarden, aan die van Bergum, welke van hen aanwijzing van een geschikt Leeraar voor hunne gemeente verzocht hadden, naar gemelde plaats werd beroepen. Hier diende hij acht volle jaren, tot dat hij, in 1614, op een beroep van den Magistraat en Kerkeraad van Sneek, naar deze zijne geboorteplaats, als Leeraar en Rector der Latijnsche scholen, vertrok, hebbende niet lang te voren eene beroeping naar S. Anna Parochie van de hand gewezen. Naauwelijks te Sneek een jaar geweest zijnde, geraakte hij er, nevens zijn Ambtgenoot cyricus mellaei, in opspraak, en vervolgens in ongelegenheid, wegens Remonstrantschgezindheid. Cyricus, een bekwaam en geleerd (*), maar zwak man, voor ontzetting vreezende, kwam tot schikking, en onderteekening van zekere drie artikelen, welke door den derden Leeraar van Sneek, florentius johannes, gesteld waren, en behield zijn ambt; doch verkwijnde sedert, en overleed van hartzeer in 1617. Onze daniel werd, in 1616, ua vele moeilijkheden, bij den Raad van Sneek verzocht, dat hij, een half jaar, in de bediening van zijn predikambt, stil wilde staan; doch hij weigerde dat, en resigneerde vervolgens, met misnoegen, zoo wel dat ambt, als het Rectoraat. Dan, de Raad liet nu dringend bij hem aanhouden, om aan deszelfs verzoek te voldoen, en hij liet zich eindelijk vinden, stond stil in zijn'
predikdienst, en bleef de school bedienen. Intusschen geraakte hij, of was hij reeds geraakt, in groote verwijdering met bogerman en fiorentius, die, zonder last van Classe of Synode, zich, strijdig met de kerkelijke verordening in Vriesland, veroorloofd hadden, om, op naam der Vriesche kerke, eene vergadering bij te wonen, welke door de kerk van Amsterdam beschreven, en waarop gehandeld was

{==63==} {>>pagina-aanduiding<<}
over het bevorderen van eene Nationale Synode, of van scheuring (*). Hierover had daniel vertoog gedaan bij de Classe van Sneek, en daardoor beide de laats gemelde Leeraars en derzelver aanhang zeer tegen zich verbitterd. Het gevolg was, dat hem eerst het avondmaal, bij den Sneekschen Kerkeraad, ontzegd, en hij vervolgens bij de Classe gedrongen werd tot zeere verklaringen en onderteekening der drie, door cyricus mellaei onderschrevene, punten. Omtrent twee derzelven was hij genegen eenige voldoening te geven; doch dat was niet genoeg, en weldra eischte men verklaring, of hij zich ook, buiten de drie bedoelde punten, nog over andere stukken der leer bezwaard vond. Hierop antwoord weigerende, werd hij, bij de Classe, van den predikdienst gesuspendeerd, en van het regt van zitting in de Classikale vergadering ontzet. Hij beklaagde zich bij de Synode, die hem genoegzaam gehoor weigerde, en vorderde, dat hij zich, binnen vier uren, beraden zou, of hij aan de eischen der Classe, van nadere verklaring voldoen wilde. Hij antwoordde, zulk beraad niet te behoeven. Men besloot nu, dat hij een mondgesprek zou houden met den Hoogleeraar maccovius, bogerman en florentius johannes, ten overstaan van den Sneekschen Kerkeraad. Hij drong op breedere onderhandeling met de Synode zelve aan, maar werd afgewezen, uit vrees, (zoo hij meende) dat hij den Ouderlingen de oogen te veel zou openen. Na veel talmen, kwam het eindelijk tot het geëischt gesprek, hetwelk, door maccovius, die geen Nederduitsch verstond, in het Latijn geopend werd.
Bogerman had gezegd: confundamus illum; doch dat ging niet, en, toen het gesprek eene poos geduurd had, en de leden van den Kerkeraad, die geen woord Latijn kenden, zich beklaagden, dat men het niet in 't Neêrduitsch hield, nam bcgerman het woord, in laatstgemelde taal, op, waar-
{==64==} {>>pagina-aanduiding<<}
bij (zegt het Verhaal) maccovius toch, als Theologiae Doctor, boven aanzat, en, als een manneken op het zoutvat, pronkte, terwijl een der Kerkeraads-leden meestal sliep. Alles liep af, zonder dat daniel aan het verlangen voldeed. Men deed daarvan berigt aan de Synode, en deze bekrachtigde daarop het vonnis der Classe. Nu volgde ook de ontzetting van het Rectoraat, en daarna, hoogstwaarschijnlijk, ook nader overleg en besluit der Synode, waardoor hij geheel buiten kerkelijken dienst gesteld werd. Doch hiervan kan ik, dewijl ons Verhaal zoo ver niet gaat, en de Handelingen der Synode van dien tijd ontbreken, niets met zekerheid zeggen. Dit blijkt uit menig rekwest en de daarop gestelde oorspronkelijke Apostillen, zoo van de Volmagten, als van de Gedeputeerde Staten, dat daniel dikwijls bij hen aanhield, dat zijne zaak nader onderzocht, en de Synode verpligt mogt worden met hem zelf te handelen; doch daarop volgde niets. Om dan middel van toekomstig bestaan te vinden, begaf hij zich naar Franeker, waar hij in de Medieijnen ging studeren, waarin hij vervolgens ook Doctor werd. Als een staal van de bitterheid der Synode, die hem, zoo 't schijnt, tot den bedelzak brengen wilde, melden wij, dat zij hem van daar zocht te verdrijven, door hare Deputaten te gelasten, om bij 's Lands Staten aan te houden, dat hem die stad ontzegd zou worden, onder voorgeven,
dat hij er onrust brouwde, en zijne verderfelijke leer verspreidde. Doch die logen werd ten toon gesteld, en die slag gekeerd, door het volgende, mede in originali voorhanden.
‘Rector Magnificus et universus Senatus Academiae Frisiorum, quae est Franequerae, Lecturis saluten: - Testamur danielem johannis, pastorem quondam et Moderatorem scholae Snecanae, literis et moribus praestantem, insignes in humanioris literaturae studiis progressum profectumque fecisse, quo defunctus ad Academiam nostram, Musarum otium, quietis locum, luminisque serenum, avide se recepit, in qua tranquillus, abstractusque a

{==65==} {>>pagina-aanduiding<<}
sollicita vitae inquietudine et strepitu vulgi externo, ad divinae medicinae mysteria summa animi promptitudine se collegit, vixitque solitarie magis, quam socialiter. - Quo circa haud exiguae aestimationis apud nos fuit, cum ob doctrinam singularem, tum ob vitam sane inculpatam hic transactam non solum, sed et omnibus imitabilem, ut propterea nulli bonorum non sit maxime charus. Ingenium ostendit vividum, felix, erectum, in moribus et conversatione sobrius, pius, probus. Accedit ad has virtutes ornamentum hoc insigne, praeter multarum rerum experientiam et singulares naturae dotes, prudentiae encomium. Testatus quoque fuit hic vir ordini nostro summam tum publice, tum privatim, in S.S. Medicinae studio diligentiam et sedulitatem assiduam, in quo non poenitendos tantum, sed et laudabiles et insignes fecit progressus. Hunc praefatum virum non sinit illaudatum ipse amor, ex virtute et merito ejus procedens, Quicumque igitur bonum publicum privatumque promovere student, nec pares honorum titulis praemiisque malos bonis censent, hunc Virum danielem johannis omni beneficiorum genere et favore prosequantur. Exaratae decreta Rectoris Magnifici totiusque Senatus Academici, 26 Septembris 1623.

(Sign.)

j. couman.

Acad. Secretarius.’

Door zulk getuigenis, hetwelk den laster en de kwaadaardigheid der Synode diep beschaamde, gedekt, mogt hij dan te Franeker veilig wonen, en vreedzaam zijne studiën voortzetten; en ik vermoede, dat hij het ook aan dat getuigenis gedeeltelijk te danken gehad zal hebben, dat hem vervolgens, op zijn verzoek om eenig onderhoud, door 's Lands Staten, ééns vierhonderd guldens werden geschonken; doch om een jaarlijksch pensioen hield hij meermalen te vergeefs aan. Ook nadat hij Doctor geworden was, bleef hij te Franeker, en begon er de praktijk

{==66==} {>>pagina-aanduiding<<}
te oefenen; doch tevens poogde hij er aan de Akademie eenige aanstelling te verkrijgen tot het onderwijs der Latijnsche Letterkunde, met aanbieding, om, des noods, den Hoogleeraar gruterus (*), in zijn onderwijs van het Grieksch, bij te staan. Doch hiertoe kon hij niet komen. Hij besloot dan Vriesland te verlaten, en verkreeg nu, bij zijn vertrek, het getuigschrift, dat wij hier, naar het oorspronkelijke letterlijk afgeschreven, laten volgen:
‘De Rector en Professores der Universiteit tot Franeker in Fryslant attesteren en getuigen mits dezen, dat Doctor daniel johannissen, zoo lange hy in onze Universiteit geleeft heeft, (vixit autem hic X circiter annis) altoos een sober, nuchteren, ingetogen, eerlyk en onberispelyk leven geleydet heeft, de publyke actus, lectiones en disputationes vlytiglyk bygewoont en met syn presentie vereerdt, zyne uitnemende geleertheid, in omni literatura, publicis orationibus, dikwils getoont, de jeught in bonis literis et artibus, tot contentement der E.E. Heeren Curateurs en van ons, neerstiglyk en in alle getrouwigheyt onderwesen, de praktyke der Medicynkonst vlytiglyk en geluckiglyk, in een sober leven, geoeffent; ende alsoo hy ons te kennen heeft gegeven, dat hy van sinne was wt dese stadt elders te verreysen, om syn konst met meerder profyt te oeffenen, soo hebben wy hem dese korte, doch waerachtige, attestatie niet willen ofte connen weygeren. Gegeven desen 20 Octobris ouden styl, 1628.
Wt de name der H.H. Professoren.

(Get.)

s. amama,

Acad. p.t. Rector.’

Hij had den geleerden caspar barlaeus geraadpleegd over het nemen van zijn verblijf te Leiden;

{==67==} {>>pagina-aanduiding<<}
doch het uitstekend fraai en zeer lezenswaardig antwoord van dezen, te vinden in deszelfs Epistolae, P.I. pag. 220, 221, was niet uitlokkend. Hij begaf zich dan naar Amsterdam. Doch hier schijnt het hem met de beoefening der Geneeskunst niet naar wensch gegaan te zijn; zoodat hij zich, reeds in 1630, in dienst der Remonstrantsche Societeit en naar Hoorn begaf, alwaar hij de gemeente twee jaren hielp bedienen. Van daar kwam hij, in 1632 of 1633, in de bediening der gemeente van Leiden, waarin hij tot in 1640, toen hem daar de stad ontzegd werd, volhardde; schoon hij zich, reeds sedert 1636, meestal in 's Gravenhage onthouden had. In het laatstgemelde jaar had hem de Remonstrantsche gemeente van Schoonhoven gaarne tot haren Leeraar gehad, en ook hij verlangde derwaarts te gaan; doch de bekrompenheid der geldmiddelen van de Remonstrantsche Societeit gedoogde toen niet, aan de gezegde gemeente een' afzonderlijken Leeraar toe te staan. Omtrent gelijktijdig werd hij door de gemeente van Bommel beroepen; doch hij wees dit toen af, maar nam later deze roeping aan, in 1642, bragt sedert het overige zijns levens op die standplaats door, en overleed er, in zijn vijfenzeventigste jaar, in 1655. Ook daar was hij zeer geacht, oefende er mede de Geneeskunst, en had jonge lieden bij zich inwonen, welke hij in het Latijn, Grieksch, Hebreeuwsch, Chaldeeuwsch en Arabisch onderwijzen mogt, schoon men er een Rectoraal Gymnasium had.
Daniel is tweemalen gehuwd geweest, doch stierf weduwenaar. Van zijne vrouwen kwamen mij zelfs de namen niet voor. Ook bleek mij niet, of hij meer kinderen gehad heeft, dan één' zoon, johannes daniels geheeten, en van wien ik niets meer weet, dan dat hij ook Latijn schreef, en eenen zoon nagelaten heeft, die mij meer bekend is, en zich johannis snecanus noemde. Deze is van het jaar 1665 tot het jaar 1713 Remonstrantsch Predikant te Gouda geweest, en aldaar in 1722 gestorven. Van hem zijn de stukken herkomstig, welke ik nu heb mogen gebruiken. Hij was een

{==68==} {>>pagina-aanduiding<<}
zeer geleerd man, van uitstekende welsprekendheid, en vooral uitmuntend in grondige kennis der Latijnsche tale, en door zijnen Ciceroniaanschen stijl beroemd. Trouwens in zijnen tijd waren er verscheidenen onder de Remonstrantsche Leeraren, die in zijnen lof deelden, zoo als jacobus a brakel, ockerus pesser, gosuinus a nyendaal en anderen. Doch snecanus overtrof hen allen.
Om tot zijnen grootvader weder te keeren: wij besluiten ons berigt wegens hem, met nog iets van zijnen geleerden arbeid te zeggen. Veel heeft hij niet geschreven. Van dat hij te Sneek kwam, tot dat hij er van zijn Rectoraat ontzet werd, werd zijn tijd er, door de bezigheden van zijnen dubbelen post, verslonden. Daarna had hij eenige jaren onrust, en moest hij zich in een nieuw vak bekwaam maken, en, gelijk uit het getuigschrift der Franeker Hoogleeraren, dat wij te berde bragten, blijkt, zich tusschenbeiden met onderwijs onledig houden, en vervolgens de praktijk der Medicijnen oefenen. Dit was, op de onderscheidene plaatsen van zijn volgend verblijf, daarna altijd het geval, en daar kwam de bediening eener Christelijke gemeente, en, in de laatste twaalf of dertien jaren van zijn leven, nog daarenboven weder aanhoudend letterkundig onderwijs bij. Hoe zou men dus van hem kunnen verwachten, dat hij veel zal hebben uitgegeven? Mij is een boek van hem voorgekomen, dat hij, onder den titel van musageta, dacht te laten drukken, en, blijkens zijne briefwisseling met den Edelen pibo a donia, die, als Voorzitter, de Groote Staatsvergadering van 1651 opende, en tevens Voorzitter der Staatsvergadering van Vriesland en zijn gemeenzame vriend was, aan de Staten van dat gewest wilde opdragen. Ook bleek mij, dat hij, over deszelfs uitgave, in onderhandeling geweest is met de vermaarde Boekverkoopers blaau te Amsterdam; doch of het werkelijk het licht gezien hebbe, en van welken inhoud het geweest zij, weet ik niet. Even onkundig ben ik omtrent een ander werk van hem, dat den titel van metator droeg. Doch, het-
{==69==} {>>pagina-aanduiding<<}
geen ik zeker weet, is, dat hij de Kerkelijke Historie van uitenbogaart, op verzoek der Remonstrantsche Societeit, in het Latijn vertaald en
met bijvoegfelen vermeerderd heeft. Zij is echter niet uitgegeven, en ik vond aangeteekend, dat het handschrift onder gemelde Societeit berustte. Mij is het nimmer voorgekomen. - Aanmerkingen van daniel tot wederlegging van verscheidene Annotatiën, op den kant van den zoogenoemden Staten-Bijbel, werden, door engelbert van engelen, eertijds Remonstrantsch Leeraar te Arnhem, opgenomen onder de zijnen, gedrukte te Rotterdam, 1649, in octavo. Eindelijk gaf hij, in 1634, bij jo. maire, te Leiden, uit, epicteti Enchiridion, in het Grieksch en Latijn; welk boekje, hoewel ongunstig beoordeeld door mericus casaubonus en isaacus vossius, bij andere Geleerden echter meerdere goedkeuring vond, en, zoo in Nederland als Duitschland, zeer dikwijls herdrukt werd.





Eene zomerreis in Noord-Amerika.

Door G.B. Bosch, Predikant bij de vereenigde Protestantsche Gemeente te Curaçao (*).

I.

De Hudson-rivier.

In het levendig, nieuwsgierig en werkzaam karakter van de inwoners der vereenigde Staten van Noord-Amerika ziet men eene zucht tot reizen. De vele herbergen, die men overal aantreft, en die in het zomersaizoen altijd tamelijk vol zijn, de gemakkelijke wegen, de goede gelegenheden om overal te komen, overtuigen er den vreemdeling van. Van ouds was

{==70==} {>>pagina-aanduiding<<}
de toer naar het Noorden het aangenaamste, omdat dezelve ging naar den waterval in de Niagara, tusschen de binnenlandsche zeeën Ontario en Erie, naar de mineraalbronnen te Libbanon, Balston en Saratoga, en op deze wegen de heilige plaatsen deed zien, waar in den revolutieöorlog zoo veel bloeds voor vrijheid en volksbestaan gestroomd had. Menig Amerikaan, die van zijne kleine winsten en groote uitgaven in kleederpracht iets óverwinnen kon, ondernam dezelve; doch sedert fulton de ontdekking der stoomkracht van wats op de vaartuigen toegepast heeft, en sedert men aan het groote kanaal van het meer Erie begonnen is, werd deze togt menigvuldiger ondernomen, en is thans tot eene volkomene reiswoede overgeslagen. Als het schoone jaarsaizoen aankomt, hoort men het meest spreken van den fashionable toer; zelfs in herbergen en op reiswagens is dikwijls de inleiding tot verdere kennismaking: Sir! you come from the springs? you go to the falls? (Mijn Heer! komst ge van de bronnen? gaat ge naar den waterval?)
Ik was in de maand Julij (1825) te New-Yorck, en had geene andere bezigheid, dan om voor mijne gezondheid te reizen, zoodat ik spoedig besloot, insgelijks den fashionable toer te maken, te meer daar het mij als Nederlander nog van een bijzonder belang was, de Hudson- of Noordrivier op te varen, aan welker oevers, twee eeuwen vroeger, de eerste Nederlandsche kolonisten zich nederzetteden, en, aan het einde derzelve, niet ver van den Atlantischen Oceaan, op een eiland, Nieuw-Amsterdam bouwden, dat naderhand met den naam van New-Yorck herdoopt is.
Reeds het begin der reize was voor mij belangrijk; want het was voor de eerste maal in mijn leven, dat ik een stoomvaartuig betrad. Ik begaf mij vroegtijdig naar de plaats, waar de stoombooten voor de Noordrivier afvaren, en moest toch, onder een ontzettend gedrang van menschen, mijn uiterste best doen, dat mijne koffers bij elkander bleven, en eene goede plaats kregen in de kamer, welke voor de bagaadje bestemd was. Aan den grooten toevloed van menschen naar de stoomboot zou men waarlijk gedacht hebben, dat deze boot de eenigste was, welke er in de gansche week afvoer; en echter gingen er twee te gelijk af, des middags weder twee, en zoo de geheele week door, en op ieder dezer booten bevinden zich doorgaans van de twee- tot driehonderd passagiers.

{==71==} {>>pagina-aanduiding<<}

Het grootste gedeelte begeeft zich doorgaans, als het mooi weêr is, terstond op het bovendek, dat van de eene zijde der boot tot de andere doorloopt, rondom met hekwerk voorzien en van boven met een zonnescherm gedekt is, waar men dus een vrij en ruim gezigt heeft op de voorwerpen, langs welke men vaart, en waar men wandelen kan, of in een boek kan gaan zitten lezen.
Aan het ploffen der schepraden in het water merkt men, dat de boot zal afgaan, en in een oogenblik bevindt men zich reeds op een' afstand van de werf; want het schijnt tot de stoomboot-etiquette te behooren, om met eene groote snelheid langs de stad te varen.
Zoodra men van wal is, weet men niet, waar men het eerst de oogen op vestigen zal; want aan alle kanten doen zich de schoonste gezigten op. Naar het zuiden vertoont zich Staten-eiland, hetwelk met Long-island de baai vormt, aan welke New-Yorck ligt, en die men in schoonheid gelijk stelt met de baai van Napels. Tusschen deze twee eilanden ligt de haven, en wordt door het vooruitstekend land van New-Jersey gedwongen, zich oostwaarts in zee uit te storten. Waar de haven tusschen deze eilanden het smalste is, ziet men in de verte twee sterke fortressen, die den doortogt van vijandelijke schepen onmogelijk schijnen te maken. Ook de kleine eilandjes Governors, Bedlow en Gibbet, welke met sterkten voorzien zijn en in het midden der baai liggen, maken het uitzigt op deze zijde bij uitnemendheid schoon, vooral in het jaarsaizoen als alles bebouwd en groen is tot op de toppen der bergen, en de op eene moderne en smaakvolle wijze gebouwde huizen en buitenplaatsen de schilderachtigste groepen aan het oog vertoonen. Aan de westzijde der rivier ligt New-Jersey, waarvan men de dorpen Paulushoek en Hoboken, die nog hunne oude Hollandsche namen behouden hebben, aan den oever ziet. Ten oosten doet zich de thans met 170,000 inwoners bevolkte stad New-Yorck juist van hare schoonste zijde op, dewijl dezelve op een lang, smal eiland gebouwd is, dat van het zuiden naar het noorden strekt. Vóór ons uit lag de heerlijke Noordrivier, aan welker schoone uitzigten ik mij niet heb kunnen verzadigen, zelfs niet toen ik dezelve voor de achtste maal bevoer.
Terwijl ik dus bezig was het schoone van alle kanten te beschouwen, oefende de damp van het kokend water deszelfs bekende kracht uit, en deed, met behulp van eene zeer ge-
{==72==} {>>pagina-aanduiding<<}
compliceerde machinerij, de schepraden zoo snel en heftig in het water slaan, dat het drijvend kasteel in weinig tijds de fraaije buitenplaatsen, buiten New-Yorck op hetzelfde eiland liggende, voorbij en buiten het gezigt der stad was.
Ik had omtrent een uur lang op dezelfde plaats gestaan, om alles met aandacht te beschouwen, toen het mij eerst in de gedachte kwam, om een ander voorwerp van nieuwsgierigheid, de stoomboot zelve namelijk, van nabij te bezien. Ik verliet het opperdek, en kwam op eene tweede verdieping, waar ik, behalve het bovenste gedeelte der machinerij, verscheidene kamers vond, als voor den Kapitein, voor de Ingenieurs, voor de stuurlieden, voor de bagaadje, eene waschen kleedkamer, enz. Vóór op deze verdieping stonden eenige menschen eigaren te rooken, hetgeen elders verboden is. Ik ging naar beneden, en kwam in eene zeer ruime en sierlijk gemenbeleerde kamer, aan beide kanten in de lengte met vaste slaapplaatsen voorzien. Twee rijen als marmer geschilderde kolommen ondersteunen het dek. In het midden van het vertrek zag ik boven eene deur staan: Ladies-cabin; dat is: roef of kamer voor Dames. Ik mogt daar natuurlijk niet in komen; doch had genoeg gelegenheid, door het gedurig heen en weêr loopen en springen der jonge Dames naar het opperdek, op te merken, dat het eene vrij groote kamer was, de grond voorzien met een tapijt, de ramen met zeer mooije gordijnen, en zoo alles naar evenredigheid. Aan de andere zijde in het midden was de Bar-room, de plaats, waar men alle soorten van wijnen, liqueuren enz. verkocht; aan beide zijden van dezelve eene deur, waarboven stond: twee dollars boete; ik ging daar dus niet in, maar vernam, dat deze deuren naar de keukens gingen. Hoewel in deze kamer verscheidene passagiers op de canapés zaten, of heen en weêr wandelden, waarschijnlijk van de dorstigsten, die zich bij de bron wilden ophouden, bleef ik echter niet langer hier, dan noodig was, om mijne nieuwsgierigheid te voldoen, en haastte mij, om weder op het bovendek te komen. Toen ik op de tweede verdieping was, zag ik, dat het tijd was om te betalen. Ik voldeed dan den Kapitein, en kreeg het nommer
van mijne slapplaats, welke ik, met behulp van een der knechts, vond, niet in de groote, maar in eene der twee slaapkamers, welke in het voorste gedeelte van het vaartuig waren; dezelve was eene vaste kooi, voorzien van eene matras, kussens, twee lakens en eene deken. Ik was over alles, wat ik zag,

{==73==} {>>pagina-aanduiding<<}
zeer voldaan, maar verwonderd, dat ik niet meer moest betalen dan drie daalders (elk 50 St. Holl.) van New-Yorck naar Albany, een afstand van 146 Eng. mijlen, dus omtrent 50 uren, eten, drinken (ontbijt, middag- en avondëten) en slaapplaats daaronder gerekend, en alles in waarheid zoo overvloedig en goed, als men het in de beste herbergen verwachten kon. Zulks is te meer opmerkelijk, als men bedenkt, dat zulk eene stoomboot ontzettend veel gelds tot aankoop en onderhoud kost (men verhaalde mij, dat er onder waren, welke, met het meublement enz. 80,000 dollars gekost hadden); doch de oprigting daarvan gaat, zoo als in Noord-Amerika algemeen is, bij wijze van associatie, en waar zoo vele stoombooten varen, als van New-Yorck naar Albany, zoekt ieder de vracht te verminderen, om veel passagiers te lokken, en door derzelver groot getal de uitgaven weder te vergoeden. Terwijl ik nog in Noord-Amerika was, werd er weder eene nieuwe linie stoombooten tusschen beide genoemde plaatsen aangelegd, welke de vracht, met eten en drinken, op twee daalders bepaalden. Tien jaren vroeger, toen fulton alleen het privilegie had, was de prijs tien daalders.
Het is inderdaad opmerkelijk, hoe verre de Amerikanen de vaart met stoombooten gebragt hebben, zoo wel in gemakkelijkheid en sierlijkheid van inrigting, als in goedkoopte. De Safety-Barges, welke door stoombooten worden voortgesleept, en op welke men een daalder vracht meer betalen moet, omdat men van het gevaar van het springen des waterketels en van het geraas der machinerij bevrijd is, zijn, in den wezenlijken zin des woords, drijvende kasteelen. Dagelijks vermeerdert het getal der stoombooten. Wanneer men op eenen afstand van New-Yorck komt, ziet men, den ganschen dag door, den rook dezer vaartuigen, welke van dit gewigtig punt (New-Yorck) naar alle deelen des lands vertrekken. Van derzelver groot getal overtuigde ik mij op den 4 November 1825, toen ik te New-Yorck, bij gelegenheid van het feest ter voltooijing van het Lac Erie-kanaal, tweeëntwintig stoombooten bij elkander zag. Dit gezigt kon men niet zonder verbaasd te staan aanschouwen. Het was een nieuw verschijnsel in de wereld. Voor de eerste maal ging eene vloot van tweeëntwintig kolossale vaartuigen, door den wasem van kokend water voortgedreven, den Oceaan begroeten. De juiste en afgepaste manoeuvres dezer stoombooten, op derzelver vaart van New-Yorck naar zee, een afstand van 30 Eng. mij-
{==74==} {>>pagina-aanduiding<<}
len, waren verwonderlijk. Nu eens waren dezelve in eene linie geschaard; dan weder veranderden zij in derzelver vaart plotseling van stand, of trokken achter elkander op, even als krijgslieden, die, op kommando van den Bevelhebber, hunnen marsch afwisselen; en toen deze stoombooten de zee genaderd waren, formeerden zij eenen kring, in wiens midden de Washington, (stoomboot No. 1) aan welker boord zich de Corporatie bevond, bij welke ik door de Regering als vreemdeling genoodigd was, zich plaatste, van waar, onder het bulderen van
het geschut, het water van het Lac Erie in den Oceaan gestort werd, als het zinnebeeld, dat de wateren der binnenlandsche zee Erie nu met die der overige wereldzeeën en rivieren vereenigd waren. - Ik keer thans tot de stoomboot op de Hudson - rivier terug.
Van tijd tot tijd ontstaat er onder de passagiers eene groote beweging. Men is bij eene landingsplaats gekomen, waar eenige passagiers voor een naburig stadje of dorp aan wal gezet en van daar weder anderen ingenomen worden. Elk begeeft zich naar den kant der stoomboot, voornamelijk om te zien, met welke reizigers het gezelschap aan boord zal vermeerderd worden. De stoomboot stoort zich aan dat laden en lossen zeer zelden, en houdt bijna altijd hare gewone vaart. De wijze, waarop dit geschiedt, is weder een voordeel, dat het menschelijk vernuft van de uitvinding der dampkracht getrokken heeft. Aan beide kanten der stoomboot hangen groote sloepen, waarvan men er eene laat zakken, als het gelui der klok op eenigen afstand eene landingsplaats heeft aangekondigd; de passagiers begeven er zich met hunne goederen in; de sloep wordt nu achter de stoomboot voortgetrokken, en verkrijgt daardoor eene sterke vaart, van welke de stuurman gebruik maakt, om, onder het vieren van het touw, de sloep naar de stelling te laten loopen; de reizigers gaan er zoo spoedig mogelijk uit, terwijl er weder anderen instappen; als men ziet, dat alles gereed is, maakt men aan boord het touw aan een rad vast, hetwelk door de machinerij in beweging gebragt wordt; dit rad wind het touw met snelheid om zich heen, en brengt dus in weinig tijds de sloep weder tot de stoomboot terug, welke dus in derzelver vaart in het geheel niet gehinderd wordt.
Door den snellen gang, waarmede de stoomboot doorzet, veranderen gedurig de uitzigten op de schoone Noordrivier. Ik herinner mij nog met genoegen aan de verrukking, waar-
{==75==} {>>pagina-aanduiding<<}
mede ik de heerlijke berg-, bosch-, land- en watergezigten aanschouwde. welke de vaart van New-Yorck naar Albany oplevert. Verscheidene vreemdelingen, die Europa doorkruist hadden, zeiden mij, dat de Noordrivier op sommige plaatsen in schoonheid gelijkstond met den Rijn in Zwitserland. De rivier is nu eens ééne, dan weder twee à drie mijlen breed, en loopt kronkelend door bergen heen van onderscheidene hoogte. Het Catskill-gebergte is het hoogste, zelfs van geheel Noord-Amerika; deszelfs toppen verheffen zich tot 3800 voet boven het vlak der zee. Het doet zich in de verte grootsch en prachtig op, en is rijk in de schoonste uitzigten, waar de rivier langs deszelfs voet spoelt. Verscheidene steden en dorpen zijn op welgelegene punten der rivier gebouwd. Schilderachtig inzonderheid zijn de stadjes Hudson en Newburgh, alsmede Westpoint, waar de militaire Akademie voor de vereenigde Staten gesticht is, gelegen.
Het behoort tot den fashionable toer, om te Catskill-landing uit de stoomboot te gaan, en een paar dagen door te brengen in eene zeer groote herberg, welke 3000 voet hoog op het gebergte, in de nabijheid van twee schoone watervallen, gebouwd is, en een bij uitstek fraai vergezigt heeft. Doch wie met de stoomboot doorvaart, reist meestal binnen 24 uren van New-Yorck naar Albany.

Eenige bijzonderheden, betreffende het levenseinde van Mungo Park.

(Uit de nieuwe Ontdekkingsreize in Afrika, in 1823 en 1824, door denham, clapperton en oudney. Londen, 1826.)

De dood van mungo park heeft veel geruchts veroorzaakt te Kano, gelijk in het geheele middelgedeelte van Afrika. Men noemt algemeen de stad Boussa, nabij Youri, als de plaats, waar die ongelukkige reiziger het leven verloor. Kapitein clapperton berigt ons desaangaande het volgende:
‘Men make aan allen bekend, dat de Christenen gekomen zijn in de stad Youri, in het rijk van Yaour. Zij ontscheepten aldaar, kochten eenige levensmiddelen, als ajuin en andere moeskruiden, en zonden een geschenk aan den Koning, die hun liet verzoeken, te wachten, tot dat hij hun

{==76==} {>>pagina-aanduiding<<}
een' bode zou hebben toegezonden; maar zij werden bevreesd, en begaven zich weder scheep. Toen zij de stad Boussa genaderd waren, werd hun vaartuig tegen eene rots verbrijzeld, en zij vonden allen in de zee hun graf. Dit is ons als eene waarachtige daadzaak berigt, en vrede zij met ons!’ Dus luidt het getrouw verhaal van mohammedben-dehman.
Goursou, een bevelhebber der Arabieren, deelde aan den Heer clapperton de volgende bijzonderheden mede:
‘Mungo park en zijne reisgenooten kwamen van Boussa; en, nadat zij aan den Sultan van Youri een geweer en nog eenige andere voorwerpen ten geschenke gegeven hadden, ontscheepten zij, ten einde, op de marktplaats, eenige levensmiddelen te koopen. De Sultan liet hun berigten, dat hij voornemens was, bij hen een bezoek af te leggen, en hun vaartuig met de benoodigde stuurlieden te voorzien, om hen veilig langs de rotsen heen te doen zeilen, waarmede het bed der rivier op eenigen afstand van de stad, tusschen de bergen, die haar omzoomen, bedekt is. Maar, in plaats van de komst des Sultans af te wachten, begaven zij zich in den nacht weder scheep. Bij het aanbreken van den dag kwam een renbode den Sultan berigten, dat het vaartuig, waarop zich de vreemdelingen bevonden, tegen de rotsen verbrijzeld was geworden. Het volk was aan beide oevers verzameld, en begon met pijlen op hen te schieten; het scheepsvolk nam daarop het besluit, om het vaartuig te ontdoen van alles, wat zich op hetzelve bevond. Twee blanken wierpen zich, in elkanders armen gestrengeld, in het water; er bleven in het vaartuig stechts twee slaven over met boeken, papieren en eenige geweren. Een der boeken was met wasdoek bekleed, en is thans nog in het bezit van den Sultan van Youri.’
Alle deze daadzaken waren zeer goed bekend bij den Sultan bello, en hij had, op zijne kaart, de plaats der schipbreuk van onzen landgenoot aangeteekend. Hij verzekerde, dat, indien die reiziger in den regentijd aangekomen ware, hij ligtelijk over de rotsen had kunnen klimmen, tegen welke zijn vaartuig schipbreuk geleden had; maar dat het water derwijze zakte, ten gevolge van de droogte, dat de scheepvaart somtijds geheel gestremd werd. Hij had een der geweren met dubbelen loop, die in het vaartuig gevonden waren, in zijn bezit gehad. Abder achman, een zijner bloedverwanten, had een klein gedrukt boek, 't welk insgelijks in dat

{==77==} {>>pagina-aanduiding<<}
vaartuig gevonden was; maar hij was toen aan het hoofd van eene krijgsmagt uitgetrokken, en moest nog een' geruimen tijd afwezig blijven. De overige papieren bevonden zich in handen van den Sultan van Youri, die aan hem cijnsbaar was. Ik gaf den Vorst te kennen, dat hij aan den Koning van Engeland een zeer aangenaam geschenk zou doen, indien hij alle die voorwerpen konde verzamelen en aan hem toezenden; hij beloofde mij, te dien aanzien, alles te zullen doen, wat in zijn vermogen was.
Indien de papieren des beroemden en ongelukkigen reizigers wedergevonden werden, zoude men er ongetwijfeld belangrijke berigten uit kunnen opzamelen, omtrent de Kouarra, aangaande Tombuctoo en andere plaatsen, die ons door latere reizigers nog niet naauwkeurig zijn beschreven. Wat betreft de dagverhalen van hornemann, men moet dezelve als verloren beschouwen, indien men zich ten minste verlaten kan op de volgende bijzonderheid, die onze reiziger van zijnen bode vernam: ‘Het graauw onder de Negers gaf voor, dat de vreemde reiziger gemeenschap hield met de booze geesten in de hel, en stak het huis in brand, waar hij zijn verblijf hield; 't was het huis van jussuf-felatah, een zeer geleerd man, die hem tot zich had genomen. Jussuf kwam in de vlammen om, en alle de papieren van hornemann verbrandden mede.’






Twee brieven van Mr. Rhijnvis Feith.

Aan den Redacteur der Vaderlandsche Letteroefeningen.

Mijn Heer!

Onlangs las ik een werk, waarbij mijn hart een' wellust genoot, welken eene lecture van vele jaren niet in staat was, mij te verschaffen; ik bedoel de Gedenkzuil voor Mr. rhijnvis feith, welke der drukperse van suringar, te Leeuwarden, tot geene geringe eer verstrekt, terwijl de Heeren van hall en warnsinck, en al de overige Vaderlandsche Dichters, welke deze Gedenkzuil hielpen oprigten, in den Nestor der Nederduitsche Dichtkunde van onze Eeuw zichzelven hebben vereerd.
In den eigenlijken en sterksten zin des woords behoorde ik wel niet tot het getal der vrienden van den grijzen Bard; maar

{==78==} {>>pagina-aanduiding<<}
eene bijzonderer en onvergetelijke omstandigheid in mijn, veelal zoo moeitevol, leven bragt mij, ten jare 1806, met hem in aanraking; sinds dien tijd kwam ik zelden te Zwolle, zonder het streelend genoegen te smaken, van den uitmuntenden en beminnelijken Man, in de stad of op zijn bekoorlijk Boschwijk, te bezoeken, en nimmer verliet ik hem, zonder zijn helder hoofd en warm hart te bewonderen.
Het uittreksel uit zijne brieswisseling, waarmede de Heer warnsinck 's mans Gedenkzuil versierd heeft, herinnerde mij aan vier brieven, welke ik, bij onderscheidene gelegenheden, van den vereeuwigden feith heb ontvangen. Weldra gevoelde ik mij ten sterkste opgewekt, om dezelve, den Edelen ter eere, ter plaatsing, aan UEd. mede te deelen; doch zag tevens spoedig in, dat de twee oudste derzelven, uit 1806, te veel bijzondere omstandigheden behelzen, om algemeen belang te verwekken, terwijl de beide laatste, uit 1819, door alle vrienden en hoogschatters van feith (wie telt hun getal?) zeker met genoegen zullen ontvangen worden.
Alvorens echter dezelve op te geven, moet ik, schoon met weinige, den lezer op het regte standpunt zoeken te plaatsen, om dezelve wèl te verstaan en juist te beoordeelen. Het volgende zal daartoe genoegzaam zijn.
In den jare 1819 schreef ik aan den waardigen Man, dat ik, binnen 14 maanden, tweemaal doodkrank was geweest, en tevens mijne vrouw en vier mijner kinderen ten grave had zien dalen. Drie dagen daarna ontving ik den eersten der beide volgende brieven, omtrent welken ik echter nog moet aanmerken, dat er een gezegde in voorkomt, hetwelk zou kunnen dienen, om mij van zelfverheffing te beschuldigen; maar ik wilde den brief in zijn geheel leveren, en beroep mij hier overigens op allen, die mij kennen, en op de schoone aanteekening, door den Heer warnsinck, die zich hier met mij genoegzaam in hetzelfde geval bevond, op bl. 92 van meergemelde Gedenkzuil gemaakt.
In het laatst van 1819 maakte ik den onvergetelijken Man mijn voorgenomen tweede huwelijk bekend, hem tevens meldende, dat er (toen) eerstdaags, in de Vaderlandsche Letteroefeningen, eene voorlezing van mij zoude verschijnen, over het weldadig vermogen des tijds, om het gevoel van rampspoed te verzachten; waarop de tweede der hier medegedeelde brieven ten antwoord verstrekte.
Onschatbaar, heilig is mij het oorspronkelijke dezer brieven.

{==79==} {>>pagina-aanduiding<<}
Beide doen het verstand en hart des onsterfelijken Schrijvers de hoogste eer aan, en strekken mede ten bewijze, dat de groote Man, bij wien, als echt Protestant, innerlijke overtuiging steeds zoo veel gold, zich in zijne wijsgeerige en godsdienstige begrippen steeds gelijk is gebleven. Alle deze bijzonderheden verder, zonder nadere ontwikkeling, aan het nadenken der lezers van uw geëerd Tijdschrift overlatende, teekene ik mij, met ongeveinsde achting,

Mijn Heer!
UEd. dienstv. Dienaar,
a. elberts.
Deventer,
18 Dec. 1826.




I.

Mijn Heer en Vriend!

Uw treurige brief heeft mij diep getroffen; en ware het Evangelie van onzen Goddelijken Verlosser er niet, ik zou waarlijk niet weten, wat u in uwen akeligen toestand, bij zulke herhaalde grievende slagen, ik zal niet zeggen troosten, maar slechts voor vertwijfeling zou kunnen bewaren. Ja, wel is Gods liefde onbegrijpelijk; maar zij blijft echter de hoogste en eeuwige liefde. En wat zouden wij, nietige aardwormen, hier ook doorgronden? Haar plan is zoo groot, de tijd zoo kort, en de eeuwigheid alleen over geluk en ongeluk beslissende. De Ouden wisten reeds, dat God der menschen kinderen niet van harte plaagde; maar het Evangelie spreidt een schooner licht over de rampen. God tuchtigt eenen iegelijken zone, dien Hij lief heeft, opdat hij heiliger, en daardoor vatbaarder moge worden voor hooger heilgenot; die tucht duurt oogenblikken; de zaligheid, die er de vrucht van zijn zal, verduurt eene eeuwigheid.
Gij zelf, mijn Vriend! weet dit beter dan ik, en ik zie met vreugde uit uwen brief, dat gij u aan het Evangelie vasthoudt en daaruit uwen troost ontleent. In uw geval is er ook geen andere. God doe u denzelven in de hoogste mate ervaren; Hij spare uwe overige kinderen in zijne gunst, en zegene uw overig leven bij verdubbeling. Hij is de Algenoegzame, die altijd meer kan geven, dan Hij neemt.
Ik blijve overigens, met de meeste achting,

Uw d.w.
r. feith.
Boschwijk,
15 Mei 1819





{==80==} {>>pagina-aanduiding<<}

II.

Geachte Vriend!

Gij hebt goed besloten, ik ben theoretisch noch praktisch voor tweede huwelijken; maar dat is dan toch ook maar in het afgetrokkene, en daar komt men in de wereld niet altijd mede door, daar alles door omstandigheden bepaald wordt, die in 't geheel niet van ons afhangen. Ik begrijp zeer ligt, dat het voor u, in uwe omstandigheden, met vier kleine kinderen zonder vrouw, niet te redden was; en dan is het wenk van de Voorzienigheid, om weêr te trouwen, als men er eene goede gelegenheid toe vindt. God heeft u dit doen gelukken, en ik wensch hartelijk, dat Hij het met zijnen besten zegen achtervolge, zoo, dat uwe volgende dagen zoo kalm en genoegelijk mogen zijn, als de vroegere onstuimig en smartelijk waren.
Ik heb de Letteroefeningen nog niet ontvangen. Ik ben zeer belust, om uw stukje te lezen. Zeker heeft de tijd het weldadig vermogen, om dat eerste ondragelijke van de smart te verzachten. Wie zou ook anders dit leven, bij dierbare verliezen vooral, kunnen dragen? Bij moreele betrekkingen moet hij het intusschen niet tot vergetenheid brengen - dan protesteer ik er tegen, of liever tegen de harten, daar hij dit op vermag.
Nu, ik zal eens zien, welk vermogen gij aan den tijd toekent. Zoo lang hij zich niet in 't gebied der onsterfelijkheid waagt, zal ik er in berusten.
Nu, Vriend! leef met uwe jonge vrouw en kinderen zoo gelukkig, als mijn hart het u toewenscht, en geloof mij altijd

Uw Vriend,
r. feith.
Zwolle,
29 Nov. 1819.




Herodias.

(mattheus, Hoofdstuk XIV.)

Daar breekt de blijde morgen aan, 
Zoo lang met vreugd verwacht; 
Reeds hoort men 't vrolijk speeltuig slaan, 
Bij 't wijken van den nacht. 

{==81==} {>>pagina-aanduiding<<}

Herodes viert, met vorstenpraal, 
Den dag van zijn geboort'; 
De feestzang klinkt door hof en zaal, 
En dreunt, bij d' eersten morgenstraal, 
Reeds buiten wal en poort. 
 
Herodes viert, verheugd van geest, 
Een' dag zoo groot en blij, 
En geeft een prachtig koningsfeest, 
Op 't plegtig hooggetij': 
Nu blinkt de luister van zijn' troon 
Ten top van heerlijkheid; 
En, spreidt die glans zich weidsch ten toon, 
Dit voegt der grootheid van zijn kroon 
En 's Vorsten majesteit. 
 
Dit feest behaagt aan 't hofgezin, 
En alles speelt en lacht, 
En huldigt Koning en Vorstin, 
In al haar praal en pracht; 
En al wie, groot aan 't koningshof, 
Op meerder grootheid staart, 
Buigt zich te dieper neêr in 't stof, 
En meldt Herodes' roem en lof, 
Als aller hulde waard'. 
 
Een overprachtig feestbanket, 
Vol weelde en overvloed, 
Verbeidt, in 's Vorsten eetsalet, 
Den koninklijken stoet: 
Hier praalt Herodes' luister hoog, 
En schittert grootsch en hel, 
En treft, alom, het starend oog; 
En vrolijk rijst, langs wand en boog, 
Gezang en snarenspel. 
 
De beker zwiert en klinkt in 't rond, 
Dit plegtig feest ter eer; 
De vreugd verhoogt zich te elken stond, 
Ja kent geen grenzen meer; 
De vleizucht juicht, op trotschen toon: 
‘Lang bloei' Herodes' rijk! 
Vermeer' de luister van zijn kroon! 
Zoo zij, op aard', geen vorstentroon 
Zijn' zetel ooit gelijk!’ 

{==82==} {>>pagina-aanduiding<<}

Maar zie! Herodes' dochter komt, 
En nadert 's Konings troon; 
En ieder feestgenoot verstomt, 
Bij 't staren op haar schoon. 
Zij zweeft de reijen in 't gemoet, 
In al haar praal en glans, 
En rept en roert den vluggen voet, 
Door dav'rend lofgeschal begroet, 
In dart'len minnedans. 
 
Des Konings trots en hoogmoed rijst, 
Daar elk zich tot hem keert, 
Zijn dochter roemt, haar gaven prijst, 
En, in dien lof, hem eert; 
Haar glorie straalt op hem ter neêr; 
Nu zwelt zijn boezem hoog; 
Hij voelt zich vader, voelt zich heer; 
Zijn dochter moet, met vorsten-eer, 
Beloond, voor aller oog. 
 
Hij spreekt: ‘Mijn kind! begeer van mij; 
't Wordt all' u toegestaan: 
Ja, vraag de helft der monarchij; 
Uw vader biedt ze u aan: 
Verwacht het alles van mijn hand; 
'k Geef u mijn vorst'lijk woord; 
Ja, 'k zweer, ik doe dat woord gestand. 
Mijn kind! gij hebt mijn' eed te pand, 
Zoo plegtig hier gehoord.’ 
 
De Koningsdochter spoedt zich voort, 
En pleegt haar moeder raad, 
En vraagt, wat haar, naar 's vaders woord, 
Dit uur te kiezen staat. 
En zij, die, daar, waar de onschuld schreit, 
Die stem in 't hart verdooft, 
Hervat, (wat top van ijss'lijkheid!) 
Door helsche zucht tot wraak geleid: 
‘Eisch gij des Doopers hoofd! 
 
Uw vader heeft dien boetgezant 
Reeds veel te lang gespaard; 
't Is hij, die hier de vreugd verbant, 
En niets dan kwelling baart: 
'k Verduur, sinds lang, met bitt're spijt, 

{==83==} {>>pagina-aanduiding<<}

Zijn schamp're beuzeltaal: 
't Zij eenmaal uit, zijn bits verwijt! 
Mijn kind! 't is heden straffenstijd; 
Hij sneve door het staal!’ 
 
De dochter keert, in d'oogenblik, 
Voor 's Vorsten zetel weêr, 
En spreekt: ‘Mijn vader! weet, dat ik 
Des Doopers hoofd begeer.’ - 
Zijn hoofd! ... wat schrik! ... op 't felst benard, 
Zit nu Herodes daar, 
Ter prooi aan wroeging, rouw en smart; 
En, jaagt hem ook het angstig hart, 
Niets keert het bang gevaar. 
 
Nu prangt den Koning 't nakend leed 
Van hem, wiens hoofd men vraagt; 
Dan weêr wordt hij, door woord en eed, 
Ten kamp als uitgedaagd: 
Maar vorstentrots kent eind noch paal; 
Geen daad is hier te snood; 
De hoogmoed reikt het moordend staal, 
En, hoor! daar klinkt des Konings taal: 
‘Men brenge hem ter dood!’ 
 
Johannes hoort het zonder schrik, 
En ziet het dood'lijk zwaard; 
Maar niets, dat, in dien oogenblik, 
Zijn vroom gemoed vervaart. 
Hij heeft des Heeren volk geleid 
Tot kennis, licht en deugd; 
Den Vredevorst den weg bereid; 
En nu staart hij op de eeuwigheid, 
Vol rust en hemelvreugd. 
 
Hij sterft, de vrome Godsprofeet; 
Daar stort hij zielloos neêr: 
De mond, die 't misdrijf sidd'ren deed, 
Bestraft het kwaad niet meer. 
Herodias! ontvang zijn hoofd - 
Uw dochter biedt het aan: 
Juich nu; zijn oog, van licht beroofd, 
Waar 't levensvuur is uitgedoosd, 
Is blind voor gruweldaan! 

{==84==} {>>pagina-aanduiding<<}

Ja, snoode! juich; in 't kwaad verhard, 
Voegt gij bij echtbreuk moord: 
Geen wanbedrijf is ooit zoo zwart, 
Dat niet uw ziel bekoort. 
Koel nu, aan 't stof'lijk overschot, 
Uw' onverzoenbren haat; 
Ja, vloek den vromen vriend van God, 
Ontaarde! braak uw' smaad en spot 
Op 't wreed misvormd gelaat! 
 
Maar weet, (Gods Engel spelt het mij, 
En nimmer loog zijn mond) 
Eens derft gij kroon en heerschappij, 
En dwaalt als balling rond; 
Uw gruwelmaat, zoo schrikk'lijk groot, 
Wacht eens geregte straf; 
En naakt des levens jongste nood, 
Dan stort, bij uw' ontzetb'ren dood, 
De wanhoop u in 't graf. 
 
w.h. warnsinck, bz. 


De Kozak.

Een onopgesierd waar Verhaal.

Het was in het begin van het, in belangrijke gebeurtenissen, zoo gedenkwaardige jaar 1813, dat de Donsche Kozak kyrillew te Bialystock, de grensstad van Rusland, in kwartier lag. Bij den terugtogt der Franschen uit Rusland, in 1812, had hij, benevens zijne hem vervolgende kameraden, eene menigte gouden Napoleons buit gemaakt, en dezelve in Russisch papier verwisseld, hetgeen hij in eene lederen brieventasch op de borst droeg. Naardien hij lezen en schrijven kon, de vlugste ruiter en de behendigste lanswerper was, had Vorst sh..., die toen een regement Huzaren kommandeerde, hem tot zich genomen, en gebruikte hem in buitengewone zendingen.
Eens moest onze Kozak een' brief naar zeker dorp overbrengen. Hij ging vervolgens in de herberg. De knappe dochter van den waard reikte hem, met een vriendelijk gelaat, het gevraagde glas brandewijn toe. Zij geraakten weldra te zamen in vertrouwelijk gesprek; en kyrillew, door de bevallig-
{==85==} {>>pagina-aanduiding<<}
heden van het meisje getroffen, beloofde dikwijls weder te komen, indien hij op hare genegenheid mogt hopen. Dascha (dus was haar naam) knikte den jongen Kozak lagchend toe, reikte hem hare hand, en ontveinsde hem geenszins, dat haar die belofte niet ongevallig was.
Kyrillew reed nu dikwijls derwaarts, vertoefde telkens langer in de armen der liefde, verhaalde de luistergrage van zijn vaderland, van den buit, dien hij gemaakt, en die hem tot een welgesteld, ja rijk man verheven had; doch verwenschte tevens napoleon, die den krijg begonnen, en hem daardoor zoo lang van zijne geboorteplaats verwijderd gehouden had. Dan fonkelden zijne oogen, en eene stilzwijgende omhelzing zeide haar, wie hem, na voleindigden strijd, naar de oevers van den Don zoude vergezellen. - Doch deze teedere gesprekken namen spoedig een einde; eensklaps was het: ‘Voorwaarts! marsch!’
Voor de laatste maal omhelsde kyrillew zijne geliefde, die met tranen aan zijnen hals hing, en hem, in het oogenblik des afscheids, stamelend de bekentenis deed, dat zij moeder stond te worden. De gelukkige Kozak was als buiten zichzelven van vreugd; hij greep naar zijnen schat, drukte denzelven der weenende in de hand, en zeide: ‘Mijne daschenka (*)! deze brieventasch bevat eenige duizenden, die ik den Franschen heb ontnomen. Sneuvel ik, zoo blijft het uw eigendom; maar keer ik weder, zoo trekt gij, als mijne getrouwe vrouw, met mij naar mijn gezegend vaderland!’
Het meisje, verbaasd over zulk een' schat, beloofde, alles heilig te bewaren, en bad tevens den beminden Kozak, haar spoedig narigt van hem te doen geworden.
Kyrillew was bij het hoofdkwartier te Zerbst. Ook hier vond hij, in de nabijheid zijns Generaals, veelvuldige bezigheden, die hem, een' geruimen tijd, weinig oogenblikken vergunden, om aan zijne liefde te denken. Maar hoe verheugd was hij, toen hem de Vorst naar Bialystock zond! Op vleugelen der min vloog hij derwaarts, verraste zijne treurende dascha, en vereerde haar eenigen Duitschen opschik. - Zalige uren hebben vlerken, en kyrillew moest weder van haar scheiden.
Bij de bagaadje tot de eskorte behoorende, kwam kyrillew in geen gevecht, en marcheerde alzoo, in 1814, na de

{==86==} {>>pagina-aanduiding<<}
verovering van Parijs, heelshuids, weder naar de grenzen zijns vaderlands. Eerst in Augustus mogt het hem gebeuren, zijne dascha weder te zien, die hem met een' kleinen Kozak op hare armen te gemoet vloog, en beider geluk scheen thans ten toppunt gestegen. Het verlof alleen ontbrak er aan, dat kyrillew zijne geliefde naar zijne geboorteplaats mogt medenemen; maar Vorst sh... was in Saksen achtergebleven, en de andere bevelhebber sloeg hem zijne bede glad af. Ook hier zag men, hoezeer de Russische soldaat aan gehoorzaamheid is gewend; kyrillew onderwierp zich, waar een ander, in zijne plaats, met zijnen rijkdom tevens zijn liefje heimelijk met zich zou hebben gevoerd.
Te Bialystock werd rustdag gehouden, waar de brave Russische strijders, bij het betreden van de grenzen huns rijks, onder den vrijen, helderen hemel, terwijl de priesters voor het altaar de Mis lazen, den Koning aller Koningen voor de redding des vaderlands dankten, en voor hunnen grooten alexander baden. Het was een groot, hartverheffend schouwspel, de met duizenden baardige krijgslieden bedekte vlakte te overzien, allen, met ongedekten hoofde, in rij en gelid staande, versierd met eereteekens en wonden, en, te midden van den donder des geschuts, den zegepralenden naam des beminden alexanders door duizende stemmen te gelijk te hooren uitgalmen, terwijl de tranen der helden, als 't ware, in de stralen der zonne blonken!
Innig bad nu ook kyrillew, dat God zijne dascha met haren zoon wilde behooden, opdat hij weldra haar naar zijn vaderland mogt geleiden.
Op den avond vóór den afmarsch kwam dascha te Bialystock, en deelde met haren Kozak de lederen tasch. Hij sprak met haar af, nog dien zelfden winter te zullen wederkeeren, om haar met zich te nemen. - Smartelijk en met een wederzijdsch angstig voorgevoel was het afscheid.
Te Oud-Constantinov schreef kyrillew eenige regels aan zijne geliefde, welke een Jood hem beloofde, voor een' dukaat, te zullen bestellen; en nu ijlde hij met zijne kameraden naar het nabijzijnde ouderlijk huis. Een klein dorp, niet verre van den stillen Don, in den omtrek van Novotscherkask, was kyrillew's geboorteplek, bevallig omringd van tuinen, velden en weiden, in eene niet zeer uitgebreide vlakte, met paarden, koeijen en ander vee bedekt. Kyrillew had nog een' vader, aan wien hij nu de zorg opdroeg,

{==87==} {>>pagina-aanduiding<<}
om de kleine hut te vergrooten en de kudden uit te breiden. Veel, dat daar nieuw was, door hem in Duitschland en Frankrijk opgemerkt, wendde hij thans tot nut of tot gemak aan; zoodat de buren versteld stonden, en hem gelukwenschten, toen zij vernamen, dat hij daarmede zijne jonge vrouw dacht te verrassen. Nadat kyrillew alles naar zijnen zin had ingerigt, ving hij moedig den verren terugtogt aan.
Het was in 't begin van 1815, toen kyrillew, na eene zeer vermoeijende reize, in den avond Bialystock tot op slechts weinige uren genaderd was. Den ganschen dag reeds hadden rijm en mist de geheele omstreek in het duister gehuld. Thans blies een koude, snijdende noordewind over de ijswoestijn; de nacht met zijne verschrikkingen genaakte; de wolven huilden, en zochten hunne prooi; en kyrillew, met zijn getrouw, maar afgemat paard, geraakte weldra van het regte spoor. Reeds half verstijfd, steeg hij af, en verdubbelde zijne schreden. Bedekt met ijs en sneeuw, uitgeput, niet in staat om zijn paard langer met zich te slepen, daar de weg immer ongebaander, de sneeuw steeds dieper werd, stond de ongelukkige, naar den adem hijgende, eindelijk stil, en keek hopeloos in de donkere verte naar een licht rond. ‘o, Mijne daschenka!’ riep hij smartelijk uit, ‘u zoo nabij, en echter u niet weder te zien, mijnen zoon niet nog eenmaal te kunnen omhelzen! Moet ik in dezen ijsselijken nacht omkomen? Dat zult Gij, groote God, die boven gindsche schemerende sterren woont, dat zult Gij niet gedoogen! Heer, wees mij genadig! En gij, o vader, johannes chrysostomus! bid voor mij in mijnen nood!’ Hij sloeg een kruis, en spande nog eens vol moed alle zijne krachten in. Maar weldra bezweken dezelve; zijn paard stortte neder, en het gehuil der hongerige wolven kwam nader. Kermend, en met een' smartvollen blik naar boven, vlijde hij zich op zijn trouw en verstijfd beest neder, om zich aan hetzelve nog voor eene poos te verwarmen.
Reeds was de laatste adem het paard ontvloden, en begon kyrillew de matte oogen te sluiten ten eeuwigen nacht, - hoor! daar klinkt in de verte de bel eener ijsslede met een zacht geluid. Hij, die eenmaal deze gewesten in den wintertijd bezocht, en het ongeluk gehad heeft te verdwalen, hij alleen kan het gevoel van onzen Kozak beseffen, bij het vernemen van den eentoonigen klank dier slede; het was hem eene muzijk der Spheren! Het geluid kwam immer nader; en,

{==88==} {>>pagina-aanduiding<<}
met de laatste inspanning zijner uitgeputte krachten, riep kyrillew met luider stemme om hulp. Men moet hem gehoord hebben; de slede kwam op hem toe, en een eerlijke Jood nam nu den verstijfden Kozak met zijne pakkaadje in, dekte hem met een' ouden pels, en vloog met hem naar het niet ver meer verwijderde Bialystock.
Kyrillew waren de voeten bevrozen, en hem moest geneeskundige bijstand worden verleend. Ruim beloonde hij den barmhartigen Israëliet, en bewoog hem tevens, des anderen morgens naar het dorp te rijden, om zijne dascha af te halen.
Naauwelijks kon de onverduldige Kozak de terugkomst van den Jood afwachten. Deze verscheen, maar - zonder dascha. Verbleekt vroeg hij naar de reden. De Jood verhaalde hem, dat dascha's vader naar Podoliën was gereisd, om ossen te koopen; dat de dochter niet alleen te huis had willen blijven, maar, in hope van haren kyrillew onderweg te verrassen, met den vader derwaarts was getogen. - Jammerend zonk kyrillew op zijn bed van smarte neder.
De toestand van den armen Kozak was inderdaad betreurenswaardig. Hij, die, om zijne geliefde af te halen, bijkans het leven had verloren, vindt haar niet; terwijl zijne bevrozene voeten hem beletten haar te volgen. Geduld, echter, moest hem ook deze bittere teleurstelling helpen torschen.
Naauwelijks was hij weder op de been, of hij maakte zich gereed om op reis te gaan, toen, ach! het noodlot, niet moede hem te vervolgen, hem nieuwe hindernissen tegenstelde. Bialystock werd opgevuld met krijgsvolk van allerlei wapen; nog eenmaal trok men tegen den van nieuws verschenen' napoleon te veld, om hem geheel te vernietigen, en - kyrillew moest, spijt bidden en smeeken, naar Frankrijk opmarcheren. Zijne dascha en zijn zoon schenen thans voor hem onherroepelijk verloren!
Bij Waterloo werd napoleon geslagen; de zegepralende legers keerden weder, en kyrillew kwam weldra andermaal te Bialystock terug. De vader zijner dascha was wel teruggekeerd; maar zijzelve had hem onderweg verlaten en was naar den Don getogen, en sedert had hij niets meer van haar vernomen. Kyrillew troostte zich, dat zij in zijn dorpje hem verbeidde, zijnen ouden vader oppaste, en de huishouding verzorgde. Vrolijk en welgemoed ijlde hij alzoo naar zijne geboorteplaats.

{==89==} {>>pagina-aanduiding<<}

In eene ellendige herberg aan de grenzen der Ukraine vond kyrillew zich verpligt te vertoeven, daar zijn paard niet verder voort kon. Verdrietig over dit verwijl, bragt hij het vermoeide beest in den stal, en begaf zich toen naar den somberen, berookten gemeenen haard. Terwijl hij zich van den herbergier aan de deur een glas brandewijn liet geven, hoorde hij de waardin kijven; het gerucht werd sterker, zoodat de waard de toonbank verliet, den Kozak met drift op zijde drong, en van achter de kagchel eene met lompen bedekte vrouw bij de haren te voorschijn trok, om haar ter deure uit te werpen.
‘Ach, mijn kind, mijn kind! Laat mij toch mijn kind medenemen, wreede menschen!’ riep de vrouw, op eenen toon, die den Kozak door het hart sneed. Zij rukte zich los, en kwam terstond, met een naakt jongsken op hare armen, terug. ‘Ik ga,’ snikte zij; ‘God moge u uwe zonden vergeven!’
‘Dascha! mijne arme daschenka!’ borst eensklaps de Kozak uit, en de ongelukkige viel ten zelfden oogenblikke, met den kreet der hoogste verrukking, hem om den hals, en zonk toen in onmagt, met het schreijend knaapje, aan zijne voeten.
De herbergiers, op ééns tot andere gedachten gekomen, schoten te harer hulpe toe, en na verloop van een kwartieruurs sloeg zij de oogen weder op, die den geliefde zochten. ‘o God! dat was immers geen droom?’ riep zij angstig uit. De gelukkige Kozak hield haar in zijne armen geklemd, alsof hij eene nieuwe scheiding had te vreezen, en drukte het knaapje aan zijne borst. Toen hij vernam, dat vrouw en kind den ganschen dag gevast hadden, drongen tranen in zijn mannelijk oog, en, met een' blik vol medelijden op de hongerigen, waar zijne gansche ziel in sprak, hief hij, vergramd, de geduchte kantschu op tegen den bedremmelden waard, en in een oogenblik was de tafel met spijs en drank voorzien.
Zie den Kozak, den hongerigen knaap op zijne knie voedende; de beminnende vrouw, met de oogen vol tranen lagchende, den eenen arm om den vader geslagen, met de andere hand zich verzadigende, en hem de lekkerste beten toereikende; en hoe hij nu den jongen, dan de moeder aan zijn hart drukt en kust, terwijl vreugdetranen, te midden van zoo veel zaligheids, zijns ondanks hem uit de oogen biggelen!

{==90==} {>>pagina-aanduiding<<}

Nadat nu vrouw en kind verzadigd waren, en dascha eenige der noodwendigste kleedingstukken voor beide van de waardin had overgenomen, voldeed zij aan kyrillew's brandend verlangen, en verhaalde hem, hoe zij aldaar, en in een' zoo rampzaligen toestand, gekomen was.
‘Ach, mijn kyrillew!’ dus ving zij aan, terwijl hare verbleekte wangen dubbele klem aan deze hare betuiging gaven, ‘ik heb veel ellende doorgestaan. Toen gij naar den Don waart teruggekeerd, werd mijnen vader opgedragen, ossen in Podolién op te koopen, waarbij eene aanzienlijke som te verdienen was. IJlings besloot ik, hem te vergezellen, en u in uwe geboorteplaats te gaan verrassen. Te Oud-Constantinov verliet ik, ter liefde van u, heimelijk mijnen vader. Ach! zwaar werd ik voor dezen onberaden' en onbetamelijken stap gestraft! Gelukkig bereikte ik uw dorp, vernam naar u; maar, verbeeld u mijne smart! men zeide mij, dat gij reeds vóór ettelijke weken waart vertrokken. Uw vader.....’ Hier blees zij steken.
‘Nu? Mijn vader zal toch mijne vrouw en kind wel niet verstooten hebben?’ hernam kyrillew met een gloeijend aangezigt.
‘Uw vader - ach! vergeef het hem, gelijk ik hoop, dat mijn vader mij vergeven zal - uw vader was hard tegen mij. Hij stiet mij ter deure uit. Ik bood hem uwen zoon, uwen iwan aan, om zijn mededoogen op te wekken; maar - hij beschimpte mij. Dat was te erg, en ik ijlde jammerend voort. Eene medelijdende weduw nam mij tot zich; bij haar wilde ik op u wachten, en uwe papieren beveiligden mij voor gebrek.’
‘En waarom wachttet gij niet?’ vroeg kyrillew met een gefronst voorhoofd.
‘Uw vader lokte mij in zijn huis, toen hij vernam, dat ik geld had. Zonder wantrouwen, met blijdschap zelfs kwam ik tot hem. Maar, reeds den tweeden dag dwong hij mij, de lederen brieventasch, als zijns zoons eigendom, af te geven, en ik - ik werd andermaal ten huize uitgeworpen.’
Een stom ensmartelijk stilzwijgen, alleen door dascha's snikken afgebroken, volgde.
‘Verder! verder!’ riep eindelijk de Kozak met verbetene woede.
‘Ik begaf mij met mijn kind op weg; want ik was thans arm, en wilde naar Bialystock en tot mijnen vader terugkeeren,

{==91==} {>>pagina-aanduiding<<}
hopende u onderweg misschien te zullen ontmoeten. Maar ach! mijn kind werd gevaarlijk krank; ik moest mijne reis opschorten; en toen mijn kind hersteld was, had ik niets meer, dan deze lompen, om mijne naaktheid te bedekken. Ik bragt het tot aan dit herbergje, en was nu zelve krank. Mijne ellende was ten top gestegen. Verbeeld u, mijn kyrillew! de moeder van de koorts klappertandende, op stroo liggende, terwijl haar kind van honger kermt, en de bedelaar, met hare ellende begaan, zijn laatste stuk broods met hetzelve deelt!’
‘Genoeg! genoeg!’ riep kyrillew; ‘ik meende om uwentwille te hebben geleden; maar uwe ellende gaat dat lijden tienvoudig te boven!’
‘Ik heb u weder,’ hernam dascha met al de uitdrukking van het innigste gevoel, ‘en alles is vergeten!’
Na een paar dagen te hebben uitgerust, begaf zich het minnende paar, met hun kind, op reis naar den Don. Zouder verdere ongevallen bereikten zij het doel. De vaderlijke woning was vergroot geworden; welgesteldheid was rondom blijkbaar. In volle gemoedsbeweging trad kyrillew dezelve binnen, terwijl dascha met haar kind, daar buiten, hem bleef wachten; want hij had op eenen toon, die haar deed beven, haar zulks bevolen. Maar zijn geregte toorn werd eensklaps ontwapend, toen hij den vader op het sterfbedde aanschouwde, deze zijne zoon herkende, hem tot zich trok, en, terwijl kyrillew aan de veege sponde nederzonk, hem, met gebrokene stem, om vergiffenis bad, welke hij den stervenden gaarne verleende. Toen hief de vader zijne handen zegenend omhoog, en de verteederde moeder knielde met het kind aan de zijde van haren kyrillew snikkend neder. Nog eenmaal glimlachte de oude man, en hij was niet meer.
Kyrillew leidt met zijne dascha een gelukkig leven. Op feestdagen verhalen zij hunnen geburen de geschiedenis hunner getrouwe liefde; kyrillew onderrigt hen in vele zaken, welke hij gezien en gehoord heeft, en zoo werd menig nuttig Duitsch en Fransch gebruik ook aan den Don verplant.

Napoleon en zijn broeder Lucien.

Napoleon wist, dat lucien zijn hof maakte aan eene zeer bevallige Dame, Meviouw joubertot, door eene

{==92==} {>>pagina-aanduiding<<}
echtscheiding meesteresse van haar lot geworden. Men sprak van een huwelijk tusschen haar en lucien. Napoleon zond haastig den Generaal duroc, die zijn onbepaald vertrouwen bezat, naar de Dame, hem aanbevelende, dat hij trachten zoude haar alleen te spreken, en haar alsdan, des noods door bedreigingen, over te halen deze banden te verbrken, ja, bijaldien hem geen ander middel mogt overschieten, om haar eene verklaring, met een bevel gelijkstaande, kenbaar te maken, zich van haar' persoon meester te maken. De Generaal vertrok, reed den ganschen nacht door, en kwam des anderen morgens aan het kasteel Plessis-Chamant, waar Mevrouw joubertot haar verblijf hield. In zijnen mantel gewikkeld, begas hij zich terstond, te voet, derwaarts. Hij deed goud schitteren, en verkreeg daardoor onmiddellijk toegang tot hare vertrekken. Eene kamenier werd geroepen; deze bragt den reiziger in eene kleine zaal, waar de Dame weldra verscheen; maar, terwijl zij de eene deur binnentrad, verscheen lucien eensklaps door eene andere, en, zich terstond tot duroc wendende, zeide hij tot hem: ‘Generaal! ik acht mij gelukkig mij hier te bevinden, om het genoegen te hebben, u mijne vrouw voor te stellen.’ - Duroc antwoordde, zonder zich te bedenken: ‘Ik had, Mijnheer, eene boodschap van zeer teederen aard aan Mevrouw joubertot; maar ik heb niets, dan mijnen gelukwensch, voor Mevrouw lucien. Mijne taak is verrigt, en ik verwijder mij.’ - Eene dringende noodiging tot een ontbijt werd minzaam afgewezen, en weldra bevond zich duroc weder te Parijs. Des anderen daags werd dit huwelijk bekendgemaakt; en het gevolg heeft doen zien, dat het jammer zou geweest zijn, zoo het verbroken ware geworden.

Twee leveranciers van oorlog.

(Mémoires d'olvrard.)

Het schijnt, dat overal de post van Leverancier van Oorlog een vet baantje is! Dezelve bragt den Heere ouvrard in der tijd de bosschen van la Grange en het heerlijk kasteel van Raincy aan; en de Heer vasquez, oud-Leverancier der Spaansche legers, verzamelde geen minder schitterend vermogen; het is de rijkste particulier van Sevilië; zijn Hotel stoot aan den tuin van het Alcazar. ‘Ik werd bij hem gebilletteerd,’ dus

{==93==} {>>pagina-aanduiding<<}
verhaalt de Heer ouvrard zelf, ‘en, in mijne hoedanigheid van algemeenen Proviandmeester, onthaald met eene soort van Oostersche praal. Zijn huis, gelijk het meerendeel der groote huizen van Sevilië, had van binnen een Moorsch aanzien, hetwelk ons, als 't ware, in het Oosten verplaatst. Hetgeen in 't bijzonder dien bouwtrant onderscheidt, is eene plaats in het midden des gebouws, geplaveid met marmer van verschillende kleuren, omringd van eene galerij, versierd met fraaije kolommen; springende fonteinen gieten haar water uit te midden van welriekende heesters, en een digt en beweegbaar doek, op bekwame hoogte uitgebreid, vangt de stralen der zon op. Deze plaats, naar de straat gesloten met een kunstig gevormd hek, dient te gelijk tot vogelvlugt, oranjerij en gezelschapszaal. Deze binnenplaatsen, door tien kroonen verlicht, waar de vrouwen, in luchtige kleedij getooid, zich in al haren luister vertoonen, leveren voor den vreemdeling, die des avonds de straten van Sevilië doorwandelt, een betooverend tafereel op. De eetzaal was tusschen deze plaats en eenen tuin, beplant met oranje- en citroenboomen. Rondom de tafel zwierven fraaije Andaluzische meisjes, wier éénige bezigheid bestond in de vliegen te verjagen en de lucht te verfrisschen. De tafel was overladen met geregten, voorgediend onder Moorsche en Spaansche vormen.’

De Jezuiten te Parijs.

(Brief van eene Dame aan hare Vriendin.)

Waarde Vriendin!

Ik deelde, gelijk u bekend is, voormaals in uwen afkeer van de Jezuiten en het Jezuitismus; thans acht ik mij, van wege onze vertrouwelijke vriendschap, verpligt, u te melden, dat ik van dien haat te eenemaal genezen, en, van eene verklaarde vijandin, eene ijverige voorstanderesse ben geworden van deze door u, gelijk bevorens door mij, zoo zeer miskende Orde. Het geval, of, wilt gij liever, eene weldadige besturing, deed mij in betrekking geraken met een' dier goede Vaders; en gij kunt u niet verbeelden, welk eene kalmte en zielerust mij hoofd en hart vervult sinds dit gezegend tijdstip. Om u daarvan eenig denkbeeld te geven, wil ik, met een kort woord, mijne gesteldheid u herinneren. Jong en schoon (op

{==94==} {>>pagina-aanduiding<<}
het woord der mannen en van mijn' spiegel af), weduwe en rijk, maar opgevoed in het geloof mijner ouderen, en alzoo bonne Catholique, was het mijn geweten alleen, dat mij weêrhield van aan mijne neigingen bot te vieren. Hoezeer bejammer ik thans de dagen, in de verveling dier overdrevene gestrengheid gesleten! hoezeer de dwaling, waarin ik verkeerde, dat het opvolgen van deze en gene genoegens, het najagen van deze en gene vermaken eene krenking was der Zedeleer en van den Godsdienst! Mijn geestelijke Vader, de Jezuit, heeft mij zonneklaar betoogd, dat beide zich zeer gemakkelijk laten vereenigen met hetgene gij en andere al te naauwgezette gemoederen, als zondige afpadigheden, wraken. De Hemel, zegt mij mijn Jezuit, heeft mij niet, alleen om mij te kwellen, met ligchamelijke bevalligheden begiftigd. Ik beminde, met geestdrift, een' jongen, welgemaakten man, den echtgenoot van eene zeer jaloersche vrouw, en vader van een tweejarig kind; maar ik weigerde volstandig, zijne bezoeken te ontvangen, en sloot voor hem zorgvuldig mijne deur; tot dat ik ten laatste, door zijn aanhouden en mijnen hartstogt gedrongen, mijnen Jezuit raadpleegde. ‘Mijne dochter,’ zoo sprak hij, ‘ik ken den persoon, van wien gij spreekt; het is een braaf en uiterst gevoelig mensch, die met groote moeijelijkheden heeft te kampen. Vooreerst bemint hij zijne vrouw met, en moet dus noodwendig eene andere beminnen. Hoe ongelukkig zoude het niet zijn, bijaldien hij zijne genegenheid aan eene vrouw opdroeg, die zijn vermogen of zijne gezondheid ondermijnde! Ik weet daarenboven, dat hij, eer hij bij u zijn hof maakte, grof speelde; dat hij belangrijke sommen op het spel zette, en dat alzoo, vroeg of laat, zijne sortuin met ondergang werd bedreigd. Gijkunt dus, mijne dochter, met volkomene gerustheid zijne bezoeken ontvangen, als nuttig voor zijne vrouw, voor zijn kind, voor zijn vermogen; het
is een middel, waarvan de Hemel zich bedient, om een geheel huisgezin te beveiligen. Gij zult misschien hierop antwoorden, dat, daar deze man u en gij hem bemint, zijne vrouw jaloersch zal zijn, en.... Wel nu, dat zij zoo, Mevrouw! bemin gij hem, en laat zij jaloersch zijn; het is beter voor haar, jaloersch dan arm te wezen, en het behoud van het vermogen haarkinds behoort bij haar zwaarder te wegen, dan de huwelijkstrouw; als zijnde eene zaak, die haarzelve betreft, en waarvoor hij alleen aansprakelijk blijft.’ Ik weet niet, mijne Vriendin, of gij al het juiste en treffenden dezer rede-
{==95==} {>>pagina-aanduiding<<}
nering bevat; wat mij betreft, dezelve heeft mij zoo volkomen overtuigd, dat ik een volmaakt vertrouwen stel in mijnen vriend, den Jezuit, en dat de vrouw van den bewusten man zichzelve verteert van jaloezij; maar - zij leeft bestendig in tuimen overvloed, en haar man verspeelt geene kroon. Ik bepaal mij tot dit enkele voorbeeld, als een staal uit vele. Inderdaad, alle mijne verrigtingen worden door hem goedgekeurd en geregtvaardigd; en dit verschaft zoo veel gemaks aan iemand van een schroomvallig geweten, dat ik mij bijkans geen aardsch geluk kan voorstellen, zonder hetzelve met het denkbeeld van een' Jezuit te verbinden; ja, ik begrijp niet, hoe eene vrouw, die schoonheid en zedelijkheid bezit, kan leven zonder een' Jezuit. Wat ik u bidden mag, lieve Vriendin, volg mijn voorbeeld! Doe het om mijnent-, maar ook om uwentwille! In allen gevalle, schimp, in 's Hemels naam, niet meer op deze Broederschap! Want mijn Jezuit doet zoo veel voor zijne vrienden, dat ik reden heb om te gelooven, dat hij uiterst gevaarlijk zijn kan voor zijne vijanden. - Vaarwel, mijne Vriendin, en wensch mij geluk; ik heb een' Jezuit!

Uwe

adelphine s***.




Lijkstaatsie en begrafenis van de vrijheid der drukpers te Parijs.

(Uit l'Opinion van 1 Jan. 1827.)

In den loop der maand Januarij zal alhier plaats hebben eene gedenkwaardige plegtigheid, van welke wij ons haasten bij voorraad het programma mede te deelen.
De lijkstaatsie van wijlen de zeer doorluchtige en zeer betreurenswaardige Dame, vrijheid der drukpers, zal uitgaan van de plaatse haars overlijdens, en wel in den schemeravond.
De trein zal in de volgende orde optrekken:
Vier Wapenherauten, in Spaansche, Oostenrijksche, Russische en Turksche kleederdragt.
Het Standbeeld van machiavel, gedragen door leden der Jezuitsche broederschap in korte tabbaarden.
Zinnebeeldige dans van vier Ridders van den ouden tijd,

{==96==} {>>pagina-aanduiding<<}
dragende de leenroerige banier, met welke men tegen de Albigensen ten strijde toog.
Geneesheeren, die, de Dame Vrijheid behandelende gelijk de Losbandigheid, haar ad patres hebben gezonden, door haar doodelijke giften van boetemelk, ter waarde van 5000 tot 20,000 francs, toe te dienen. Zij zullen in krulparuiken zijn gehuld; terwijl de leerlingen van hunne school rondom hen, even als in de Ceremonie van den Ingebeelden Zieke van molière, zullen zingen: Bene bene, etc.
De Republiek der Letteren in den zwaren rouw, met pleureuses.
De Poëzij, de Rhetorica, de Logica en de Welsprekendheid, beladen met ketenen, en bestemd om met de overledene te worden begraven.
De Sarcophaag, omringd met fakkels van loyola, en getrokken door vier Arragonsche muilezels.
Op een zwart kussen, achter de lijkkoets, de Geboorteakte van Dame Vrijheid, gestorven na eene pijnlijke worsteling van omtrent drie jaren.
De Schrijvers, Drukkers en Boekverkoopers, twee aan twee, in het gewaad der Armoede, en de hand links en regts uitstrekkende.
Achter hen de volstrekte Oppermagt en de Vooroordeelen, uit het graf verrezen, en palmtakken der zegepraal vasthoudende.
Het servum pecus, van vreugde schreijende, en liederen uitgalmende rondom eene banier, op welke deze woorden van pigaro zullen geschreven zijn: Vrijheid om alles te schrijven, mits men niet spreke van dit en van dat en van dien en van dezen. De banier zal zoo hoog zijn als de kolom van het plein Vendôme, ten einde alle de uitzonderingen daarop kunnen vermeld worden.
Het Requiescat in pace zal aangeheven worden in groot koor door alle de aanwezigen.
Een sterk piket Gendarmerie zal den optogt sluiten, om de orde te handhaven.
Sluiting van den Tempel der Muzen; alsmede van alle de Schouwburgen, uitgezonderd de Koorddansers en de Chinesche Schimmen.

De vrouw naar de wereld.

Ik heb het leven eener Parijsche Dame naar de Mode berekend, naar de 24 uren van den dag en nacht, en bevonden, dat zij, zestig jaren levende, weluitgecijferd, en dus volkomen naar waarheid, alsdan drie jaren zal gesleten hebben met haren kapper, vier jaren voor haren spiegel, drie jaren met haren muzijkmeester, even zoo vele met haren dansmeester, zes jaren voor 't minst met kaartspelen, twaalf jaren aan tafel, en negen-en-twintig jaren in hare wieg en in haar bed.





{==97==} {>>pagina-aanduiding<<}

Mengelwerk.

Voorlezing, over den roem

Door B. van Willes, Predikant te Lekkerkerk en Zuidbroek. (*)

Er ligt in de menschelijke natuur eene onwederstaanbare drift, welke iederen sterveling, zonder eenig onderscheid, aanspoort, om boven anderen uit te munten. Het spreekwoord: een slecht soldaat, die geen Generaal wil worden, is op de menschelijke natuur gegrond, en vindt in elken stand, in elke betrekking niets, dat deszelfs geldigheid wederspreekt. Wel verre dat deze drift te veroordeelen zij, is zij integendeel veeleer aan te prijzen, indien de hoogheid, welke men zoekt, ook van den kant der zedelijkheid eenige aanbeveling mag ontleenen. Zonder zedelijkheid is er geene ware grootheid, welke altijd en overal op prijs wordt gesteld. Dan eerst wordt de zucht tot roem eene ontembare drift, welke alles dreigt te verwoesten, wanneer zij niemand dan zichzelve bedoelt, en alles aan zichzelve opoffert. Ook onze medemenschen hebben daarop aanspraak, dat wij, hetgeen wij zijn, ook gedeeltelijk tot hun welzijn willen wezen. Zijn wij weigerachtig hun dezen dienst te doen, dan zullen zij nooit onzen roem verkondigen, ook omtrent hetgeen anders in ons groot mogt wezen. Elke roemzucht is dwaas, indien onze daden, met welke wij roem bejagen, voor niemand nuttig zijn.

{==98==} {>>pagina-aanduiding<<}

Eerst zal ik den Roem beschouwen, zoo als hij op zichzelven staat. Ten tweede zal ik aanwijzen, wat den Roem bestendig en algemeen geldend maakt.

I. De Roem, wanneer dezelve geen gezelschap heeft, wanneer het zuchtend menschdom te dieper knielen moet, naarmate de roemrijke aan hetzelve den trotschen voet wreeder op den nek drukt, is als een sierlijke boom zonder vruchten, als een schitterend, maar ligt kleed bij de felste koude, als blinkend goud in de hand eens gierigaards, die den honger van den medemensch niet stilt, deszelfs naaktheid niet dekt, en deszelfs tranen niet afdroogt. Roem op zichzelven is noch goed noch kwaad. Maar hij, die roem bezit, en nooit tot hulp en toespraak gereed is, staat gelijk met den misdadigen mensch, die, bij een' sellen brand, al de middelen tot blussching voor zijne eigene bezittingen alleen behoudt, en aan de vlammen ter prooije laat alles, wat aan medemenschen behoort.
Indien ik had voorgenomen alleen de dwaasheid aan te wijzen van hen, die den Roem als hunnen lieveling troetelen en opkweeken, zoo zou ik op minder schitterende daden uwe aandacht moeten vestigen. Doch de dwaasheid is het eenige gebrek niet van den Roem, zoo lang dezelve geen waardiger gezelschap heeft. Wreedheid, verguizing van alle regt, onderdrukking van elk menschelijk gevoel, met één woord, al de gruwelen dienen in het leger van den Roem, die niets acht dan zichzelven, en die dan ook alles durft opofferen.
Mijn voornemen is, om u den Roem voor te houden, zoo als hij het meest schittert, met den schepter in de hand over ontelbare volken, die gedwee in het stof kruipen, en, op deszelfs wenken, tot de volvoering van elk bevel vliegen. Deze is de hoogstmogelijke trap, welken de Roem beklimt. De dwaasheid en nietigheid te beschouwen van den Roem op die hoogte, leert ons, wat die zelfde Roem is op lageren trap en met minderen luister omgeven.

{==99==} {>>pagina-aanduiding<<}

Ziet op alexander den grooten, geheel den slaaf van den Roem, schoon hij over zoo velen gebood. Roem had hij verkregen, maar ten koste van zoo vele tranen, welke hij had doen storten, ten koste van het leven dier ontelbaren, die hij had opgeofferd, en wier lijken in het puin der verwoeste steden eene uitgestrekte begraafplaats verwierven, tot een afschuwelijk gedenkteeken voor - alexander den grooten. Bij de overwinningen van zijnen vader philippus stortede hij tranen, omdat voor hem niet te overwinnen zou vallen, bijaldien hij over geheel de aarde het bestuur uit handen van zijnen vader had ontvangen. Voor zijne roemzucht was de aarde niet groot genoeg. Van tijd tot tijd zou hij hebben verlangd, dat men tegen hem opstond, omdat hij dan altijd zou kunnen overwinnen; want dat vleide hem meer, dan geheel de aarde te regeren. Die roem, die niet werd gebreideld, maar door vleijers werd verdwaasd, voerde den grooten alexander tot dien trap van krankzinnigheid, dat hij zien onder het getal der onsterfelijke Goden liet rangschikken. En deze zijne onsterfelijkheid duurde iets meer dan - dertig jaren!
Alexander is het beeld van elken roemzuchtige, die niets dan roem zoekt en vindt. De naam van groot is slechts het loon, waarmede laffe vleijers voor ontvangene of toekomstige diensten en voordeelen den verdwaasde betalen. Het gezelschap, dat in de geschiedenis dien naam ontving, is ook verre van verkieslijk te zijn voor een eerlijk en zedelijk mensch. Ook stellen die vleijers zelve niet veel prijs op dien grooten naam, die zelfs aan den kleingeestigen lodewijk den XIV werd gegeven; schoon hij van den dood niet mogt hooren, en niemand kon zien sterven. Het geven van dien grooten naam is ook de eenige munt, over welke vleijers beschikken kunnen. Zij mogen dezelve voor zich behouden, indien zij maar, zoo als tot heden, tusschen groot en edel onderscheid maken.
De Roem alleen is niet begeerlijk. Dit ziet men reeds uit het voorgaande. Doch wij zullen dit nader ontdek-
{==100==} {>>pagina-aanduiding<<}
ken, als wij, het eerst, de oogen vestigen op de middelen, door welke de Roem gewoonlijk wordt verkregen. Niet dat ik bekend ben met al de middelen, die hiertoe worden in het werk gesteld. Hij zelf, die in het aanwenden dier middelen gelukkig is geslaagd, houdt dezelve voor anderen het meeste bedekt, opdat aan zijne verdiensten zou worden toegeschreven eene verheffing, welke alleen het gevolg is van kunstenarijen en bedriegelijk in het werk gestelde maatregelen. Wij nemen wederom te baat de geschiedenis, en wel de geschiedenis onzer dagen. In onzen leeftijd heeft een man het toppunt van grootheid beklommen, hoezeer hij naderhand des te dieper viel. Door vleijerij van het domme gemeen, door ijdele beloften, die niet werden gehouden, gaf hij zich den schijn, alsof hij alles zou hervormen, alles verbeteren, en tot nut van het vaderland aanwenden. In den beginne liet hij ook eene proef zien van hetgeen tot nut van het algemeen moest worden gedaan. Men verhief hem al hooger en hooger, en, zoo als men meende, naar verdiensten. Men bezong zijnen lof in gedichten, over welke zich de zangers, wier oogen naderhand zoo vreesselijk werden geopend, thans diep moeten schamen. Nu was hij omstuwd door vleijers, geheel in het bezit der magt, naar welke hij zoo lang had gedongen, en hij vertoonde zich nu in zijne wezenlijke gedaante. Wanneer men zijn doel heeft bereikt, legt men het masker af. De grootheid zelve bederft den man niet, die verheven is, maar geeft hem vrijheid, om nu in alles aan zijne luimen bot te vieren; want hij is te vast verzekerd van zijne magt, door welke hij den mond zijner berispers stopt, en hun de zuchten zelfs in het hart kan smoren. Deze is de spiegel, in welken men den roemzuchtige herkent; deze is de geschiedenis van meer dan éénen groote, die door huichelen en veinzerij het toppunt zijner grootheid
heeft beklommen; eene grootheid, niet voor den eerlijken mensch verkieslijk.
Die roem, als hij alleen staat, zal ons als nietig voorkomen, wanneer wij, ten tweede, letten op de onzekerheid, met welke dezelve wordt genoten.

{==101==} {>>pagina-aanduiding<<}

In gestadige vrees voor het tanen van den eens gevestigden roem, is de groote man een vijand van allen, die niet diep genoeg buigen. Een haman heeft geen genot van al zijne grootheid, zoo lang de enkele Jood mordechaï zich voor hem niet vernedert. De vleijers zelve, die uit eigenbelang de opgaande zon aanbidden, wijzen ongevergd den Koning de galg aan, zoodra de gunsteling des Konings reeds diep genoeg gevallen is, om aan dezelve zijnen dood te vinden. Voor den roem, die zich niet laat deelen als eene erfenis, bestaat geen deelgenootschap. Het is eene oorlogsverklaring, wanneer men zingt: Saul heeft zijne duizenden, david zijne tienduizenden verslagen. De openlijke vijand in het veld, met al zijne wreedheid, wordt verschoond; de onschuldige deelgenoot van den roem vervolgd, ook met verbreking van de banden des bloeds. Voor den Roem bestaat geen vader, geene moeder. Die namen zijn uitgewischt; de pligten, aan hen verschuldigd, te niet gedaan. Een dionysius, die in zijne eigene dochters zijne moorderessen vreesde, predikt ons die vreesselijke waarheid allernadrukkelijkst, en de koninklijke vader- en moeder- en broedermoorders zetten op dezelve het onbedriegelijke zegel.
En dat alles geschiedt, om eene grootheid, welke den bezitter niet gelukkig maakt. ‘De waardigheden,’ zegt ergens een groot man, (*) ‘zijn strikken, die men verguld heeft, opdat de menschen er zich in zouden laten vangen. Weinige lieden van rang zijn onkundig van de onaangenaamheden der grootheid. Men is niet meer meester van zichzelven, en, hoe men ook handele, men heeft vijanden.’ - ‘De groote en aanzienlijke (†) is dikwijls verpligt, van een strijdig gevoelen te zijn met menschen, wie hij ter wereld de meeste achting en liefde toedraagt. Deze is de wreedste zelfstrijd, aan welken de groote man het hoofd moet bieden.’ Ongelukkig, indien hij bij dien strijd niets gevoeit! Gesta-
{==102==} {>>pagina-aanduiding<<}
dig in vrees voor het verlies van den roem, hangt men af van nietige geruchten. De meeningen der menschen, op welke het schaduwbeeld van dien roem is gebouwd, zijn veranderlijk als de golven der zee, en even onbarmhartig vernietigen zij het speelgoed van groote kinderen, als zij dwaas en inschikkelijk hun dat in handen gaven. De aanzienlijke en hoogverheven man dwingt allen zoo te spreken als hij, of anders - te zwijgen. Dat gelukt, zoo lang men magt en verspieders heeft. Maar zoodra de dood alles gelijk maakt, zoodra de magt aan de verstijfde vingers is ontvallen, zoodra de vleijers, die bij de dooden geen heil vinden, den levende op nieuw zoeken te bederven, staat de roemzuchtige in zijne naaktheid voor eene regtbank, waar geene meeningen gelden, maar pligt en zedelijkheid. En zoo hoog is nog nooit een mensch geklommen, dat hij ook de nakomelingschap dwingen kon tot aanbidding van eene grootheid, welke men aan misdaden en streken alleen had te danken.
De verschrikkelijkste vijand van die grootheid en van dien roem is de dood, die niemand spaart. Eene bloote herinnering, dat ook de grooten sterfelijk zijn, is eene misdaad van gekwetste majesteit. Daarom ontveinst men, zoo men kan, de kwaal of ziekte, welke zulke herinnering te weeg brengt. Ziet dit bevestigd in den verwoester van de Paltz, in den grooten lodewijk van Frankrijk. Duizende levens offerde hij op, zoolang dit zijne grootheid streelde, en zoolang het hem bewijs gaf, dat hij over het leven van anderen beschikken kon; maar elk hoveling, die van dood en sterfelijkheid sprak, werd verwijderd van zijn hof, en geene begrafenis zag hij ooit. Ja zelfs die man, die zijne soldaten beschouwde als de getallen, door welke groote staatkundige vraagstukken worden opgelost, kon door het bloed en over de lijken van de slagtoffers zijner heerschzucht koelbloedig en zonder ijzing henenstappen, en toch gaf hij bevel, dat geene lijkstaatsie of bekendmaker van sterfgevallen zijn paleis mogt voorbijgaan (*). De oplossing van dit raadsel

{==103==} {>>pagina-aanduiding<<}
ligt daarin, dat hij op het veld scheen meester te zijn over het leven van zoo velen, en dat hij in het andere geval zag een bewijs van eigene sterfelijkheid. Zoo laf en kinderachtig maakte de vrees, voor het verlies van den Roem, den man, die in het veld en onder den donder der kanonnen den Roem alleen tot leidsman had, en dan bereid bleef, om, indien dat noodig ware, zelfs den Duivel in de hel te bestrijden.
De nietigheid van den Roem blijkt het duidelijkste, als wij, eindelijk, gadeslaan de eenige overblijfsels van het schitterende licht, met welke de grootheid zich eenigen tijd zoo luisterrijk vertoonde.
Het is waar, de geschiedenis heeft ons de namen bewaard van mannen, die aan den Roem, als hunnen Afgod, alles hebben opgeofferd. De naam groot beteekent echter weinig, daar ook de kindermoorder herodes dien verkreeg. De meeningen van tijdgenooten zijn het meest te wantrouwen, als zij in denzelfden tijd het luidste verkondigd worden. Elke geschiedenis, die van het eenvoudige afwijkt, heeft de waarheid nooit in haar belang. Onder elk verdoovend gejuich onderscheidt de nakomelingschap den laster en de vleijerij; en de loondienaar, die zijn broodwerk schrijft, heeft geen gezag, om de misdaad voor het oog der nakomelingschap behagelijk te kleeden. ‘Indien men met de ziel, niet met het bloote oog al de geschiedkundige werken leest, dan,’ zoo spreekt wederom ganganelli (*), ‘dan ontdekt men menschen, wie men wierook toezwaaide, en die ondertusschen de menschelijkheid onteerden, - dan wordt men menschen gewaar, die men vervolgde, en die echter de eer waren huns volks en hunner eeuwe, - dan leert men de uitwegen van den naijver kennen, de gevaren der eerzucht, - dan ziet men, in het eigenbelang, het algemeene beweegrad van steden, van hoven, van geslachten. - In al de geschiedenissen der wereld heeft men personen, die men naauwelijks gewaar wordt, en die, achter de schermen schuilende,

{==104==} {>>pagina-aanduiding<<}
het geheele spel in beweging brengen. Hij, die wèl leest, ontdekt ze, en geeft hun de eer van zaken, welke de vleijerij niet dan te dikwijls aan eenigen man van aanzien toeschrijft. Bijkans alle Vorsten, bijkans al derzelver staatsdienaars hebben een' verborgen geest, die hen doet werken, en dien men niet ontdekt, dan door hunne personen stukswijze te beschouwen.’ Geene gehuurde pen kan den Roem onverwelkt aan kleingeestige grooten verzekeren. - Kunnen het dan ooit de verwoestingen doen, door roemzucht aangeregt? Wat prediken ons de verwoeste steden, dan dat de menschheid daar vertreden, en de woestheid alleen geëerbiedigd werd? Gelukkig, dat van die monsters, die alles aan zichzelven hebben opgeofferd, velen zelfs bij namen onbekend zijn! Wij hebben ook in de geschiedenis genoeg onmenschen ontdekt, om ooit naar meerdere zorgvuldig te zoeken. De attila's en alarik's van vroegeren en lateren tijd prediken ons, door hunne wreede roemzucht, nadrukkelijk de schandelijkheid en dwaasheid van den roem, die op ijdele verheffing en nietige grootheid alleen boogt. Van al dien roem blijft den ongelukkigen heerscher niets over, dan een prachtig graf, dat na zijnen dood hem vleit, zonder ergens ingang te vinden. Ras gaat ook deze grootheid te niet; en, zoo het gedenkteeken eeuwen blijft bestaan, zoo als de bekende Piramiden in Egypte, strekt het voor verre geslachten tot een onbedriegelijk bewijs, dat de man, die ook na zijnen dood de steenen verkoos tot verkondigers van zijne grootheid, zelf overtuigd was, dat hij ze dan onder de menschen niet zou vinden. Die steenklompen in Egypte moesten iederen roemzuchtige deze les geven, dat de bewijzen van menschelijke dwaasheid en heerschzucht langer bewaard worden, dan de bedriegelijke lofspraken, in marmer uitgehouwen.
II. De Roem, zoo als ik denzelven hier naar waarheid meen geschetst te hebben, vertoont zich niet van zijne bekoorlijke zijde. Verre zij het intusschen van mij, den Roem in allen opzigte te veroordeelen. Alwie om-
{==105==} {>>pagina-aanduiding<<}
trent de goede meening der menschen onverschillig is, zal nooit iets goeds, iets edels uitwerken. Zulk een is ook onverschillig omtrent de minachting, aan welke hij zich dan even roekeloos blootstelt. De Roem is, zoo als ik begon te zeggen, niet te verachten, mits men zich niet schamen moet over de menschen, die den lof toezwaaijen, noch over de zaak, over welke men geprezen wordt. Lof, zonder achting, is onbestaanbaar; Roem, zonder zedelijkheid, eene tegenstrijdigheid. Doch ik wil uw oordeel niet versnellen, en aan u mijn gevoelen niet opdringen. Onderzoekt en leest de geschiedenis van alle tijden met menschelijk gevoel, en dat zal u zeggen, dat de Roem, zonder zedelijkheid en pligtsbetrachting, niet verkieslijk is. Wij bewonderen de dapperheid van den held achilles, en betreuren het lot van den Trojaan hektor. Met weemoed zien wij dezen door den eersten overwonnen en achter zijne zegekar slepen. Wat neemt ons in voor hektor, en doet ons vergramd zijn op achilles? - De eerste is ook als mensch achtbaar, bij zijn teeder afscheid van andromache en astyanax. De andere is alleen in de wapens groot, en laat, om zijne slavin briseïs, jaren aaneen, zijne spitsbroeders uit trotschheid doodslaan. - Bij den brand van Troje ziet men met welgevallen aeneas zijnen vader anchises op de schouders dragen, en treurt met hem over het verlies zijner creüsa. - Brutus moge, bij Romeinen, den roem hebben ingeoogst, van een goed burger, een goed regent te
zijn geweest; wij verfoeijen dien roem, dien hij kocht door den dood zijner kinderen. Het volk was barmhartiger, dat voor de zoons met tranen smeekte, dan de vader, die het doodvonnis uitsprak en met ongehoorde ongevoeligheid zag uitvoeren; omdat zijne zoons, zonder het bevel des vaders af te wachten, de vijanden huns vaderlands hadden verslagen. Hoe klein wordt deze man in het oog van den mensch, in vergelijking van zaleucus, die zijn eigen oog liet uitsteken, om het gezigt van een' misdadigen zoon gedeeltelijk te behouden! - Corio-
{==106==} {>>pagina-aanduiding<<}
lanus, in het veld groot, was ondankbaar behandeld door het Romeinsche volk. Om zich te wreken, stond hij, met een leger van vreemden, voor de muren van Rome. De ondankbaren sidderden op de bloote verschijning van dezen man. Hij zwichtte, - en juist dat zwichten doet hem in het oog van den mensch rijzen, hooger nog dan hij als verwinnaar had kunnen klimmen. Hij zwichtte, maar voor de tranen van zijne moeder veturia, welke hij meer dan zijn eigen leven liefhad. Hij zwichtte voor zijne moeder; en de doodstraf, welke hij hiervoor onderging, bewijst, in welk eene mate hij mensch was. Hij vergeet de ondankbaarheid, legt af de wraakzucht, is in allen opzigte zoon. Ja, de ondankbaren in Rome zelve waren zoo zeer van zijne liefde jegens zijne moeder overtuigd, dat, op hun bevel, veturia en andere vrouwen de stad verlieten, om den dapperen zoon tot den aftogt liefderijk te noodzaken, tot welken geene Romeinen in dien strijd toen kans zagen hem door kracht van wapenen te dwingen. - Titus vespasianus, een der beste Keizers, die Rome heeft gehad, was in de wapenen beroemd; en de triomfboog, hem ter eere opgerigt, verkondigt nog, tot op dezen dag, zijnen roem als overwinnaar. Maar deze zijne grootheid
is de edelste niet zijner deugden, door welke hij ook, als mensch, den roem der late nakomelingschap behouden zal. Al vergaan die prachtige gedenkteekenen zelfs in zoo verre, dat men de plaats vergeet, waar zij hebben gestaan; zoo lang de geschiedenis wordt geraadpleegd, ook tot onderwijs en leering, zoo lang zal de naam van titus den mensch aantrekkelijk zijn; daar hij zijne waardigheid als Keizer en Veldheer met roem bekleedde, juist omdat hij de wellust was van het menschelijk geslacht, en iederen dag voor verloren rekende, op welken hij niet de eene of andere weldaad had bewezen.
Geene stalen wil ik meer bijbrengen; want ik houde mij verzekerd, dat ook gij dien Roem alleen op prijs stelt, dien men als mensch verkrijgt en verdient. De

{==107==} {>>pagina-aanduiding<<}
Roem, die alleen schittert, is gelijk aan den Vesuvius, die door het uitbraken van vuur en lava eene heerlijke en luisterrijke vertooning geeft aan zeelieden, die, op verren afstand, alles aanzien, zonder eenig gevaar te loopen. Doch de menschen in de nabijheid hebben te meer te vreezen, hoe hooger de vuurkolom rijst, hoe heerlijker zich derzelver glans in de zee op verren afstand spiegelt. Hoe geheel anders vertoont zich de Roem in gezelschap van zedelijkheid, menschlievendheid, en bij het vervullen van alle menschelijke pligten! Dan gelijkt de Roem niet den aanvoerder van een leger, dat alleen vernieling en verderf dreigt, en allerwegen de sporen van deszelfs doortogt achterlaat; maar dan is hij de bescheidenheid zelve, die de deugd op de schreden volgt, en het goede allen doet opmerken.
De Roem, dien ieder mensch verkrijgen kan, is niet te bejagen als eene prooi, maar volgt als eene schaduw de deugd. Geene grootheid, die van meeningen en omstandigheden afhangt, heeft een uitsluitend regt op dien Roem. - Neen, alwie mensch heet, - neen, alwie mensch is, mensch jegens menschen, heeft geene schitterende aanbeveling noodig, om den Roem deelachtig te worden. Het schitterende van den Roem is alleen voor het oog, is alleen begeerlijk voor hen, die zich zelfs niet boven het peil van gewone menschen zouden verheffen, indien zij niet door het goud, dat zij schenken, door het purper, dat zij dragen, of door den schepter, dien zij voeren, nog lager wezens, dan zij zelven zijn, tot vleijers en slaven aan hunne voeten in het stof konden vernederen. ‘De ziel neemt geene kleuren aan; zij alleen is het, die ons in Gods oogen iets doet waardig zijn. De Heer heeft, wanneer Hij ons naar zijn beeld en naar zijne gelijkenis vormde, ons meer gegeven, dan ons al de waardigheden op de wereld zouden kunnen aanbrengen (*).’ De grootste eer, welke de mensch bezitten kan, is de eer van onsterfelijk te zijn, niet enkel het te heeten.

{==108==} {>>pagina-aanduiding<<}

Elke roem is dwaas, indien men roem zoekt in hetgeen voor anderen niet nuttig is. Jenner, de uitvinder der weldadige vaccine, zal, ondanks den wederstand der domheid, en bij het heesche geschreeuw eener tot verbijstering gestegene trotschheid, zijn' verdienden roem behouden, al is dat alleen in het dankbare hart van ouders, die hunne kinderen liefhebben, en aan hem, naast God, derzelver leven en gezondheid gelooven verschuldigd te zijn. - Koster, die gelukkige overwinnaar van domheid en bijgeloof, zal nooit worden vergeten, zoolang zijne uitvinding, als een zegen voor menschheid en Christendom, wordt geroemd en geprezen. - Luther, met al zijne gebreken, met al zijne driften, zal, als de handhaver der menschelijke regten, in het hart der late nakomelingschap eene ruime plaats bekleeden, ook wanneer de roemrijke helden der oudheid naauwelijks meer worden genoemd. Hetgeen men tot nut van medemenschen doet, maakt den Roem bestendig en begeerlijk.
De roem, dien men als mensch geniet, hangt niet af van menschelijke meeningen, blijft onder elken hemel dezelfde, behoudt in elken stand waarde. Geen stand wordt van dien roem uitgesloten, die het eigendom is en blijft van den mensch, hij zij koning of bedelaar. - Nooit zal de roem, dien men als mensch bezit, in het lot deelen, hetwelk den glans en luister alleen te beurt valt. Alexander de groote, den zeeroover veroordeelende, wiens magt niet groot genoeg was, om over den Macedoniër regter te zijn, heeft zichzelven gevonnisd in het oog der menschheid, welke ook aan Koningen alleen roem verschaft, als zij mensch zijn en blijven. Door duizend middelen, die allen onderling strijden, bejaagt men gemakkelijk bij menschen roem. Doch menschelijke meeningen leveren nooit den algemeenen maatstaf op, naar welken 's menschen daden juist worden afgemeten. Bijna ieder volk deelt den roem uit, naar deszelfs luimen en grilligheden. Maar die bij de menschheid roem verwerft, zal denzelven altijd en overal behouden.

{==109==} {>>pagina-aanduiding<<}
Ja, al miskent de tijdgenoot verdiensten, er komt een nageslacht, dat onpartijdiger is, dat schijn van wezen afzondert. En al blijft zelfs dat oordeel uit, dan leeft er altijd nog Één, die den verdienstelijken mensch voor den roem, en dien roem voor hem handhaaft en weet te bewaren, schoon hel en boosheid niets dan laster uitbraken. Hiervan levert ons de geschiedenis een bewijs op, - slechts één, maar voortreffelijk genoeg, om, hetgeen hier beweerd wordt, voldingend te betoogen. Onze Heer stierf als misdadiger, op begeerte des volks, dat zijne verdiensten miskende, dat zijne weldaden vergat, en Hem gruwzaam belasterde. Zijne eer bleef ongeschonden. God handhaafde dezelve, en doet ook ons nu den Heer bewonderen en vereeren. Doch, al ware dit niet het geval geweest, dan nog zou den voortreffelijken Lijder, die de menschen zoo uitnemend had liefgehad, die eer niet ontroofd zijn geworden. Want, hoe men ook lasterde, hoe men ook schimpte, al het gejoel der uitgezochtste boosheid kon toch in zijn hart den nagalm niet verdooven van den lofzang, dien Engelen in den Hemel aanhieven ter eere van den edelen, maar miskenden Lijder.
Bij het geloof aan onsterfelijkheid jaagt men niet naar roem, als het eenige goed, dat ons menschen verschaffen kunnen, maar jaagt men naar den roem, dien God schenkt, en dien dan niemand kan bezwalken.
Één middel slechts is er, dat ons hiertoe leidt, - dat wij ons, namelijk, kwijten van onze verpligting. Het rusteloos jagen naar roem verwijdert denzelven slechts. De regeling van ons gedrag, zonder opzien te willen verwekken, bezorgt ons roem, die ons moet volgen, niet voorafgaan, zal hij bestendig zijn en altijd geëerbiedigd worden. Ware roem is nooit trotsch, boogt nooit op verdiensten; maar ziet naauwelijks in, waarom de menschheid hem zoo hoog verheft. Lang nog, nadat de roem, door grootheid verkregen, vergeten is, zal de menschheid diep in het hart bewaren den roem, die op edelheid gegrond is. Groot moge het zijn, Vorsten en vol-
{==110==} {>>pagina-aanduiding<<}
ken te dwingen, alles te besturen; maar nog grooter roem verschaft het, zichzelven te beheerschen, en den lust tot het kwaad in ons te verdooven en te vernietigen. Groot en roemrijk moge het zijn, door vuur en zwaard alles te kunnen dwingen; marmeren zuilen en grasteekens mogen den luister verkondigen van den man, ten blijke van wiens grootheid deze gedenkteekens zijn opgerigt: veel heerlijker zou de roem zijn, wanneer, onder al die titels, die ééne naar waarheid voorkwam: Hij was ook mensch. Als er geen oorlog meer is, (en ook die tijden zullen komen) zal men de dwaasheid der voorgeslachten erkennen, die aan de grootste verwoesters den meesten lof hebben verspild; maar dan nog zal men aan eenen francke denken, die het weeshuis te Halle heeft gesticht, die, met opoffering zijner eigene middelen, voor weezen, als vader, heeft gezorgd; dan zullen nog zoo vele namen prijken van menschenvrienden, die met hun gedrag geenen roem beoogden, maar denzelven verdienden, juist omdat zij meenden alleen hunnen pligt te doen.
Roemrijke daden schitteren. Ieder volk heeft de zijnen. Bij den ondergang van ieder volk taant ook de glorie en roem van deszelfs helden. Maar edele daden behooren aan de menschheid. De menschheid eerbiedigt dezelve. Dit maakt den roem, dien de menschheid naar verdienste geeft, onsterfelijk en eeuwig. De menschheid duurt langer, dan de namen Franschen, Engelschen, Nederlanders. Zij allen, die waren roem bezitten, zullen denzelven eens heerlijk zien schitteren, als den schoonen morgen, op welken altijd onze blikken onafgewend moeten gevestigd blijven.

De Roem, over het bezit van welken zich niemand behoeft te schamen, valt ook ons ten deel, zoo wij slechts onzen stand, door menschelijkheid en deugd, verheerlijken. De grooten en aanzienlijken hebben een' moeijelijken post, indien zij, hetgeen voor ieder mensch pligt is, hunnen staat, door het betoon van zedelijke groot-
{==111==} {>>pagina-aanduiding<<}
heid, opluisteren. Hoe moeijelijk dat voor hen is, blijkt genoegzaam uit het geringe getal van grooten, die door zedelijkheid nog grooter werden. Lasse vleijers, die nu den grooten man beuzelachtig opsieren, zouden immers ook oogen en tongen hebben voor deugden, indien zij dezelve, maar op verren afstand, hadden kunnen ontdekken? Alwie alleen in nietigheden zich laat prijzen, toont daardoor weinig wezenlijks, niets beters te bezitten.
Wij hebben geene reden, om zulken te benijden, over wier gedrag vleijers alligt tevreden zijn. Zij loopen zelfs gevaar, om zelve op ondeugden trotsch te worden. Geringer staat heeft minder vleijers, minder bedervers, wordt gemakkelijker opgeluisterd door menschelijkheid, en maakt dan voor ons uitwendige grootheid overbodig, en de ijdele loftuitingen van eigenbatige aardwormen lastig en vervelend. De man, die het meeste opzien verwekt, is niet altijd de beste, de grootste. De deugd, welke met trompettengeschal wordt aangekondigd, houdt, helaas! te dikwerf alleen het oor bezig, met oogmerk om het oog te sluiten, dat anders de groote gebreken gemakkelijk zou ontdekken.
Gevoelen wij de eer, dat wij menschen zijn, dan zoeken wij dat ook te blijven, door jegens menschen onzen pligt te vervullen. In het oog der zinnelijkheid zijn goud en schepter bekoorlijk. Maar naakten te kleeden, kranken te helpen, bedroefden te troosten, der blinden oogen te openen, dwalenden te regt te brengen, onkundigen te onderwijzen, en, waar wij dit kunnen, de vooroordeelen te bestrijden, en het oog van ieder' sterveling vrolijk ten hemel te doen slaan, - dit, dit alleen, geeft ons waarde en roem bij Hem, die den enkelen dronk waters niet vergeten zal, waarmede wij den dorstigen, onopgemerkt en in stilte, verkwikken. Duizend middelen, ook schijnbaar geringe middelen, zijn in onze hand, om altijd en overal mensch te zijn, en der menschheid tot eere en tot een sieraad te leven.
Ik spreek ook tot leden eener Maatschappij, welke,

{==112==} {>>pagina-aanduiding<<}
tot Nut van 't Algemeen opgerigt, zich aan de dierbaarste belangen der menschheid heeft toegewijd. Indien wij alleen het tijdelijke, het ligchamelijke van den mensch op het oog hadden, om dat te bevorderen, wij zouden daardoor reeds een' gewigtigen dienst aan de menschheid bewijzen. Maar nu wij ook pogingen aanwenden, om het verstand der onkundigen te verlichten, om het te verlossen van de slavernij der dwaling en der vooroordeelen; nu wij in het jeugdige hart de beginsels ontwikkelen, door welke ook het opkomend geslacht aan de menschheid dierbaar moet worden, - nu mogen ook wij rekenen op het genot van den roem, die den lof der menschen niet behoeft, om te blijven bestaan. Nu kunnen wij elken aanval tegen de bedoelingen onzer Maatschappij afweren, door te zwijgen, en van de toekomst de verdere handhaving onzer zaak geduldig af te wachten. Wij volgen ook hierin den rederigen nieuwenhuyzen, wiens instelling reeds zoo veel nuts heeft aangebragt, en laten den grimmigen en knorrigen veelweter alles lasteren, wat niet uit zijn brein is voortgevloeid. Vijf woorden, tot troost van een bedroefd hart welmeenend en verstaanbaar gesproken, kan wel opwegen tegen de kennis van alle talen, maar met welke men alleen zichzelven huldigt, de geheele menschheid verguist, derzelver dierbaarste regten aanvalt, en, in arren moede, alles, ook het heiligste, durft lasteren. - Ook dit voorbeeld leert ons, dat geleerdheid en kennis, welke naar roem dorst, opgeblazen maakt, en nooit eenig nut sticht. Dit voorbeeld is ons een baken op zee. Wèl ons, indien wij het nooit uit het oog verliezen! Kennis, die op zichzelve blijft bestaan, is een middel, dat niet wordt gebruikt. Wat baat het het kind, dat het de geschiedenis kent; dat het weet, wat bij den Griek, den Romein, den Nederlander, bij ieder volk merkwaardigs
ooit is voorgevallen? Indien het de gevaren der eerzucht niet leert kennen, indien het niet opmerkt de onzigtbare hand, die alles bestuurt en die ook ons lot regelt, dan is deze kennis gelijk aan het verward opnoemen van al de letters, die wij bezitten, zon-
{==113==} {>>pagina-aanduiding<<}
der dat zich daaraan één gezond denkbeeld hechten kan. Wat baat het den jeugdigen mensch, dat hij den loop der sterren weet, dat hij de grootte en afstand van al de planeten weet op te noemen, indien het kind niet hoort, wat, op onze planeet, zijn pligt is, en door welke middelen ook hij, als mensch, boven sterren en planeten, zich verheffen kan en moet? Meer uitgebreid en volledig, dan voorheen, is thans het onderwijs, dat aan de jeugd wordt gegeven; maar zoo alleen het hoofd en het geheugen der kinderen, niet het hart en de zedelijkheid, als hoofdzaak wordt aangemerkt, dan oogst men in ijdelen roem, en sticht weinig nut. Kennis is aan zedelijkheid onderworpen. Het verstand is het oog, met hetwelk het hart moet zien en handelen. Zoo er roem in gelegen is, jeugdige menschen te vormen tot regte waarneming van hunnen pligt, legge men er zich op toe, dat de mensch iets meer is dan een boek, in hetwelk alles naauwkeurig en juist beschreven is; dan zorge men, dat hij mensch is, door het geleerde aan te wenden tot nut ook van anderen, tot regt en bestendig beoefenen van menschelijke pligten.
Er is weinig roems gelegen daarin, dat men papegaaijen leert praten, hetgeen zij of niet verstaan, of tot hun nut geenszins kunnen aanwenden. Alwie zich hiermede tevreden houdt, jaagt eene ijdele glorie na, welke, bij te heeter drift, te vuriger ontvlugt. Maar roem, en, hetgeen meer zegt, de goedkeuring der menschheid, hecht zich onafscheidelijk aan dat onderwijs, dat, door verstandsverlichting, de verbetering van jeugdige harten en zoekt en vindt.
Men heeft onzer eeuwe voorgeworpen, dat zij niet zoo zeer de verlichte, als wel veelmeer de geillumineerde eeuw verdient te heeten. En, om de waarheid te zeggen, er bestaat in onzen tijd veel, dat aan onze eeuw eenigzins dien naam bezorgen moet. De opvoeding der jeugd heeft eene gedaante aangenomen, alsof de mensch nu alleen moet schitteren. De jeugd zelve moet op het denkbeeld komen, dat zij alleen in de wereld verscheen om te zingen, te dansen, vreemde talen te spreken, voor hetwelk

{==114==} {>>pagina-aanduiding<<}
alles wordt opgeofferd. Het is een ijdele roem, wanneer dat, wat middel is en middel blijven moet, als eene hoofdzaak van het uiterste belang wordt beoordeeld en behandeld. Als men het kind prijst over hetgeen in hem als kind alleen behagelijk is, en wel boven volwassenen, dan ligt de schuld grootelijks aan de onvoorzigtige lofredenaars, dat het kind zich verheft, en zich met volwassenen in alles gelijk stelt. Deze is een roem, die aan kinderen moet vreemd blijven. Zullen ook hier de opvoeders der jeugd voor het welzijn der nakomelingschap zorgen, dan behooren zij aan de jeugd dat onderwijs te schenken, dat naar de behoeften van onzen tijd is. Zij moge dansen, zingen, spelen, maar slechts om welgemanierdheid, eene goede houding en aangenaamheid in gezellige verkeering te verkrijgen, om zoo in aanraking met menschen te komen, om met menschen menschelijk om te gaan. Alwie dit laatste verzuimt, en, de orde omkeerende, het middel als hoofddoel aanziet en behandelt, is zelve oorzaak, dat het kind, eenmaal grijs en oud geworden, bespot wordt door de jongeren, die, op het hooren der vreemde namen van hetgeen lang uit de mode is, alsdan den lach evenmin kunnen bedwingen, als de kinderen dit nu kunnen doen, wanneer hunne grootmoeders alleen van hare dansen en japonnen spreken. Alles heeft zijnen tijd. Bijzonder geldt dit van de voorwerpen der Mode. En het kind zelf hoort niet gaarne oude lieden enkel over kleeding en zulke nietigheden spreken. Dit is het onderwerp, dat aan hen behoort, en waarover zij zoo lang mogen spreken en handelen, als zij kinderen zijn. De ouden van dagen behooren ook lessen van levenswijsheid te kunnen mededeelen. Het kind luistert naar het onderwijs, dat, gedurende jaren beproefd, voor alle tijden geldend is. Dit geeft aan ouders het middel aan de hand, om hunne kinderen reeds vroeg tot menschen te vormen. Dan kunnen ook zij in het vervolg anderen van nut zijn. Maar wat zal de mensch uitregten, die, ingenomen met den
vroegeren lof zijner ouders, daaraan voor altijd zich gehecht heeft, en met grijze ha-
{==115==} {>>pagina-aanduiding<<}
ren aan de jeugd alleen dit zeggen kan, dat hij altijd door vader en moeder geprezen werd, omdat hij zoo vlug danste en zoo welluidend zong?
In onzen tijd moet ieder opvoeder van kinderen op zijne hoede zijn. Hij moet den ijdelen roem voor dwazen overlaten, en vooral zorgen, dat hij niet, door kinderen over nietigheden te prijzen, zichzelven eene zuil stichte, die, nog lang na zijnen dood, zijne dwaasheid en ijdelheid bij een volgend geslacht in gedachtenis doet blijven.
Er is slechts één weg, langs welken de roem voor altijd verkrijgbaar is. Niet door stuurschheid, ook niet door ligtzinnigheid, wordt de weg het meest bewandeld. Er is slechts één weg, maar die ook voor allen openstaat. Men zij in allen opzigte mensch. Men vervulle als mensch zijne verpligting. Men make alles aan zedelijkheid, als hoofdzaak, dienstbaar en onderworpen. Men doe het goede alom en altijd. Men bedoele het. Men wille het.
En, zonder dat ik hierbij iets meer voeg, zult gij allen wel inzien, dat deze weg, die tot eere en onverderselijkheid zeker leidt, de eenige is, op welken zich de zedelijke mensch niet schaamt gevonden te zullen worden.

Brief uit en over het Oosten.

- Tegen den middag landden wij te Alexandrië. Het was ontzettend heet, en men zag bijna geene menschen op de straten. Wij schenen veroordeeld, om de plagen van Egypte door te staan, en waren genoodzaakt, onze zakdoeken onophoudelijk te bewegen, om de zwermen van vliegen te verdrijven, die ons verblindden. In het koffijhuis, 't welk wij binnentraden, werden de sorbet en de limonade, die men ons voorzette, bedekt met eene digte wolk dier insekten, toen wij de bekers ontdeden van het tinnen deksel, waarmede men dezelve hier gewoonlijk voorziet, om die onaangename gasten af te weren. De herberg, of okèle, waar wij het middagmaal lieten gereed-
{==116==} {>>pagina-aanduiding<<}
maken, was vervuld met eene menigte menschen van verschillende kleederdragten. Een Turk zong intusschen een lied. Nadat hij de beide duimen op de ooren geplaatst had, stiet hij, in eene zittende houding, het ligchaam voorover gebukt en de voeten kruiselings over elkander, met een neusgeluid, eene aaneenschakeling van zoo erbarmelijke toonen uit, dat wij genoodzaakt waren, de tafel in eene bovenkamer te laten aanregten. Aldaar bragt men ons een stuk geitenvleesch, 't welk zeer wel was toebereid, vruchten en zeer lekkere moka, 't geen ons alles uitnemend smaakte, na de vaste, welke wij ons aan boord hadden moeten getroosten. Wij namen, des avonds, ons nachtverblijf in het huis van een' burger, waar wij verschrikkelijk gekweld werden door de ratten. Naauwelijks hadden wij onze oogen gesloten, of wij voelden aan alle deelen van ons ligchaam, en vooral in het aangezigt, de beten dezer dieren.
Den volgenden dag gingen wij, op twee ezels, de zuil van pompejus zien. Het voetstuk is negen, de schacht negentig voet hoog. Zij is van Korinthische bouworde, en uit drie blokken rood graniet zamengesteld; men ziet dezelve reeds op zeer verren afstand. Niet ver van die zuil ziet men ook de naald van cleopatra, die zeventig voet hoog is. Zij bestaat uit een enkel stuk graniet, bedekt met hieroglyphen, waarvan er verscheidene bijna zijn uitgewischt. Onze gids was een fraai oud man, met een' witten baard, en bekleed met een' mantel, die los om zijne schouders geslagen was, en borst en armen bloot liet. Niettegenstaande de brandende hitte, was hij ons altijd voor.
Er rest van het oude Alexandrië niets meer dan een groote puinhoop, en de nieuwe stad levert een treurig gezigt op. Overal ziet men zand; slechts hier en daar wordt het door eenige groepen palmboomen doorsneden; voor het overige is er geen voorwerp, dat eenig belang inboezemt; er is geen enkele aangename wandelweg in deze eentoonige vlakten, uitgezonderd alleen die achter het klooster van mahmoudieh, en de tuinen van

{==117==} {>>pagina-aanduiding<<}
den Engelschen Consul. De huizen te Alexandrië, vooral die, welke aan Franken toebehooren, zijn zeer hoog en van buiten wit bepleisterd. Die der kooplieden zijn, over het algemeen, met sierlijk huisraad voorzien. De luchtsgesteldheid dezer stad is de meest frissche van Egypte; des avonds waait er geregeld een zeewind. Men ziet er vele koffijhuizen, die door Franken gehouden worden; maar slechts één derzelven kan middelmatig genoemd worden: men ontmoet er kooplieden en gelukzoekers van alle landen.
Mohammed-ali heeft, rondom de stad, geduchte vestingwerken aangelegd. De natuur heeft dezen Prins met alle bekwaamheden toegerust, om onder de Turken in den eersten rang te schitteren. Hij is begaafd met een levendig en doordringend verstand en een' manhastigen geest, onverzettelijk en onmeêdoogend in de volvoering zijner ontwerpen, gelijk hij bewezen heeft bij den moord van driehonderd Mammelukken, die hij tot een gastmaal had uitgenoodigd. De tijd nadert, waarop hij de opperheerschappij van de Porte zal fnuiken en Egypte onafhankelijk maken. Hij bemint de Europeërs met geestdrift, en heeft eene groote menigte derzelven in zijn' dienst genomen, zonder hen tot den afval van hun geloof te noodzaken. Hij verlangt vurig, mede te werken tot de hervorming van het land, over 't welk hij het gebied voert. Hij heeft, op den Nijl, eene suikerbakkerij en in Cairo verscheidene katoenfabrijken opgerigt. Daar men geen ijs in Egypte heeft, liet de Heer salt, Consul-generaal van Engeland, op zijn verlangen, uit Londen een' toestel ontbieden, om ijs te vervaardigen. Dezelve werd in het paleis van mohammed-ali geplaatst, die bij de bewerking tegenwoordig was, zich van het eerste stuk, 't welk men, na eenige vruchtelooze proesnemingen, gemaakt had, meester maakte, en, in de vervoering eener kinderachtige blijdschap, zich naar zijn' Harem begaf, om het aan zijne vrouwen te vertoo nen. Van dat oogenblik af aan behoort het ijs tot zijne délices.

{==118==} {>>pagina-aanduiding<<}

Het groot kanaal van cleopatra, sinds korten tijd hersteld, heeft 40 mijlen lengte, en vereenigt, te Alexandrië, den Nijl met de Middellandsche Zee. Het is een verwonderlijk werkstuk; men heeft er sinds lang omtrent 150,000 Arabieren aan laten werken, waarvan er 20,000 onder dien arbeid bezweken zijn. Toen wij op zekeren morgen aan een prachtig huis, niet ver buiten de stad, gekomen waren, hetwelk de Pacha voor zijnen zoon liet bouwen, hoorden wij van buiten krijgsmuzijk: hij was het zelf, die met zijne lijswacht uit Cairo kwam. Hij was te voet; hij klom op den dam, die het kanaal omzoomt, en nam de menigte arbeiders in oogenschouw. Hij is welgemaakt, van middelbare gestalte, met een kalm en nadenkend gelaat, en schijnt tusschen de vijstig en zestig jaren oud. De bedding van het kanaal was bedekt met allerlei soort van Arabieren, arbeidendé onder den last van eene drukkende hitte, terwijl de opzieners hen tot het werk aanzetteden met de zweep in de hand. Wij dachten aan de kinderen Israëls onder de roede der pharao's. Mohammed-ali geeft aan die ongelukkigen geene andere bezolding dan eene halve penny (5 centimes) daags, en een vast rantsoen brood; maar zij leven zoo onbezorgd voort, dat zij den moeijelijksten arbeid met blijdschap schijnen te verrigten. Des avonds zag ik hen hunnen maaltijd gebruiken, gezeten onder grove tenten, of door elkander onder den blooten hemel liggende; men hoorde onder hen niets dan de onbeschaafde liederen van hun land, die zij gepaard lieten gaan van een luidruchtig handgeklap.
De weg van Alexandrië naar Rosette levert den reiziger de uitnemendste gezigten op. Laatstgenoemde stad is gelegen aan de oevers van den Nijl, te midden van boomgaarden van dadel-, banaan-, oranje- en citroenboomen, en is misschien het aangenaamste oord van Egypte. Deszelfs handel is tegenwoordig zeer in verval, en nog minder dan die van Damiate, welks ligging, aan een dor strand, echter zeer eentoonig is.
Wij begaven ons scheep aan boord van een landsvaar-
{==119==} {>>pagina-aanduiding<<}
tuig, hetwelk ons naar Cairo moest brengen. De oevers van het kanaal waren in het begin overal met zand bedekt. Maar den volgenden morgen, toen wij den Nijl binnenliepen, werden wij door een heerlijk schouwspel verrast. Het opaal en de robijn, de voorboden van den opgang der zonne, kleurden den gezigteinder met een' schitterenden gloed. De oevers der rivier waren bedekt met dadelstruiken en bezaaid met dorpen, uit welke zich sierlijke Minarets verhieven. Eene diepe stilte heerschte in de gansche natuur. Men kan zich onmogelijk van eene levendige ontroering weêrhonden, wanneer men zich voor de eerste maal op die sedert zoo vele eeuwen beroemde rivier bevindt.
Wij ontscheepten te Foua, alwaar wij eenige uren bleven. Nadat ik mij in den Nijl gebaad had, deed ik eene wandeling door de stad; de winkels waren reeds geopend, en men verkocht vruchten langs de straten. Verscheidene vrome Muzelmannen zaten voor hunne deuren, met den Koran in de hand; zij lazen in het heilige boek de luisterrijke beloften des Proseets, of leerden hunnen kinderen bidden. Van boven de Minarets der twaalf Moskeën dezer stad riepen de Muczins de geloovigen tot het gebed. Hunne stemmen brengen in een zoo stil land als Egypte, wanneer dezelve des morgens of des avonds op een' grooten afstand weêrgalmen, een' diepen en plegtigen indruk te weeg. De Oosterlingen benoemen doorgaans diegenen onder de geloovigen, welke de sterkste en welluidendste stem hebben, tot dien post. Dikwijls hoorden wij, wanneer wij den Nijl opvoeren naar Opper-Egypte, dien roep in de verte, welke de stilte der woestijn afbrak, en weêrgalmde gelijk eene stem uit den Hemel: ‘Er is slechts één God. God alleen is groot, en mohammed is zijn Profeet.’
De Nijl is een stille en statige vloed; hij is omtrent een derde van eene mijl breed. Deszelfs bedding is op sommige plaatsen naauwer; maar bij de overstroomingen bedekt dezelve dikwijls eene oppervlakte van twee of drie mijlen. - Wij vorderden zeer langzaam; trouwens, enze

{==120==} {>>pagina-aanduiding<<}
matrozen waren niet van de handigsten. Niets, intusschen, is aangenamer, dan zachtkens, bij helder maanlicht, over die stille wateren te glijden. In de nabijheid van het prachtig schouwspel, 't welk dezelve voor onze oogen ten toon spreidden, zou het ons onmogelijk zijn geweest, ons aan den slaap over te geven.
De uitwerking van het licht der maan op de oogen is echter zeer gevaarlijk in deze streken. De Arabieren raden u, dezelve te dekken, alvorens in te sluimeren in de opene lucht. Het is eene zeer juiste toepassing van de woorden van den Psalmist: De zon, gedurende den dag, en de maan, gedurende den nacht, zullen u niet kwetsen. De maan heeft zelfs nadeeliger invloed op de oogen, dan de zon; en hij, die de onvoorzigtigheid had, in te sluimeren op eene plaats, waar de oogleden aan hare stralen zijn blootgesteld, zou spoedig blind worden, of een zijner oogen verliezen. Ik heb tot mijne schade geleerd, mij voor dat gevaar te beveiligen.
Op den vierden dag verliet ik het vaartuig voor eenige uren, vergezeld van mijnen getrouwen michel, en wij zetteden te voet onze reis voort langs de oevers van den Nijl, tot dat wij kwamen aan een Arabisch dorp, door dadelboomen beschaduwd. De huizen zijn er van ongebakken steen gebouwd, gelijk de andere dorpen van Egypte. Zij hebben slechts ééne verdieping. De grond is met biezen matten bedekt, gelijk ook de aarden zitplaatsen tegen den muur in den vorm van sopha's. In eene dier hutten vonden wij uitmuntende melk en ongezuurde koeken, in den oven gebakken. Daar het mij onbekend was, op welk uur wij weder aan het vaartuig moesten zijn, zoo zorgde michel voor eenig gevogelte, 't welk hij zich in eene andere hut aanschafte. Eene der vrouwen van het dorp nam de zorg op zich, om hetzelve gereed te maken; maar zij veroorloofde ons niet, hare Huisgoden door onze tegenwoordigheid te bezoedelen. Een Sultan kon niet jaloerscher zijn omtrent zijnen Harem. Het voorkomen dezer vrouw was echter de veiligste waarborg tot behoud harer eer. De Arabie

{==121==} {>>pagina-aanduiding<<}
ren van die gewesten hebben een zeer bruin vel; zij prenten hunnen naam op de gewrichten hunner handen. Hunne vrouwen maken zich ook een groen teeken van den mond tot aan de kin. Deze soort van beprikking kan nooit worden uitgedelgd. Onder de lommer aan den voet van een' muur gezeten, nuttigden wij met graagte het gevogelte, 't welk men ons in een' schotel vol warm water voorzette. Wij werden gedurende onzen maaltijd gadegeslagen door eene groep Arabieren, waarvan verscheidenen naakt waren. Deze volken zijn zeer traag; zelden ziet men hen den grond bearbeiden; en, ofschoon de Nijl visch in overvloed oplevert, geven zij zich echter de moeite niet, denzelven te vangen.
Des Maandags kwamen wij te Boulac, de haven van Cairo. Men belaadde een' kameel met onze goederen, en wij begaven ons, op ezels gezeten, naar het huis van den Cousul, dwars door eene onbewoonde vlakte, bedekt met ruïnen en uitgestrekte puinhoopen, die ons de plaats deden zien, waar de oude stad gestaan had.
De Heer salt, dien ik te Alexandrië verlaten had, had ons, met eene verpligtende beleefdheid, zijn huis te Cairo aangeboden. Hetzelve ligt op eene der afgelegenste plaatsen der stad, en is alleen door zeer sinalle straten en stegen te naderen. Wij waren nu in de maand Augustus, en echter had ik geen hinder van de warmte, dan op den middag, of gedurende mijne wandeltogten. De morgens en avonden zijn altijd aangenaam in dit schoone klimaat; de lucht is er altijd helder, en het azuur zeer zelden door een wolkje afgewisseld.
Cairo verwezenlijkt geenszins de prachtige voorstellingen, welke de Oostersche Schrijvers van hetzelve hebben gegeven. De bergen van puinhoopen, die sinds eeuwen hetzelve omringen, bewijzen de meerdere voortreffelijkheid der oude stad. Echter heeft de tegenwoordige hoofdstad nog veel merkwaardigs behouden. Het paleis der Kalifen en andere gedenkteekenen zijn verdwenen; maar er bestaan nog oude wijken, waar men aan de bouworde en uiterlijke versierselen de Koningin van het Oosten herkent. Cairo is minder uitgebreid dan Konstantinopel, en bevat tweehonderdvijftigduizend inwoners. Het heeft die tuinen niet, welke de stad der Sultans verfraaijen; de huizen zijn van klei gebouwd en hooger opgetrokken, en de straten zijn er nog smaller, dan in de hoofdstad des rijks. De vensters en de balkons, met zonne-
{==122==} {>>pagina-aanduiding<<}
blinden voorzien, die eene buitenlijst van twee voet vormen, vergunnen het vrije uitzigt, zonder dat men van buiten gezien kan worden. Dáár onthouden zich de bewoners het liefst. De huizen zijn zoo veel mogelijk beschut tegen de hitte des daags, en men tracht er op allerlei wijzen de frischheid en schaduw te bevorderen; want in die heete gewesten wordt de zon als een vijand beschouwd. De straten, niet geplaveid, zijn op een' zeer harden grond aangelegd; maar men begiet dezelve onophoudelijk, door middel van kameelen, met groote watervaten van leder beladen. De reiziger ziet spoedig de reden, waarom de Oosterlingen naauwe straten hebben; de huizen zelve, de vooruitstekende zonneblinden der bovenverdiepingen beschermen hen altijd tegen de zon. Cairo heeft geen ander water, dan dat van den Nijl, en men gebruikt eene groote menigte kameelen, om hetzelve aan deze stad toe te voeren. Alle huizen hebben platte daken, en van het dak des Consuls heeft men het gezigt op een groot gedeelte der stad. Het is alleraangenaamst, er des nachts te
wandelen, bij den helderen maneschijn, welks glans wedijvert met het daglicht, en u in staat stelt, om even gemakkelijk te lezen, als op den vollen middag. Van daar bemerkt men eene menigte inwoners, op de naburige daken slapende. Bij nacht verstoort niets de diepe stilte te dezer plaatse, zelfs niet de voetstappen van den reiziger of van den Arabischen gelukzoeker; en eenige eenzame palmboomen, die zich boven de huizen verheffen, zijn de eenige voorwerpen, die uw blik ontwaart.
De Europeërs, die te Cairo hun verblijf houden, leiden er een zeer geregeld leven, ofschoon verscheidene hunner een' prachtigen staat voeren. Onze Engelsche ontbijten zijn er onbekend. Des morgens brengt men u, op het uur, waarop gij zulks verlangt, een kop koffij en brood; des middags wordt er een goede maaltijd aangeregt, voorzien van Europesche wijnen en de keurigste vruchten uit het Oosten. Ten zeven ure wordt er een voedzame avondmaaltijd gereed gemaakt, met minder geregten evenwel, dan des middags, en ten tien ure begeeft men zich ter ruste. Deze leefwijze schijnt mij weinig overeen te komen met het klimaat, hetwelk op de heete uren van den dag slechts ververschingen schijnt te vorderen, en den voedzaamsten maaltijd, wanneer de hitte voorbij is.
De markten van Cairo zijn slecht voorzien. Behalve scha-
{==123==} {>>pagina-aanduiding<<}
penvleesch, hetwelk er altijd en van eene goede soort is, zijn andere eetwaren moeijelijk te bekomen. De wijn is er duur en slecht; maar de oranjeäppels en bananen van Rosette, die men naar Cairo vervoert, de versche vijgen, de granaten, amandelen en noten maken een voortreffelijk nageregt uit. Eene der lekkernijen des lands is de caimac, eene soort van stremsel, gelijk aan dat van Devonshire of Cornwallis, op dezelfde wijze bereid, en zeer goed in plaats van boter te gebruiken.
Op den 16 Augustus moest men de dijken van den Nijl doorsteken. Volgens aloud gebruik kwam er eene ontzettende menigte bijeen uit alle oorden en plaatsen, om op de plaats, waar deze plegtigheid geschieden zou, den nacht door te brengen. Wij begaven ons tegen acht ure derwaarts. Er werden salvo's uit het grof geschut gelost; men zag er illuminatiën, vuurwerken, enz. enz. Aan den kant van Boulac waren de oevers der rivier met menschen bedekt. Sommigen zaten onder breede vijgeboomen deftig te rooken; anderen sloten eenen kring rondom Arabieren, die, door hunne levendige dansen, een zonderling kontrast opleverden met de houding en het onverschillig gelaat hunner onderdrukkers. Op den tegenoverliggenden oever was het tooneel nog belangrijker; dáár was eene verbazende menigte, die, bijna op elkander gehoopt, in een' halven kring gezeten was. Achter hen stond eene menigte verkoopers van fruit en andere eetwaren; links, onder groene priëelen, waren tenten opgerigt, die tot koffijhuizen dienden, en loodsen, onder welke men, voor de liefhebbers, visch en groenten gereed maakte. In het midden van dit tooneel zag men Albanesche soldaten in nationaal kostuum, Nubiërs, wier gelaat verzengd was door de verschroeijende hitte der woestijn, Mammelukken, Arabieren en Turken rondzwerven. Wij traden in een dier koffijhuizen in de opene lucht; het was welverlicht, en men kon uit hetzelve, terwijl men er ververschingen gebruikte, zijne oogen over het feest laten weiden. Zeer vermoeid zijnde, legde ik mij ter ruste op eene biezen mat, en sliep zoo gerust in, dat ik zelfs door een' hevigen twist, die er in dezelfde tent ontstond tusschen de Albanezen en Arabieren, niet ontwaakte. Ik sliep onbezorgd door; mijn getrouwe michel, die aan veel tegenwoordigheid
van geest eene grondige kennis paarde van de gebruiken dezer landen, waakte aan mijne zijde. Intusschen verliep de nacht. Te midden van eene menigte Ara-
{==124==} {>>pagina-aanduiding<<}
bieren, die in een' diepen slaap gedompeld waren, begaf ik mij weder naar de groepen, die het strand bedekten, en nog steeds feest hielden met dansen en smullen. Aan beide oevers der rivier zag men kransen van lampions zachtelijk wiegelen onder het loof; en de Nijl, schitterende als de spiegels van eene rijkverlichte zaal, was als bezaaid met vaartuigen, waaruit vreugdekreten opgingen, die zich met het gedruisch van het musketvuur vermengden.
Eindelijk brak de dag aan, en een salvo uit het grof geschut kondigde de gebeurtenis aan, die met zoo veel verlangen was te gemoet gezien. Wij volgden de ontzaggelijke menigte, die zich ijlings naar de plaats des schouwtooneels begaf, en zich reeds op de hoogten van het kanaal bevond, hetwelk bestemd was om de wateren te ontvangen. De vertrouwde Agent van den Heer salt, osmin genaamd, een Schotsch Renegaat, maar voor het overige een braaf man, ontmoette ons, en wees ons eene zeer geschikte plaats aan, om de plegtigheid te zien. De Kiaia-bey, eerste Minister van den Pacha, kwam weldra met zijne eskorte, en nam plaats tegenover ons op den anderen oever. Terstond maakten zich de Arabische arbeidslieden gereed, om den aarden dam te slechten, die tot schutsweer diende voor de wateren van den Nijl; terwijl sierlijke vaartuigen, met nieuwsgierigen bedekt, elkauder als verdrongen, om in het kanaal te komen. Weldra noodzaakten het slijk, dat van den dijk nog overbleef, en de spleten, die in denzelven ontstonden, de arbeiders, om hun werk te staken. Verscheidene Arabieren wierpen zich toen in den stroom; en naauwelijks hadden zij eene bres geopend, of de wateren braken, met een onweêrstaanbaar geweld, als een geweldige stortvloed door. Volgens het gebruik, liet de Kiaia-bey geld werpen in het kanaal, en het volk stortte zich in hetzelve; terwijl sommigen naar het metaal vischten, met behulp van een met, aan een' stok vastgemaakt. Het was inderdaad een aardig schouwspel, deze metalen vischvangst te zien, te midden van het water, 't welk met eene ongeloofelijke snelheid zijnen loop vervolgde. De kracht van den stroom noodzaakte weldra de meesten, die visscherij te staken; maar de onversaagdsten, die al zwemmende tegen de golven worstelden, trachtten nog naar het geld te grijpen, hetwelk men hun toewierp, of doken onder het water, om het
daaruit te halen. Het is te bejammeren, dat deze oefening elk jaar aan verscheidene neisonen het leven kost. De vaartuigen,

{==125==} {>>pagina-aanduiding<<}
die in het kanaal waren doorgedrongen, liepen Cairo binnen, beladen met passagiers, die de lucht met hun gejuich vervulden.
Men weet, dat de overstrooming van den Nijl voor de Egyptenaars de onschatbaarste weldaad is der Voorzienigheid. Naarmate de rivier zich uitbreidt over onderscheidene wijken der stad, en over de naburige landstreek, verdringen zich de inwoners, om in hare vruchtbare wateren hunnen dorst te lesschen en zich te baden. Het groote plein, de Birket genaamd, dat bij onze aankomst niets dan eene dorre zandstreek vertoonde, was nu weldra veranderd in een' wijden watersprong, omringd van schoone vijgeboomen. Dit plein is aan de eene zijde omgeven van het paleis van den Pacha; aan de tegenovergestelde zijde is de wijk der Kopten; het paleis van het Opperhoofd der Mammelukken, woonhuizen van bijzondere personen, vestingwerken en ruïnen maken het overig gedeelte van dit plein uit. Wanneer men, rondom de stad, eenen ringmuur van ruïnen gezien heeft, zich boven eene doire vlakte verheffende, is het moeijelijk te begrijpen, dat de overstrooming tot dezelve kan doorbreken; maar, nadat die overstrooming heeft plaats gegrepen, gaat men elken dag met belangstelling den stillen en onweêrstaanbaren voortgang der rivier na, die allengskens eene akelige woestijn in eene groote kom verandert, rijkdom en overvloed in haren schoot verbergende. Op dit oogenblik weêrgalmt de stad van gezang en vreugdekreten, gepaard met het gejuich: ‘Allah! allah!’ en van de dankzeggingen, welke een geheel volk voor die onschatbare weldaad ten Hemel zendt.

Het roode boek.

(Histoire de France, par l'Abbé de montgaillard.)

Het roode Boek, of de lijst der geheime jaarwedden op de (Fransche) algemeene schatkist, begint met den 19 Mei 1774, en eindigt met den 16 Augustus 1789. Wij willen daaruit eenige uittreksels, ontleend uit opgemelde werk, onzen Lezeren mededeelen.
In 1790, aan den Abt maury 250,000 livres; te weten: 40,000, voor bewezene diensten; 100,000, voor het faktuur van zijn Avis au peuple; 10,000, in afwachting van een Bisdom, op voorwaarde, dat hij de ontwerpen der Nationale

{==126==} {>>pagina-aanduiding<<}
Vergadering zou doen mislukken, enz.; 100,000, ter oorzake van zijne diensten aan het Comité van Marly.
In 1776, aan den Graaf de mirabeau, Letterkundige, 200,000 livres; te weten: 5000, voor den verkoop aan het Gouvernement van het handschrift eens werks, getiteld: des Lettres de cachet (*); 195,000, op zijn woord van eer, dat hij de ontwerpen der Nationale Vergadering zou doen mislukken.
Het geheel der jammerlijke verspillingen (van 1774 tot 1789) bedraagt 228 millioenen, of, door elkander geslagen, 15,200,000 francs per jaar.
Het Comité der Jaarwedden verklaart, dat dit boek niet het éénige register is, dat de bewijzen van de hebzucht der gunstelingen vervat; maar dat het zeker is, dat de ordonnances du comptant, uitgedacht om een oneindig aantal uitgaven te verbergen, die men zich schaamde aan het licht te brengen, verbazende geldsommen uitmaakten. Deze aanwijzingen bedroegen in 1787, het minst bezwaarde jaar, 82 millioenen, en in 1783, het meest bezwaarde, 145 millioenen; in 't kort, in het tijdsverloop van acht jaren, 860 millioenen; de jaarwedden, meer dan 70 millioenen.
Op het roode Boek werd gebragt de uitgave van 300,000 livres, welke jaarlijks vereischt werden, opdat het Gouvernement het publiek vertrouwen konde verraden door de brieven te openen, en gunstelingen de heiligste geheimen van bloedverwanten en vrienden konden bespieden, om hunne achterdochtige eerzucht te voldoen, en alwat hun in den weg stond den voet te ligten.
Niet zelden werd de Koning misleid door voorwendselen, waarmede men de onbescheidenste verzoeken wist te bemantelen, door hem dezelve als werken van bijzondere weldadigheid te doen beschouwen, en hem omtrent de behoeften zijns volks te blinddoeken.
Men vindt op dit register eene gift van 1,200,000 livres aan den Hertog de polignac, als belooning van bewezene diensten. Deze Familie trok alleen meer dan 700,000 livres aan jaarwedden, welke meerendeels van het eene lid op het andere konden overgaan. Behalve de order aan toonder van 1,200,000 livres, op welke som de Koning den prijs van het aanvaarden van het Domein van Fénestrange, den Hertoge

{==127==} {>>pagina-aanduiding<<}
de polignac toegewezen, had geschat, schouk de Koning hem, als lijfrente, eene jaarwedde van 120,000 livres; dat is te zeggen, dat men, door eene ongehoorde milddadigheid, den diefstal van een rijk Domein van den Staat wettigende, den gunsteling nog daarenboven een jaargeld toekende, hetwelk de levenslange interest uitmaakt van de som, welke hij geacht werd te betalen voor het aanvaarden van dat Domein! De vergunning, ten behoeve van gezegden Hertog, van een Regt, te heffen op al de zeevisch, die te Bordeaux werd gesleten; het geschenk, aan dien zelfden Hoveling, door lodewijk XVI, van de aanspoelingen (alluvions) der Garonne, ver wekten een geweldig misnoegen, en bragten niet weinig toe tot het doen geboren worden van de eerste onlusten in 1789. De vergunning der gezegde aanspoelingen stelden den Hertog in staat, om, naar zijn welbehagen, de oever-eigenaars van dien vloed te plonderen, naar gelange deszelfs wateren de bijzondere eigendommen, welke aan deszelfs loop gelegen waren, meer of min omringden. Op deze wijze eigende hij zich den vloed en de ebbe van de Garonne en de Gironde toe.
De Hertogin de grammont ontving eene jaarwedde van 150,000 livres, voor verschillende belangrijke diensten in staatzaken; en de Prinses de vaudemont 60,000, van wege de diensten, door haren broeder bewezen.
Mad. de lamballe, Opperïntendante van het Huis der Koningin, genoot eene jaarlijksche gratificatie van bijkans 100,000 livres, als toevoegsel tot hare jaarwedde. En een champcenetz 25,000 livres elk vierendeel jaars, voor het opzigt over de Tuileriën.
Men vindt hier gisten van 60,100,150,200,250 en 280,000 livres, aan de Heeren d'aligre, d'angiviliers, Mad. de maurepas, de Heeren de st. priest, sartine, civrac, enz.
Men vindt er eene som van meer dan 5,000,000 (zegge vijf millioenen) livres aan het veile vrouwspersoon, Mad. du barry, onder de regering van lodewijk XVI, voor de overgaaf van 1,200,000 livres de contrats à vier percent; alsmede een jaargeld van 80,000 livres, toegestaan aan den man van gezegde du barry, en een dito van 150,000 livres aan den schoonbroeder van genoemde Matres. Zij zelve ontving 300,000 livres per vierendeel jaars, d.i. 3,300 livres daags, voor haar onderhoud. Jaargelden van 40, 60,100,000 livres werden toegewezen aan bijzondere personen, op aanbe-
{==128==} {>>pagina-aanduiding<<}
veling of op een bon van Mad. du barry. De Hertog de coigny alleen genoot 1,000,000 livres aan jaarwedden; te weten: 100,000, als onderstand, om zijnen rang aan het Hof te handhaven; 100,000, ten zelfden einde; 100,000, op aanbeveling van Mad. du barry; 400,000, als eersten Ecuyer des Konings; 200,000, tot schadeloosstelling voor het intrekken van gemelden post; 100,000, uit aanmerking van zijne diensten en à titre de retraite.
Men vindt er arthur dillon, bijgenaamd de schoone dillon, Kolonel en bezitter van het regement Ierlanders, naar hem benoemd, eene jaarwedde genietende van 160,000 livres, uit aanmerking van zijne diensten in de Antilles; - campan, eersten Kamerdienaar, 45,000 livres 's jaars, voor zijne huisselijke diensten. Den Graaf de vaudreuil ziet men er zijnen post van Groot-Valkenier van Frankrijk schatten op de som van 300,000 livres, hoewel hij volstrekt niets te betalen had. Volgens de inlichtingen, aan de Nationale Vergadering verstrekt, heeft deze gunsteling, in het tijdsverloop van acht jaren, aan jaarlijksche gratisicatien, aan ordonnances du comptant, de verbazende som van 2,885,000 livres getrokken, buiten en behalve de voormelde, hem als Groot-Valkenier toegekend.
Men vindt er 1,000,000 livres, betaald aan beaumarchais, zoo voor galante kuiperijen, waarvan hij de bemiddelaar was, als van wege zijne onderhandeling, te Londen, met morande, wegens de vernietiging van schotschriften.
Men vindt er eene som van 40,000 livres, jaarlijks, aan Prins maximiliaan van tweebruggen, voor zijn onderhoud, en eene van 945,018 livres, tot betaling zijner schulden.
Welke verspillingen, welke schandelijke verspillingen leert ons het roode Boek kennen! Men vindt er gratificatiën van allerlei soort, als b.v. 90,000 livres aan meubelen en zilverwerk, gekocht door den Hertog de duras voor den Abt de bernis; 102,955, door en voor denzelfden gekocht te Madrid. De meubelen enz. voor eene Ambassade waren een voorwerp van handel; de Koning betaalde die, de Ambassadeur verkocht ze, de Koning kocht ze weêr in, en zoo vervolgens. De vastgestelde en onvoorziene uitgaven van het Ministerie van Buitenlandsche Zaken waren jaarlijks gebragt op 6,000,000 en een half; en desniettegenstaande bewijst het roode Boek, dat, in het tijdsverloop van veertien jaren (1774

{==129==} {>>pagina-aanduiding<<}
tot 1788), de geheime uitgaven van Buitenlandsche Zaken, daarenboven, meer dan 100,000,000 beliepen! Kan men zich nu nog verwonderen over den jammerlijken toestand der openbare schatkist in 1789? Kan het nu nog bevreemden, dat een algemeene kreet in Frankrijk zich verhief tegen de plonderingen, wanneer men in het roode Boek leest van eene gratificatie van 64,500 livres aan den Heer d'aligre, dien eersten Voorzitter van het Parlement van Parijs, die 600,000 livres jaarlijks te verteren had, en 450 livres in het geheel aan belastingen betaalde? - wanneer men leest, dat een vreemdeling, de Heer de bezenval, 200,000 livres durfde vragen, om zijne zaken in orde te brengen, enz.? Moet men niet gelooven, dat men zich te Versailles tot den tijd teruggekeerd meende, waarin een mazarin zeide: ‘Frankrijk is gelijk aan een' goeden Ezel; hoe meer men hem belast, hoe beter hij loopt!’ - tot den tijd, waarin de Opperïntendant bouillon aan den Koning schreef: ‘Uw Volk is al te gelukkig; het is nog niet genoodzaakt, om gras te kaauwen!’?

Het Hof der Tuileriën.

- Ik zal u een denkbeeld trachten te geven van het gezigt, dat het Hof der Tuileriën oplevert. Verbeeld u eene zaal, waarin zich twaalf of vijftien Hertogen en vijf of zes Dames bevinden. Daar de welvoegelijkheid niet gedoogt, dat men er over het staatkundige spreekt, en men er zich noch met wetenschappelijke, noch met letterkundige onderwerpen bezig houdt, zoo kunt gij nagaan, dat degenen, die deze doorluchtige bijeenkomst bijwonen, niet dan met moeite het gesprek kunnen gaande houden, tot op het oogenblik, waarop de klok elf ure slaat en het sein tot den aftogt geeft. - In het midden van dat vertrek speelt een grijsaard whist. Stel u voor een' man, die een weinig doof is, een beminnelijk en goedaardig karakter bezit, en buitengewoon vriendelijk is. Het is de Koning. - Eene jonge, tengere vrouw, die altijd in beweging is en een niet onbevallig voorkomen heeft, tracht, gelijk de Gravin van bourgondië aan het Hof van lodewijk XIV, eenige vrolijkheid te verspreiden in deze eenigzins statige bijeenkomst. Het is de

{==130==} {>>pagina-aanduiding<<}
Hertogin van berry. - Eene andere vrouw, minder jong en meer gezet, de Hertogin van angoulême, sluimert van tijd tot tijd, met de armen over de borst geslagen. Zij heeft den stemval van wijlen den Koning, haar' Vader. Men weet, dat lodewijk XVI, die eene zware stem had, gewoonlijk op een' norschen toon en kortaf sprak. Dit waren de toenmalige Hovelingen gewoon zijn coup de boutoir te noemen. Zelfs in de zaal der Koningin, te Versailles, beschreef men op die wijze den toon, waarop de Koning zich uitdrukte. Sedert het Regentschap van den Hertog van orleans stellen de personen, die gewoon zijn aan het Hos te worden toegelaten, er eene eer in, om zeer gemeenzaam te spreken over de leden der Koninklijke familie. Zij trachten zich daardoor met hen, als 't ware, op een' gelijken voet te stellen.
De twaalf of vijftien personen, die zich elken avond naar den Koning begeven, maken tegenwoordig het Hof uit. Vóór de Omwenteling begaf zich de geheele Adel in Frankrijk, als om strijd, naar Versailles; maar de vrome stemming van de meeste der tegenwoordige leden van het Koninklijk geslacht deed hen zich meer afzonderen, en zet een zeer statig voorkomen bij aan hunne bijeenkomsten. De talrijkste bestaan slechts uit een twintigtal personen, die bijna allen door meer of min aanzienlijke jaarwedden aan hen verbonden zijn.
Mevrouw de Hertogin van angoulême is de eenige, die van tijd tot tijd over staatkundige onderwerpen spreekt. Daar zij de beraadslagingen van de Kamer der Pairs leest in den Moniteur, vraagt zij somwijlen, aan tegenwoordig zijnde personen, hun gevoelen nopens de eene of andere aanspraak, door een' der liberale Pairs gedaan. Doorgaans antwoordt men haar, uit eene lafse toegevendheid voor de gevoelens, die men bij haar vooronderstelt, dat de aanspraak slecht is; maar de fiere geest dier Vorstin laat haar niet toe, die soort van vleijerij aan te nemen, en zij antwoordt niet zelden: ‘Gij bedriegt u, Mijnheer! de aanspraak is zeer goed.’
De zachtzinnige geaardheid en de wellevende manieren van karel X temperen de somberheid dier avondbijeenkomsten eenigermate. Daar men, napoleon aansprekende, hem Uwe Majesteit noemde, zoo meende lodewijk XVIII, dat deze benaming ontheiligd was geworden, en men had derhalve het gebruik ingevoerd, om hem niet dan in den derden

{==131==} {>>pagina-aanduiding<<}
persoon aan te spreken. Dit gebruik heeft stand gehouden onder zijnen Opvolger, en, wanneer men Z.M. antwoordt, dan drukt men zich in dezervoege uit: ‘De Koning doet mij de eer, mij te zeggen,’ enz.
Men wil, dat vele groote Heeren een' jaarlijkschen onderstand genieten van 100,000 francs. Diegenen hunner, die het meest kiesch denken, ontvangen, wel is waar, die som niet uit de schatkist; maar zij geven te kennen, dat het hun aangenaam zijn zoude, om eene aanzienlijke hoeveelheid bosch, dat hun toebehoort, te ruilen tegen een eigendom der kroon; en die ruiling, waarbij zij niet verliezen, komt gereedelijk tot stand. Op die wijze heeft nog onlangs een Minister eene vermogende familie, welke zeer tegen hem verbitterd was, met zich weten te verzoenen door eene Baronij.




Mirakel, nieuwelings in de omstreken van Poitiers gewrocht.

(Médiateur, journal religieux et littéraire, rédigé par une Societé d'Ecclésiastiques et de Gens de Lettres.)

‘Eene buitengewone gebeurtenis,in een dorp in de omstreken van Poitiers voorgevallen, vervult thans aller gemoederen in het Departement van Vienne. Wij hebben tot dusverie van dezelve gezwegen, naardien ons bewust was, dat de Regering der Hoofdstad, zoo wel burgerlijke als kerkelijke, het vereischte onderzoek te werk stelde ter plaatse zelve. Thans, nu de ingewonnene berigten overeenstemmen in de bevestiging van het Wonderwerk, dat te onzer kennisse was gekomen, aarzelen wij geenszins, om hetzelve bekend te maken, gelijk het ons (den Franschen Journalist) door een' onzer Correspondenten wordt vermeld:

Mijnheer de Redacteur!

Op den 17den dezer bestuurde de Pastoor van de Gemeente Minié (een dorp, twee mijlen van Poitiers) de plegtigheid eener kruisplanting, ten gevolge van het Jubilé. De lucht, welke gedurende meer dan veertien dagen regenachtig was geweest, werd helder op het oogenblik van dit godsdienstig seest. Ongeveer vierduizend menschen, uit alle oorden zamengevloeid, woonden hetzelve bij, onder welke zich een zeker getal

{==132==} {>>pagina-aanduiding<<}
nieuwsgierigen en ongeloovigen bevonden. Na de planting van het kruis sprak de Pastoor eene rede uit, tot deze treffende plegtigheid betrekkelijk, en herinnerde bijzonderlijk aan het Mirakel van het kruis, aan Keizer konstantijn in de lucht verschenen. Een oogenblik daarna zag men aan den Hemel een groot, verlicht kruis (Latijnsch kruis), dat geen twijfel overliet aan het wonderdadige, dewijl de lucht zeer helder was, en hetzelve, van wege zijne gedaante en luister, volstrekt niet konde gehouden worden voor eene verheveling. De Markies de courzan, Maire van de Gemeente Minié, en de talrijke omstanders aanschouwden op de volkomenste wijze het kruis, en waren getroffen van een zoo buitengewoon Mirakel. Dit verlichte kruis vertoonde zich aan den Hemel gedurende omtrent een half uur, en alle de bij de plegtigheid tegenwoordig zijnde personen zijn er getuigen van geweest. Zulk een Mirakel werd, gelijk gij kunt begrijpen, sinds dien tijd gevolgd van veelvuldige bekeeringen; en vele ongeloovigen hebben zich gehaast, hunne dwalingen af te zweren, en in den schoot eener Kerke terug te keeren, welke altijd de schitterendste bewijzen van hare Goddelijkheid heeft opgeleverd. God heeft aldus, in dit Kanton, een groot getal onverschillige en verdoolde Christenen tot zich willen terugbrengen. Voor het overige onthoud ik mij van alle verdere bedenkingen, en treed in geene meerdere bijzonderheden, dewijl ik vooronderstel, dat deze daadzaak u alreeds zal bekend zijn. Ik bepaal mij derhalve, u deze mededeeling ten spoedigste te doen geworden, en blijf, enz.

Poitiers, den 24 Dec. 1826.

M....., Lid van onderscheidene geleerde Genootschappen.’

Nadere berigten wegens den onderaardschen weg onder den Teems.

Eenige nieuwe berigten omtrent den onderaardschen weg, die thans onder den Teems gegraven wordt (*), zullen ongetwijfeld niet zonder belangstelling gelezen worden. Ik heb, gedurende mijn verblijf te Londen, het voorregt genoten, in

{==133==} {>>pagina-aanduiding<<}
het Koninklijk Instituut den Heer faraday te hooren, en dien ervaren' Krijgsbouwkundige, voor eene talrijke vergadering, een naauwkeurig verslag te hooren doen van al hetgeen men tot deze grootsche onderneming in het werk heeft gesteld; bij welke gelegenheid hij zijnen hoorders al het tot dusverre verrigte als aanschouwelijk voor oogen stelde door modellen en teekeningen, die bijzonder fraai zijn uitgewerkt. Belangrijk was het, het kontrast op te merken tusschen de belangstelling, ja zelfs de geestdrift, waarmede deze mededeelingen ontvangen werden, en de aanmerkelijke daling in de aktiën, welke een groot verlies veroorzaken voor degenen, die op deze onderneming gespeculeerd hebben, en van welke er velen in de vergadering tegenwoordig waren. Het scheen, dat het genoegen, om eenigermate deel te hebben in de uitvoering eener zoo belangrijke onderneming, hun eene genoegzame vergoeding was voor het waarschijnlijk verlies, 't welk zij bij dezelve zullen lijden.
De uitvinder dezer onderneming, de Heer brunel, had het stoute denkbeeld opgevat, om op de plaats, waar de grond zoo diep was uitgegraven, als noodzakelijk was, om den wenteltrap te vormen, een' toren te bouwen op den grond zelven, en die trapswijze den bodem moest drukken, tot dat dezelve tot de vereischte diepte van veertig voet was ingezakt. Men weet, dat deze onderneming, tegen alle verwachting, gelukt is. De toren, van baksteen gebouwd, had veertig voet hoogte; het gewigt van het geheele gevaarte bedroeg tweeduizend ton (vier millioen ponden); men schraagde denzelven, bij afwisseling, met steunpijlers, hield, binnen den omtrek van den ringmuur, niet op met graven, en deed den toren op die wijze allengskens nederzakken ter hoogte van drieëndertig voet. Toen stond hij onwrikbaar, en moest men de aarde van onderen uitdelven en een' muur optrekken. Men merkte op, dat, toen de toren door eene laag nat zand heendrong, de drukking het water naar alle zijden in fonteinen deed uitspringen. Dit water werd in een' bak vergaderd en weggedragen, en het binnenste gedeelte van den toren bleef geheel droog. Het was opmerkelijk, dat de bak vervuld was met waterstof-gaz en met verzuurd koolstofzuur gaz. De toren zakte, bij elken schok, omtrent twee of drie duim; maar, terwijl men zich aan het werk bevond en de grond minder tegenstand bood, zakte hij plotseling tien duim, hetgeen eene beweging of schokking van den grond veroorzaak-
{==134==} {>>pagina-aanduiding<<}
te, die de aangrenzende gebouwen deed schudden, alsof het eene aardbeving geweest ware. Om den muur van den toren te openen en de deur tot het onderaardsch gewelf te maken, moest men zesendertig en een half voet op vierentwintig en een half wegnemen; het metselwerk was zoo stevig, dat de toren er niets door leed.
De ijzeren lijst, die strekken moet tot de uitgraving der galerij, is bekend. Dat gevaarte heeft een gewigt van tachtig ton (160,000 pond), en de geheele drukking van den grond en van het water, welke hetzelve heeft te dragen, is 700 pond op elken vierkanten duim, of 60,000 pond over het geheel. Dat gewigt wordt geschraagd door pilaren, terwijl men de lijst verplaatst, hetgeen de werkzaamheid verligt en bespoedigt. Men graaft nu negen duim gronds in plaats van zes, alvorens den muur te bouwen. De werklieden hebben thans eene laag gruiszand van vijftien voet moeten doorarbeiden; daarop werd de pomp noodzakelijk, om het water te lozen, en men konde de stutten slechts één voor één wegnemen. Nu kwam men aan de klei, en vond alles weder droog. Op de 1300 voet volle lengte, die de galerij ongeveer zal beslaan, zijn er reeds bijna tweehonderd gegraven. Elke voet vereischt, dat men veertig ton (80,000 pond) gronds wegneme; en, ondanks den onvermoeiden ijver, waarmede men het werk voortzet, kan men er slechts honderd ton elken dag uithalen. In hetzelfde tijdsverloop gebruikt men tot den buitenmuur zeventien ton of zeventienduizend baksteenen.




De onsterfelijkheid.

Nietige sterveling! onbemerkte schakel in de onmetelijke keten der schepping! worm in menschengedaante! waarom plaatste het noodlot u op het tooneel dezer wereld? - Om de speelbal te zijn des wisselzieken lots. Om uw deel te erlangen van de zorgen en moeiten dezes levens. Om gebukt te gaan onder de rampen en ellenden van dit gewest der onvolkomenheid. Om de aarde met uwe tranen te doorweeken. Om, onder het gewigt des onspoeds, den dag uwer geboorte te vervloeken. Om, na een vlugtig bestaan, afgemat, in den donkeren grafkuil neder te storten, en alzoo met uw rottend lijf den aardbodem vruchtbaar te maken. - Is dit des

{==135==} {>>pagina-aanduiding<<}
menschen bestemming? De bestemming van hem, die met zulke voortreffelijke vermogens is uitgerust? Die met zijne verbeelding de grenzenlooze ruimte der schepping doorvliegt, ja zich stout verheft tot voor den troon des Eeuwigen? Die de ingewanden der aarde zich tot schatkameren maakt? Die, door zijn vernuft, den ongebaanden Oceaan als een veilig pad bereist, werelddeel aan werelddeel, pool aan pool verbindt? Die met zijnen schranderen blik de vaste loopbanen der sterren naspoort, de Natuur tot in hare geheimste schuilhoeken bespiedt; wat zeg ik! die zelfs den bliksem van Gods alvermogen in deszelfs vernielende vaart weet te stuiten? - Is dit de bestemming van hem, wiens weetlust onbeperkt, wiens vatbaarheid voor ontwikkeling grenzenloos is? wiens geheele wezen zich met ijzing verzet tegen het denkbeeld van vernietiging? wiens borst nooit hooger slaat, dan in het geloof eener eindelooze voortduring?
Is dit zoo, onderdruk dan uwe zucht naar wetenschap! - indien gij kunt, roei ze uit met tak en wortel! Worstel niet langer om de deugd! Spot met de gedachte van matigheid! Baad u in den oceaan der zinnelijke wellusten! Dring al uwe neigingen, wenschen en bedoelingen te zamen in dit ééne middelpunt: dierlijk genot! Waar het de bejaging van zingenot geldt, verscheur daar alle banden, door natuur, vriendschap en liefde geknoopt! Niets zij u heilig meer!
Weg van mij, onzinnige wijsbegeerte!...Eene andere stem verheft zich in mijn binnenste, en spreekt met onweêrstaanbare kracht: Mensch! gij zijt onsterfelijk. Uwe veredelde kennis kan niet in hare beginselen afgebroken worden. Niet te vergeefs hebt gij, met opoffering van menigerlei geneugten, uw hart voor de deugd gevormd. Waarom anders ook treft u eene eerbiedige siddering op de grafzerken uwer dierbare afgestorvenen? Waarom vermeestert u de verbeelding, dat zij, na hunnen dood, zorgdragende u omzweven? Waarom reikt uwe liefde verder dan dood en graf? Waarom droomt gij u vermaagschapt met eene betere wereld? Waarom vliegen uwe gedachten, wenschen, begeerten zelfs onwillekeurig heen naar God, naar het goddelijke, naar het oneindige? Waarom, kinderen der weelde! kunnen de schatten der aarde uw hart niet verzadigen? Waarom, vrome daglooner! gevoelt gij u in de nederige stulp zoo vergenoegd, zoo weltevreden? Is het niet, omdat gij, in den schoot des overvloeds, u hoogere behoeften bewust zijt; terwijl gij, bij

{==136==} {>>pagina-aanduiding<<}
's werelds armoede, eenen eeuwigen adel in uw binnenste omdraagt?
Doch, waartoe zoude ik in het gebied der waarschijnlijkheid ronddwalen, daar Jezus' Evangelie ons van de akeligste aller onzekerheden volkomen verlost, en onsterfelijkheid en eeuwig leven aan het licht gebragt heeft?
Treurigen! het hoofd dan naar boven: uw vlugge levensdag is haast ten einde geloopen, opdat gij in zaliger gewesten onafgebrokene juichtoonen kunt aanheffen.
Vrome wandelaar! verduur de kleine moeijelijkheden op uwe reis door dit land der vreemdelingschap: ginds blaauwt het betere Vaderland, de plaats van ongestoorde ruste.
Kloeke strijder op den weg der godsvrucht! sta moedig pal: nog weinige stonden, en één ademtogt zal u overbrengen in den Tempel der Eere, alwaar u de onverwelkelijke kroone der overwinning op het hoofd zal worden gedrukt.

e. molema.

Boven laster en kwaadsprekendheid behoort men zich te verheffen.

Het is, en wel te regt, in Paus sixtus den V, zelfs door zijne grootste lofredenaars, aangemerkt geworden als eene onverdedigbare zwakheid, aan zijn, anders vast, karakter weinig voegende, dat hij zich met de uiterste gestrengheid wreekte van eene spotternij, welke een persoon van geringe beteekenis zich, over de laagheid zijner afkomst, veroorloofd had.
Mecenas gaf aan augustus den wijzen raad, om het zich nooit aan te trekken, als hij vernam, dat men te zijnen nadeele had gesproken; en, zoo dikwijls de Vorst dien raad opvolgde, bevond hij er zich wèl bij.
De Keizers arcadius en honorius maakten den Volke openlijk bekend: Indien iemand van ons of van onze regering kwaad spreekt, wij willen hem niet gestraft hebben. Heeft hij het uit onvoorzigtigheid gedaan, men moet hem verachten; en is het eene opzettelijke boosheid, men moet ze hem vergeven.
Misschien heeft er nooit een Vorsten-gunsteling bestaan, die erger, door schimpschriften van allerlei soort, is aangevallen

{==137==} {>>pagina-aanduiding<<}
geworden, dan de Kardinaal mazarin; doch, verheven (in waarheid of in schijn) boven dergelijke beleedigingen, las hij zelf, of deed hij zich voorlezen, alles, wat men tegen hem schreef en in 't licht gaf, en streek daarover vonnis, met het kalmste gelaat, en zonder de geringste merkbare gemoedsbeweging, zeggende daarbij van het eene: dat stuk is goed; van een ander: dat is overdreven; van een derde: dat is verkeerd aangevat. Hij beschonk zelfs met eene rijke abdij eenen Dichter, die hem, in zijne verzen, deerlijk had gehavend. - Ook de befaamde cromwel was niet vreemd van zoodanige grootmoedigheid, gelijk gebleken is, onder anderen, in zijne behandeling van wane, die hem, op de bitterste wijze, in geschriften openlijk beschimpt had.
Toen ettelijke jonge lieden te Parijs zich niet ontzien hadden van, bij gelegenheid van openbare spelen, op eenen oneerbiedigen, zelfs beleedigenden toon, zich uit te laten over lodewijk den XII en zijn Hof, deed die Vorst hun alleenlijk aanzeggen, dat zij, van hem en van die hem het naast omringden, spreken mogten, zoo en wat zij wilden, indien het slechts daarmede niet al te uitsporig liep; doch dat zij wel zorg hadden te dragen van zich niet het geringste woord te laten ontvallen ten nadeele van de Koningin: want, maakten zij zich daaraan schuldig, zoo zou hij hen allen doen ophangen.
Vrouwen zijn, in zulke omstandigheden, doorgaans teêrgevoeliger en ketelooriger, dan mannen. Katharina de medicis evenwel las gaarne de schot- en schimpschriften, die tegen haar in omloop gebragt werden, en, verre van er zich over te ergeren, lachte zij er gemeenlijk mede. - Koningin elizabeth van Engeland ging verder, als zij robert tipay, die, wegens het schrijven van een eerroovend stuk tegen haar, in hechtenis was genomen, in vrijheid deed stellen, en (dit nog niet genoeg) hem bovendien, vermits hij van die daad niet regterlijk overtuigd was geworden, eene aanzienlijke somme gelds schonk, tot vergoeding, zoo zij zeide, van den misslag, dien men begaan had, in hem gevangen te zetten.
Nooit hebben Vorsten het zich beklaagd, wegens beleedigingen, hun door bijzondere personen aangedaan, niet anders, dan door verachting, zich gewroken te hebben; maar bijzondere personen hebben zich nooit gewroken van beleedigingen, hun door Vorsten aangedaan, zonder het zich deerlijk te be-
{==138==} {>>pagina-aanduiding<<}
klagen. - Prins willem de I hield tot stelregel: dat de beleedigingen der Grooten, wanneer die blootelijk-bij geschrifte gedaan waren, stilzwijgend moesten verdragen worden, en zulks op grond der Geschiedenis, als welke, in eene menigte voorbeelden, leert, dat men zich nooit tegen dezelven verdedigt, zonder dat het berouwt, noch zonder deswege gelaakt te worden. Toen hij, bij zijne Verantwoording tegen het schandelijke Manifest, of den zoogenaamden Ban van flips, van deze grondstelling is afgeweken, was hij daartoe gedwongen door het belang des lands, aan welks hoofd hij stond, vermits hij op de plaats, welke hij bekleedde, niet kon blijven, indien hij de ongegrondheid der beschuldigingen, door den Spaanschen Koning tegen hem ingebragt, niet overtuigend voor de geheele wereld aantoonde.




De weduwe te Naïn.


Zwaar drukte 't lot op 't hart der Joodsche vrouwe. 
Nog pas verbrak de dood 't verbond der trouwe, 
Of, gram te moê, verdubbelt hij haar rouwe 
Om nieuw gemis: 
 
Een zoon, de lust, de troost van hare dagen, 
Met hem de vrucht, die de echtboom haar mogt dragen, 
Haar Eenige ligt haar van 't hart geslagen: 
Wat droefenis! 
 
Zij krimpt van wee, de handen digtgewrongen; 
Haar bloed verstijft, in 't hart te zaam gedrongen, 
En de adem stikt in haar benepen longen; 
Geen traan vloeit af. 
 
Vergeefs, vergeefs haar troosttaal toegesproken, 
Nu de oogen van haar' lievling zijn geloken! 
De laatste draad haars levens hangt verbroken; 
Zij hijgt naar 't graf. 
 
Ach! wat komt ook, bij 's noodlots ongenade, 
Der arme vrouw, nu moeder meer noch gade, 
Wat komt haar bij zoo zwaar een' slag te stade? 
Geen troort voor haar! 

{==139==} {>>pagina-aanduiding<<}

Nog eenmaal kust zij 't lijk, maar kan niet weenen. 
Men slaat het windsels om, en voert het henen. 
De droeve volgt, op waggelende beenen, 
Haars lievlings baar. 
 
Zij strompelt meê ter stadspoorte uit, en teeder 
Staart nu haar blik op 't dierbaar lijk, dan weder 
Bedroefd naar God; haar tranen stroomen neder, 
Bij luid geklag. 
 
Zij snikt, zij kermt haar' weedom naar den hoogen. 
De schare schreit met haar, zoo diep bewogen! 
Doch wie, wie helpt? Geen menschelijk vermogen, 
Dat helpen mag. 
 
Geen stem vertroost, opdat haar smart bedare..... 
Maar hoe! wie naakt zoo driftig daar de schare, 
En dringt den lijksleep door tot bij de bare? 
Een vreemdeling! 
 
Wat deernis is in 't vriendlijk oog te ontdekken! 
Wat ernst, wat majesteit spreekt in zijn trekken, 
Die in het hart ontzag en eerbied wekken 
Bij heel den kring! 
 
Ontzetting is op elks gelaat te lezen. 
Hij roert de baar, en spreekt, met minlijk wezen: 
‘Leef, jongling!’ en de jongling is verrezen; 
Hij leeft en spreekt! 
 
Men staart verbaasd, als aan den grond geklonken. 
Der weduwe is haar steun terug geschonken; 
Zij ligt, bezwijmd, aan 's vreemdlings knie gezonken, 
Ter dood verbleekt. 
 
Zij stamelt hem haar' dank, nog half bezweken. 
Die onmagt, veel welsprekender dan spreken, 
Is van 't verrast gevoel 't voldingendst teeken, 
Zoo rein als schoon. 
 
‘Een groot Profeet is onder ons verschenen. 
God-zelf bezoekt ons, om hier hulp te leenen.’ 
Zoo spreken, wie bij 't wonder zich vereenen. 
Hij was Gods Zoon! 
 
j. immerzeel, jun. 



{==140==} {>>pagina-aanduiding<<}

Middel, om de boomen van wormen, rupsen en anderz insekten te ontdoen.

Dit middel heeft men in Amerika met een zeer gunstig gevolg beproefd. Men gaat op de volgende wijze te werk. Men maakt in den stam van den boom een gat, dat tot in het hart doordringt. Men vult dat gat met zwavel, en stopt het vervolgens naauwkeurig digt met eene pen. Voor een' boom van vier tot acht voet middellijns moet het gat groot genoeg zijn, om er den pink door te kunnen steken. Men vermeerdert of vermindert de breedte van het gat, naarmate van de meerdere of mindere dikte van den boom. Gewoonlijk verdwijnen de insekten na verloop van tweemaal vierentwintig uren, somtijds ook een weinig later; maar zij verdwijnen altijd.

Iets over het opium-vertier te Londen.

(Bibliothèque universelle, Oct. 1826.)

Het gebruik van Opium is thans zeer gemeen te Londen. Drie voorname Apothekers, in wijd vaneengelegene wijken woonachtig, verzekeren, dat het getal der liefhebbers van het Opium zeer aanmerkelijk is, en dat de bezwaarlijkheid, om de genen, wien gewoonte dit middel tot eene behoefte heeft gemaakt, van dezulken te onderscheiden, die hetzelve zich aanschaffen met oogmerk om zich te vergeven, hun dagelijks groote onaangenaamheden berokkent. Verscheidene Manufacturiers te Manchester bevestigen de waarheid der zake, door de opmerkelijke bijzonderheid, dat de werklieden der fabrijken desgelijks van het Opium gebruikmaken, wanneer de daling der arbeidsloonen hun niet vergunt, zich geestrijke dranken in genoegzame hoeveelheid te verschaffen. Des Zaturdagavonds vooral zijn de Apothekers-winkels ruim voorzien van Opium-pillen van een en twee grein, in voorraad gereedgemaakt, om aan de veelvuldige aanvragen te voldoen, waaraan het alsdan nooit ontbreekt.

Majoor Hook.

Een der zonderlingste menschen, in een land, waar het

{==141==} {>>pagina-aanduiding<<}
van zonderlinge menschen krielt, de Majoor hook, overleed, zeer onlangs, te Londen, in Hamstreet. Hij was in dienst geweest van de O.I. Compagnie, en stierf in den ouderdom van 75 jaren. Het huis, door hem bewoond, onderscheidde zich door een somber en verwaarloosd voorkomen; maar het inwendige was nog veel akeliger dan het uiterlijke. Een zijner bloedverwanten door huwelijk had hem een aanzienlijk inkomen vermaakt, dat hij mogt behouden, zoo lang zijne vrouw op aarde zijn zou. Ten einde de vrucht diens testaments niet te derven, ook nadat zijne geliefde wederhelft gestorven was, deed de Majoor het ligehaam der overledene, in eene kist van kristal en behoorlijk gebalsemd, brengen in eene kamer, en bewaarde het aldaar, gedurende dertig jaren, nimmer toelatende, dat eenig sterveling, dan hij, daar binnentrad. - Het groot vermogen en de schijnbare armoede van dezen zeldzamen man leverden, sinds vele jaren, stoffe tot gesprek wijd en zijd.

Een geraffineerde Fransche gaauwdief.

Op den 8 Januarij l.l. verscheen voor het Cour d'Assises van de Somme (Amiens) zekere pierre françois petit, 38 jaren oud, klein van persoon, zwarte en kleine oogen, sterkgespierd, die verscheidene malen uit de Bagno's en gevangenhuizen was ontsnapt, en, met veel behendigheids, eene menigte diefstallen had gepleegd. Onder vele andere, had hij, in de omstreken van Abbeville, onder den aangenomen naam van saunderson, en zich uitgevende voor een' Schot, veel kwaads gedaan; had, gevat zijnde, door middel van een' spijker, eene opening in zijne kerkerdeur, en, dien spijker krom buigende, de buitengrendels los weten te maken; was een muur overgeklommen, en had zijne kluisters in een naburig dorp verkocht. De honger drong hem tot nieuwen diefstal; hij werd wederom gevat, en wel in eene herberg, door een' Gendarme, die, in hem petit meenende te herkennen, hem verschalkte, door hem op den schouder te tikken, en, op een' gemeenzamen toon, tot hem te zeggen: ‘Bon jour, petit!’ Vóór zijn vervoer naar Amiens beloofde hij den plaatselijken Regter ter Instructie, op zijne reis naar Londen, met een bezoek te zullen vereeren. Te Amiens gekomen, verdrong zich het volk, om hem te zien; hetgeen

{==142==} {>>pagina-aanduiding<<}
zijne eigenliefde bijzonder scheen te streelen. Hij koos tot zijnen verdediger een' Advocaat, wien hij, vóór eenige jaren, eene poets gespeeld had, door hem zijnen tabbaard te ontstelen, met welken hij op de straten van Amiens rondwandelde, en dien hij daarna voor 5 fr. verkocht. Op een' anderen tijd nam hij den naam aan diens zelfden Advocaats, ten einde zich te onttrekken aan de ondervraging van eenen Maire in dien omtrek, en wist zich, onder dien dekmantel, in stede van gevangenis, een goed onthaal en een' lekkeren maaltijd te bezorgen. Zware diefstallen, wel is waar, had hij niet gepleegd; ‘maar,’ gelijk hij zelf zich uitdrukte, ‘men vindt niet altijd gelegenheid, om een' fraaijen slag te slaan!’ Gevraagd zijnde, of hij niet behoorde tot de bende van vidocq, verklaarde hij, dat hij zulks ver beneden zich gerekend had! - ‘Wij willen,’ zeide onder anderen de Advocaatgeneraal bazenerie, ‘in spijt van de algemeene nieuwsgierigheid, ons bepalen tot de daadzaken, welke thans voor ons liggen, en dus met stilzwijgen voorbijgaan zoo vele groote daden, welke petit heeft verrigt; de kerkers, die hij verkracht, de kluisters, die hij verbroken, de muren, die hij beklommen, de cipiers, die hij verschalkt, de Gendarmes, die hij gesopt, de Procureurs des Konings, die hij bedot, de Regters ter Instructie, die hij om den tuin geleid, de Prefekten, die hij voor den gek gehouden heeft. Ons bepalende tot het aanbevelen van verdubbelde waakzaamheid aan de Agenten der Justitie, verklaren wij onbewimpeld onze hope, dat eindelijk petit, in vollen nadruk, de straf zal ondervinden, welke zijne veelvuldige misdrijven, wier getal inderdaad de behendigheid van drie personen gezamenlijk beschaamt, gebiedend vorderen.’ - De Advocaat van den Beschuldigde, gelijk elk beseft, vond weinig in te brengen te
zijner verdediging, en moest zich gevolgelijk bepalen tot algemeene bedenkingen. Maar nu nam petit zelf het woord, en sprak, voor de vuist, deze even opmerkelijke als naïve rede uit: ‘Mijne Heeren! Eene kwade hebbelijkheid verleidde mij tot stelen, en ik werd tot de galeijen verwezen. Vijf malen ben ik uit het Bagno ontsnapt, en gedwongen geworden, te vlugten en te stelen, om te leven; gevolgelijk rest mij geene andere toevlugt dan de menschelijkheid. Ik ben gelijk aan een' armen haas, waarop ieder jagt maakt. Ik werd vervolgd door dertien brigades Gendarmerie. - Maar, zal men zeggen, gij kondt

{==143==} {>>pagina-aanduiding<<}
het land verlaten hebben en naar Amerika gegaan zijn. - Daartoe behoort geld, Mijne Heeren! - Gij kondt bedelen. - Ach, Mijne Heeren! om te bedelen, draag ik het hart te hoog. Wat betreft het werken voor mijn bestaan, (want, zonder mij te beroemen, ik ben een bekwaam slotemaker) nooit zoude ik het huis van een eerlijk burger kunnen betreden; en, zoo ik daarin al geslaagd ware, ik ben te zeer bekend; gevolgelijk zou iemand, die een slot of sleutel kwam bestellen, terstond gezegd hebben: Houdt den dief! 't is de ellendeling petit! - en op staanden voet ware ik, als een bloodaard, gevat in een' winkel. Gij ziet dus, dat dit onmogelijk was. Maar, Mijne Heeren! wie weet, of het berouw niet in mijn hart is getreden? Indien men mij mijne vrijheid schonk, zou men kunnen zien, of ik mij niet als een eerlijk man zou gedragen. Want, Mijne Heeren! ik bezit talenten; ik spreek zeven talen, en ik schrijf er vijf; - dit tot narigt voor de liefhebbers. Dat men mij dan in vrijheid stelle, en ik zal arbeiden; maar, zoo men mij naar het Bagno zendt, dáár kan ik niet blijven, volstrekt niet; gevolgelijk zal ik nogmaals ontsnappen: want, Mijne Heeren! de wet voor mij is dezelfde als die voor anderen, en men kan mij niet anders dan hen behandelen.’ - Petit werd veroordeeld tot het brandmerk en eeuwigdurenden dwangarbeid. - ‘Zeer wel, Mijn Heer de President!’ zeide hij, toen men hem henenleidde: ‘Gij hebt mij brood gegeven; maar zoudt ge mij wel willen vergunnen, om fricot (een vleeschgeregt) te vragen?’ Zijne meening was, dat er eene collecte voor hem zou gedaan worden in de zaal; maar dit verzoek werd niet toegestaan.

De oude winkel.


Wie wil nu zijn geld besteden! 
Hier is 't groote magazijn, 
Vol van ouderwetsche snufjes 
Tot gerijf van groot en klein. 
 
Wat de kunst maar uit kan denken, 
Vindt men hier te koop gesteld; 
Alles tot gezette prijzen, 
Goede waar, voor weinig geld. 

{==144==} {>>pagina-aanduiding<<}

Brillen, hol en bol geslepen, 
Om de waarheid mis te zien; 
Spiesen, zwaarden, schilden, dolken, 
Om den tijdgeest weêr te biên. 
 
Middeleeuwsche geeselroeden; 
Spaansche boeijen, nieuw modèl; 
Foltertuigen, uitgevonden 
Door den grooten Heer der Hel. 
 
Schuiftrompetten en serpenten, 
In den oproertoon gestemd; 
Teugels, waar men 't monster Rede, 
Zonder tegenspraak, meê temt. 
 
Orthodoxe dommekrachten, 
In een' modieuzen trant, 
Om, op eens, subtiel te ontwrichten, 
Wat de vrijheid bragt tot stand. 
 
Pijpen, met twee kromme buizen, 
Om het licht des vredes uit- 
En het twistvuur aan te blazen, 
Zonder dat het iemand stuit. 
 
Boeken, kort maar goed geschreven, 
Door Gebroeders Boänerg; 
Helikonsche wapenkreten 
Van een' welbesneden dwerg. 
 
Schapenvachten; wassen neuzen; 
Maskers, een onnoembaar tal; 
Inkt, van de alleroudste vinding, 
In 't gebruik zoo goed als gal. 
 
Klokken, om alarm te kleppen, 
Waar 't verstand geen' vijand ziet; 
Spuiten, om den brand te blusschen, 
Waar geen brandstof vlammen schiet. 
 
Wat de kunst maar uit kan denken, 
Vindt men hier te koop gesteld; 
Alles tot gezette prijzen, 
Goede waar, voor weinig geld. 
 
j. de br.... 






{==145==} {>>pagina-aanduiding<<}

Mengelwerk.

Het lijden en sterven van Jezus Christus Gode betamende.

Door Adr. Stolker.

Het kruis van christus, den Jood eene ergernis, den Griek eene dwaasheid, heeft inderdaad eene zijde, van welke zelfs menig Christen het naauwelijks oplettend beschouwen durft. Hoe kon God gedoogen, (vraagt hij) dat de Verlosser der wereld, zijn eigen Zoon en hooge zendeling, aan dat kruis gehecht werd? Hoe was dit bestaanbaar met Gods eere, en met zijne wijsheid en goedheid? - Het is waar, dat elk Christen, om te regt dien naam te kunnen dragen, zich deze vraag voldoende behoorde te kunnen beantwoorden. Doch, is dit bij allen het geval? Zijn er geenen onder hen, die zich hier met: het is eene verborgenheid, tot oplossing der zwarigheid, tevreden stellen en daarin berusten? Geenen, die, zonder deswege voor zichzelf eenige overtuiging te hebben, maar blindelings aannemen, dat zich hier niets bedenkelijks voordoet, schoon hun eigen verstand hun het tegendeel schijnt te verzekeren? - Dat onze Lezers dit beslissen! - Wij voor ons ondertusschen houden zulk blind geloof voor geen geloof, en voor den Christen onbetamende. Hij behoort zich reden van zijn geloof te kunnen geven, en zich te overreden, dat het op goede gronden steunt. Anders kan hij ook het hoogstmogelijk ongerijmde en in zichzelf tegenstrijdige aannemen: en hij behoort dit vooral hier; want in het kruis van christus is hier geene verborgenheid. Het is niet moeijelijk te doorzien, dat dit kruis een onvermijdelijk vereischte van Gods ontwerp, tot verlichting en bevordering van

{==146==} {>>pagina-aanduiding<<}
der menschen zaligheid, en met geene van de eischen der hoogste wijsheid, regtvaardigheid en liefde strijdig was. Wij willen trachten, dit, in ons tegenwoordig vertoog, te bewijzen, en elk te overtuigen, dat de Schrijver van den Brief aan de Hebreën (in het 10de vers van het IIde hoofdstuk) met de volkomenste waarheid gezegd heeft, hetwelk onze gewone vertaling, door de nieuwste niet verbeterd, aldus zeer gebrekkig overbragt: het betaamde hem, om welken alle dingen zijn, en door welken alle dingen zijn, dat hij, vele kinderen tot de heerlijkheid leidende, den oversten leidsman hunner zaligheid door lijden zoude heiligen. Wij hebben deze vertaling gebrekkig genoemd. Men heeft regt, te vorderen, dat wij het gebrekkige aantoonen, en het onderwerp zelf eischt het. Dit ga dan hier vooraf.
De gewijde Schrijver, jezus' verhevenheid boven Engelen, en boven allen, door welken God voortijds tot de menschen gesproken had, bewerende, antwoordt (vers 9) op eene bedenking, welke daartegen, uit zijn lijden en dood, mogt worden ontleend, door de aanmerking, dat hij daardoor, slechts voor een' tijd, een weinig minder dan de Engelen geworden was, opdat hij voor allen den dood zou ondergaan, en beweert dan, (vers 10) dat die dood noodzakelijk geweest is: want (zegt hij) het betaamde hem, om welken alle dingen zijn, enz.
1. Om welken. Het is onbetwistbaar, dat het Grieksche voorzetfel διὰ, met den vierden naamval achter zich, meestal door om vertaald moet worden, doch geenszins altijd. Ook hebben onze Overzetters zelf het, elders, op verschillende wijze overgebragt. Bij voorbeeld, hier, in vers 9, door van wege; 2 petr. III:12, door in, en op menige plaats door door, onder anderen joan. VI:57 en Openb. IV:11, alwaar het ook geene andere beteekenis hebben kan. Het verband moet leeren, hoe men het vertalen moet. In den tekst kan om niet toegelaten worden: want om welken alle dingen zijn, kan niet anders beteekenen, dan om wiens wil, tot wiens voordeel, of genoegen. Maar dit is hier ongerijmd. Om Gods

{==147==} {>>pagina-aanduiding<<}
wil is niets. Hij is zichzelven algenoegzaam, en behoeft niets buiten zich. Alles is om der schepselen wil, - om hun heil en hunne zaligheid. Men moet aanmerken, dat de gewijde Schrijver zich hier, even als Apostel paulus meermalen, vooral als hij zijne verhevene gedachten wegens God of jezus christus uitdrukt (*), van eene schrijfwijze bedient, welke men pleonastisch noemt; dat is, waarbij men meer woorden gebruikt dan noodig is, omdat men niet alles juist weet uit te drukken, wat men denkt of gevoelt. Bij zulke schrijfwijs kan men, in de overzetting, niet op elk woord drukken; men moet alleen den zin overbrengen, en die is dan hier, in verband met het volgend door welken, waar διὰ den tweeden naamval achter zich heeft, collective, niets meer, dan van of door welken.
2. Men heeft vertaald: dat hij, vele kinderen tot de heerlijkheid leidende; doch dit staat in den grondtekst niet. Hij zou moeten terugslaan op hem, namelijk god. Maar dan moest er onbetwistbaar ἀγαγόντι staan, niet, gelijk, zonder uitzondering, alle handschriften lezen, ἀγαγόντα. Het slaat op πάντα, alles, of alle dingen: want wij vermoeden niet, dat iemand het tot ἀρχηγὸν zal willen brengen, dewijl de woordschikking dan geheel anders zou moeten zijn. De zin is: het betaamde hem, door wien alles is, hetwelk vele kinderen tot heerlijkheid leidt.
3. Tot heerlijkheid, zeggen wij, niet tot de heerlijkheid, zoo als de vertaling heeft. Het laatste zou alleen beteekenen tot de toekomstige heerlijkheid. Doch het eerste zegt meer. Het drukt alles uit, wat den mensch verheft of verheerlijkt; dat is, zoo wel zijne deugd, of zedelijke voortresselijkheid, waarin hier zijne hoogste eer gelegen is, als zijne toekomstige verheerlijking. De vertaling kan dus niet anders zijn, dan tot heerlijkheid.
4. Eindelijk: de vertaling zegt, dat het God betaamde, jezus, door lijden, te heiligen. Dit zou moeten beteekenen reinigen, zuiveren, of zedelijk volko-
{==148==} {>>pagina-aanduiding<<}
men maken, gelijk de nieuwste vertaling het, met andere, door volmaken heeft overgebragt. Maar in dezen zin kon jezus, die vóór zijn lijden reeds rein en volkomen was, niet geheiligd of volmaakt worden. Het oorspronkelijk woord τελειόειν, elders, op vele plaatsen, te regt door heiligen, of volmaken, overgezet, is, op andere, waar de zin het eischte, vertaald door vervuld worden, door volbrengen, of door voleindigen. Men zie luc. II:43, XIII:32, joan. IV:34, V:36, XVII:4, XIX:28, Hand. XX:24, enz. Zoo had het ook hier door voleindigen moeten worden overgezet. Door lijden voleindigen, nu, beteekent, in, of door, lijden laten omkomen, of laten sterven. Vermoedelijk heeft men hier het woord heiligen gekozen, omdat in het volgend vers van heiligen gesproken wordt; doch daar heeft men het woord ἁγιάζειν, niet τελειόειν, en in het vorig vers werd niet van heiliging, maar van lijden des doods gesproken, welk lijden de Schrijver hier regtvaardigen wilde. - De geheele vertaling moet dan dus luiden: Het betaamde hem, van en door wien alles is,
wat vele kinderen tot heerlijkheid leidt, den oversten leidsman hunner zaligheid door lijden te voleindigen. Deze tekst zegt alzoo juist hetzelfde, wat wij bewijzen wilden, en nu overtuigend zullen trachten te doen zien; dat het, namelijk, Gode betamelijk, dat is, met zijne eere, wijsheid, regtvaardigheid en goedheid overeenkomstig was, jezus te laten lijden en sterven. Het spreekt van zelf, dat wij dit nu verder moeten bewijzen buiten de heilige Schrift: want hare verklaring hebben wij reeds gehoord, en dus niet zij, maar de Rede, moet verder het pleit voldingen.
Zoo wij nu volstaan mogten met de uitspraken van beroemde Heidenen te laten hooren, aan welken geheel de beschaafde wereld altijd eene zeer hooge verstandelijke verlichting heeft toegekend, ware dit stuk ras beslist. Als wij toch bij plato, de Goddelijke bijgenaamd, in zijn tweede boek, over het Gemeenebest, lezen, dat, wie een volmaakt voorbeeld van regtvaardigheid en

{==149==} {>>pagina-aanduiding<<}
deugd, en bij God en menschen goedgekeurd zijn zou, arm en veracht zou moeten wezen, voor goddcloos en onregtvaardig gehouden, en, als een misdadige, gegeeseld, gemarteld en gekruisigd zou moeten worden, kunnen wij dan loochenen, dat hij het voor Gode betamelijk verklaart, eenen regtvaardigen aan lijden en vervolging, tot in den dood, over te laten, en kunnen wij ons dan van verbazing weêrhouden over de wonderbare overeenkomst zijner woorden met het wedervaren van jezus christus? Of kunnen wij ontkennen, dat arrianus, de voortreffelijke leerling van epictetus, van hetzelfde gevoelen was, als hij, in zijne Redevoeringen over dezen zijnen meester, zegt, dat hij, die geschikt zou zijn, om de wereld te hervormen, en om een dienaar, gezant en prediker van God bij de menschen te wezen, een braaf man moest zijn, verstoken van alle aardsch voordeel en genoegen, gehard tegen het zwaarste lijden, en een schouwspel van behoefte, van smaad en van ellende voor de wereld? - Doch het zegt weinig, zich op het gezag van anderen te beroepen, als men dat der Rede zelve kan laten gelden. Wij willen dan deze alleen hooren.
En wat zegt zij ons dan, als wij haar vragen, of, in het lijden en sterven van jezus christus, iets geweest is, hetwelk Gode onbetamelijk geacht kan worden? - Zij antwoordt onbeschroomd neen. - Immers, dat God, in het algemeen, toelaat, dat zijne schepselen, onder zekere voorwaarden, aan lijden onderworpen zijn, is voor de Rede niet aanstootelijk. Dat Hij hen volstrekt tot lijden scheppe, dat is, dat Hij hen opzettelijk zou vormen, om ongelukkig te zijn, zonder dat zij zich des ongeluks waardig gemaakt kunnen hebben, dit is iets, waarvan de Rede gruwt; dit zegt zij, dat met goedheid volstrekt strijdig, dat onmogelijk is. Maar dat God, in eenen staat van onvolmaaktheid, van beproeving en oefening, - zulk een' staat, waarin de menschen hier verkeeren, en waarvan lijden onafscheidelijk is, - dat Hij, in eenen staat, waarin lijden uit

{==150==} {>>pagina-aanduiding<<}
muntend kan dienen, om de belangen van deugd en godsvrucht in het gemeen, en van die des lijders in het bijzonder, te bevorderen, - in eenen staat eindelijk, die van eenen volmaakteren gevolgd zal worden, waarin onschuldig lijden, voor eenen tijd, vergolden zal worden met eeuwige heerlijkheid, - dat Hij, (zeggen wij) in zulk eenen staat, zijne schepselen, die, uit hunnen aard, voor vreugde en droefheid vatbaar zijn, niet onttrekt aan het lijden, dat hun, onder zijne toelating, en ingevolge van het, door hem gevestigd, natuurlijk beloop van zaken, overkomt, - daarin is niets, hetgeen de Rede onbetamelijk kan vinden. Wie hiertegen eenige beschuldiging van onwelvoegelijkheid zou willen inbrengen, zou onmiddellijk Gods geheele bedeeling over het menschdom, op deze wereld, aantasten; dewijl wij hier allen aan lijden blootstaan, zonder dat, met eenigen schijn, gezegd kan worden, dat het alleen het deel des schuldigen, en wel naar eisch van zijne verdiensten, zijn zou. Maar nu, indien het dan onbetamelijk zou mogen geacht worden, dat God den een' of anderen zijner gezanten aan de menschen aan lijden overlaat, dan zou dat onbetamelijke niet moeten gelegen zijn in dat lijden, als lijden, zelf, maar in de hoedanigheid van hem, dien het treft, als gezant. Doch ook daarin kan de Rede het niet vinden, dan in één eenig geval. Indien, namelijk, de aard en bedoeling van het gezantschap zoodanig ware, dat lijden daarmede onbestaanbaar was; dat de bereiking der oogmerken, welke God er zich mede voorstelde, daardoor verhinderd of moeijelijk gemaakt wierd, - dan spreekt het van zelf, dat het eene Gode onwaardige onderstelling zijn zou, dat Hij zijnen gezant echter daaraan overliet. Maar wanneer dit het geval niet is, en, vooral, wanneer integendeel het lijden van den gezant Gods gewigtige oogmerken kan bevorderen, zoo is er in dat lijden niets, hetgeen ons als Gode onbetamelijk kan voorkomen. - Is de gezant een mensch, die
enkel door Gods bovennatuurlijke openbaringen zijnen last ontvangt, waarom zal hij van het gemeene lot der menschelijkheid moeten

{==151==} {>>pagina-aanduiding<<}
worden uitgezonderd? Waarom zal hij, ten aanzien van onderworpenheid aan lijden, moeten ophouden een mensch te zijn, daar lijden hem, in de bediening van zijn gezantschap, niet alleen niet kan belemmeren, maar integendeel moet helpen? Daar is niet ééne voldoende reden voor in te brengen. - Is de gezant meer, dan een mensch? Indien God hem echter den menschen gelijk laat worden, en als een mensch onder hen laat verkeeren, waarom zal Hij hem dan, wederom, aan hen ongelijk laten zijn ten aanzien van onderworpenheid aan lijden, daar hier dezelfde omstandigheid plaats heeft als in het eerste geval? Of is lijden onbestaanbaar met, of onwelvoegelijk voor, zijne oorspronkelijke verhevenheid boven de menschen? De Rede antwoordt, dat, zoo het niet onwelvoegelijk was, dat hij in het geheel den menschen gelijk wierd, het ook niet onwelvoegelijk zijn kan, dat hij hun gelijk worde in lijden. - Of zou misschien, schoon het Gode betamelijk zij, den mensch aan lijden te onderwerpen, het Hem niet betamen, daaraan een hooger wezen, schoon in de gedaante van een' mensch, te onderwerpen? Hoe zal ik mij daarvan overreden, daar ik aanneem, dat het Gode niet onbetamelijk is, zulk een wezen tot den staat van mensch te vernederen? - En, indien ik er niets strijdigs met Gods volkomenheden in kan ontdekken, dat Hij de menschen hier in eenen staat gesteld heeft, waarin zij aan lijden, schoon onschuldig, onderworpen zijn, omdat dat lijden hierna vergolden zal worden met gelukzaligheid, hoe zal ik er dan, bij mogelijkheid, ooit iets onbetamelijks voor God in kunnen vinden, dat Hij goedvindt, een verhevener wezen in denzelfden staat te plaatsen, en gedoogt, dat het, schoon onschuldig, in lijden gerake, daar Hij aan hetzelve hetzelfde vooruitzigt van vergelding geopend heeft? - Inderdaad, mijne ergernis, wanneer ik mij hieraan
stoote, is onredelijk.
De toepassing van deze aanmerkingen op het lijden van jezus christus is duidelijk. - Indien het Gode niet onbetamelijk was, hem, zijnen eeniggeboren Zoon,

{==152==} {>>pagina-aanduiding<<}
(omdat hij alleen in staat was, den last, die te volbrengen was, uit te voeren) tot den staat van eenen menschte vernederen, hem des vleesches en des bloeds deelachtig, en daardoor den menschen in alles gelijk, en dus ook voor lijden vatbaar te maken, zoo kan het Hem ook, met reden, niet onbetamelijk geacht worden, dat Hij hem, toen hem het lijden, schoon onschuldig, overkwam, aan dit gemeene lot der menschheid onderworpen liet, en het lijden niet van hem weerde.
Maar waar ligt dan hier de grond der ergernis, welke somtijds zoo onvrijwillig bij ons opkomt, en welke het ons dikwijls moeite kost te overwinnen? Moeten wij ze in jezus' onschuld, of in de onregtvaardigheid zijner onmenschelijke vijanden zoeken? - Maar God gedoogt, dat zeer vele onschuldigen, op gelijke wijze, in onregtvaardig lijden komen; en, daar wij weten, dat eenmaal een dag van regtvaardige vergelding, voor den onderdrukker zoo wel, als voor den onderdrukten, komen zal, is hierin niets, hetwelk ons, met reden, ergeren kan.
Ligt dan de aanstoot in de hooge waardigheid des Verlossers, dien wij, als het verhevenst wezen naast God, eerbiedigen, en valt het ons moeijelijk te bevatten, hoe God zulk een wezen aan de allerdiepste vernedering heeft kunnen overlaten? - Maar, indien de vergelding, welke God hem voorgesteld, en welke hij reeds ontvangen heeft, (hebr. XII:2, philipp. II:8-11) evenredig is geweest aan hetgeen hij heeft geleden, (gelijk de heilige Schrift ons daarvan verzekert) zoo is ook hierin niets, waarin de Rede zwarigheid kan vinden.
Maar lijden evenwel van Gods eigenen en geliefden Zoon, door God zelven gedoogd! lijden in onschuld, en van de handen der onwaardigste menschen! en de Zaligmaker der wereld aan een kruis gestorven! - o, Vooroordeelen! Hoe bezwaarlijk valt het ons, ons geheel van u te ontdoen! En hoe moeijelijk maakt gij 't ons niet zelden, om zelfs de duidelijkste en onweêrspreekbaarste waarheden onbelemmerd te erkennen en aan te nemen! -
{==153==} {>>pagina-aanduiding<<}
Waarom toch heeft dit lijden en sterven van jezus, uiterlijk, en op het eerste voorkomen, zoo veel hards en onaannemelijks? Omdat wij slaven zijn van onze vooroordeelen; omdat wij inzonderheid gewoon zijn, aan aardsche grootheid en tijdelijke voordeelen eene waarde te hechten, welke zij niet bezitten, en de menschen meer naar uitwendig tijdelijk geluk, en naar hunnen wereldschen voorspoed, dan naar hunne godsvrucht en deugd te schatten. Maar godsvrucht en deugd zijn het echter alleen, welke wezenlijke en inwendige waarde hebben bij den oneindigen God, in wiens oogen alle aardsche grootheid en voordeelen ijdelheid zijn. Godsvrucht en deugd zijn het alleen, waarnaar de menschen, waarnaar alle zedelijke wezens bij God gewaardeerd worden. Het bezit eens Koningrijks kan den deugdzamen man, bij Hem, niet de allerminste waarde geven boven den even deugdzamen behoeftigsten der menschen. 't Zij gij, met uwe deugd, bij de wereld in eere en in achtinge zijt, en er u uitstekende voordeelen door verwerft, 't zij gij, om dezelve, gelasterd, gevloekt en vervolgd wordt, en jammerlijk moet omkomen; wanneer, in beide gevallen, alles in aanmerking genomen zijnde, uwe deugd gelijk staat, hebt gij ook gelijke waarde in het oog van God: en jezus, zonder zonde, en volmaakt in deugd en godsvrucht, aan het kruis den geest gevende, is, voor God, zelfs een oneindig waardiger voorwerp, dan hij kon zijn, zonder zonde, en volmaakt in deugd en godsvrucht, op den troon van
israël gezeten; omdat, in het laatste geval, zijne deugd en godsvrucht niet zoo scherp beproefd, niet zoo verheven, niet zoo uitgestrekt en schitterend zouden hebben kunnen zijn, dan nu hij, door het wreedst, onwaardigst en onschuldigst lijden, is voleindigd geworden. En zal hij ons dan, juist in het licht, waarin hij zich voor God allervoortreffelijkst vertoont, aanstootelijk schijnen? - Dit kan in Rede geenen grond hebben: want Rede is de eeuwige wijsheid van God zelf, welke ons dus de voorwerpen zoo vertoonen moet, als zij zich aan het Goddelijk ver-
{==154==} {>>pagina-aanduiding<<}
stand zelf voordoen. En zoo vertoont zij ze ons ook gewisselijk, wanneer wij alle vooroordeelen afleggen. Alsdan doet zij ons, in den onschuldig lijdenden en stervenden jezus, den oneindig waardiger Godsgezant eerbiedigen, dan wanneer wij hem, met al den luister der aardsche majesteit omhangen, zagen heerschen.
Wij besluiten derhalve, dat, in de toelating van christus' lijden en dood, in het algemeen beschouwd, niets Gode onbetamelijks of onwaardigs geweest is.
Indien wij nu hier bijvoegen, dat God christus in de wereld zond, om een Leeraar en Hervormer des menschdoms te zijn, gelijk onbetwistbaar is, zullen wij, als wij het slechts één oogenblik overdenken, zien, dat wij niet anders kunnen verwachten, dan dat Hij hem zond als een mensch onder de menschen, en aan alle de lotgevallen der menschen onderworpen.
Immers, wat moet het hoofdvereischte in eenen Leeraar en Hervormer des menschdoms zijn? Wat moet het onontbeerlijke zijn in eenen zulken, die zijne onmiddellijke zending van God heeft? - Ontwijfelbaar dit, dat hij in dien staat onder het menschdom verkeere, welke hem in de verbetering van der menschen vooroordeelen en zeden best kan doen slagen, en hen klaarst en gemakkelijkst van de waarachtige goedheid en van de mogelijkheid der betrachting van zijne leer overreden kan. Hiertoe nu is onvermijdelijk noodzakelijk, dat de Leeraar een mensch, en wel een mensch zonder uiterlijk aanzien, zij. - Zoudt gij willen, dat hij een Engel, of ander, boven den mensch verheven, wezen, ware? Hoe zal zulk een, eenen genoegzamen tijd, gemeenzaam genoeg met de menschen verkeeren, om hen behoorlijk te onderwijzen? Hoe zullen zij overtuigd worden, dat zijne leer niet meer van hen eischt, dan het menschelijk vermogen kan bereiken, daar zij in hem een menschelijk voorbeeld missen? - Of wilt gij erkennen, dat hij een mensch moet zijn; maar beweren, dat hij zich door uitwendig aanzien onder hen behoort te onderscheiden? Gij zult hem daardoor tot werkzaamheden verpligten, welke hem in het groote werk,

{==155==} {>>pagina-aanduiding<<}
dat hij te verrigten heeft, zullen belemmeren. Gij zult hem daardoor minder toegankelijk maken voor menschen van allerlei staat en rang, dan met zijn oogmerk, om aan allen nuttig te zijn, kan strooken. Gij zult hem daardoor de gelegenheid benemen tot de beoefening der moeijelijkste deugden, welke alleen aan den geringeren stand gehecht is; en gij zult hem juist tot het geven van dat voorbeeld buiten staat stellen, hetwelk voor het grootste deel des menschdoms het noodzakelijkste is. - Daarenboven: in eene wereld, zoo bedorven, dat God noodig acht eenen onmiddellijken gezant te zenden, om ze te hervormen, zal de gezant natuurlijk aanstoot geven aan allen, die zich, of uit bedorvenheid van hart, of uit tijdelijk belang, niet hervormen willen. Zij zullen hem wederstaan, hem lagen leggen, hem vervolgen. Hij moet onvermijdelijk in lijden komen, (gelijk plato en arrianus reeds voorzien en verklaard hebben) en het is onvermijdelijk, dat hij daarin kome, ten zij God er hem voor behoede. Maar behoort God dat te doen? Wij zeggen, met vertrouwen, neen; en ziet hier onze gronden. Lijden stelt juist die allermoeijelijkste en voortreffelijkste deugden op de proef, waarvan wij zoo even gesproken hebben, welke van alle menschen geëischt worden, en waaromtrent zij meest een voorbeeld behoeven. Het betaamt God niet, hun dit voorbeeld te onthouden; het betaamt Hem niet, aan de leer van zijnen gezant allen invloed te benemen, door hem zelf aan de betrachting van deugden, welke hij anderen predikt, te onttrekken; het betaamt Hem niet, door den gezant te verschoonen, de gewisse aanleiding te geven, dat niemand zijner leerlingen zich aan lijden wil onderwerpen: want zonder lijden komt, onder een krom en verdraaid geslacht, nooit hervorming tot stand; en, indien de hervormer zelf dit weet te
ontwijken, zullen ook zijne discipelen er zich niet aan blootgeven. Zij zullen zijn voorbeeld volgen, en, om gevaar te ontgaan, van den voorstand der goede zaak afzien. Zonder het lijden dan van den leeraar gaat de geheele hervorming te niet, en God heeft zijnen gezant te vergeefs gezonden.

{==156==} {>>pagina-aanduiding<<}

Ziet daar derhalve, hoe wij van voren zien, dat, zoo God waarlijk een' gezant zond, om de wereld te hervormen, Hij hem moest zenden als een mensch, en wel als een mensch, uitwendig van gering aanzien, - dat Hij natuurlijk aan vervolging moest blootstaan, - dat God hem daarvoor niet welvoegelijk, niet met wijsheid konde hoeden, en dat Hij hem noodzakelijk moest laten lijden. Hetgeen derhalve aan jezus wedervaren is, komt volmaakt overeen met hetgeen men natuurlijk verwachten moest, dat hem wedervaren zou zijn, zoo hij waarlijk zijne zending van God had. Hoe hoogstwaarschijnlijk en hoe aannemelijk wordt het door deze bedenkingen, dat hij waarlijk zulk eene zending van God gehad heeft! In plaats dat zijn lijden eenig vermoeden, eenigen twijfel hieromtrent bij mij kan verwekken, moet het integendeel mijn geloof versterken. Indien jezus niet geleden had, dan eerst zou zijne Goddelijke zending billijk bij mij in verdenking komen; en derhalve: het kruis van christus moge ergernis en dwaasheid schijnen, wien het wil; maar mij is de gekruisigde Heiland de kracht Gods en de wijsheid Gods.




Joannes Vollenhove, in zijn leven, karakter en letterkundige werkzaamheden, beschouwd;

door J. van der Zuil.

Het is een aangenaam verschijnsel, dat de bekendheid met onze Prozaschrijvers en Dichters uit de zeventiende Eeuw in de laatste jaren niet weinig is toegenomen. Dank zij de nieuwe uitgave van sommiger werken, de Bloemlezingen, maar vooral de pogingen onzer Geletterden, om over de vaderlandsche Letterkunde een noodig en bevallig licht te verspreiden! Menig letterkundig voortbrengsel van

{==157==} {>>pagina-aanduiding<<}
dat gulden tijdperk geraakte hierdoor in handen van hen, die er anders welligt niets van zouden geweten hebben, maar nu in de gelegenheid kwamen, om er het leerzame en fraaije in op te merken en hoog te schatten. Niet alle beroemde Schrijvers uit dat tijdperk evenwel zijn zoo algemeen bekend geworden als zij dit verdienden; dit is er zoo ver van af, dat eenigen genoegzaam geheel vergeten zijn, en de nadere bekendmaking en aanbeveling wel degelijk vereischen. Onder dezen behoort ook vooral de Kerkredenaar en Dichter vollenhove; een man, wiens los in zijnen tijd op aller lippen zweefde, en wiens letterkundige verdiensten door vroegere en latere bevoegde kunstregters geenszins onvermeld gebleven zijn, maar wiens werken desniettemin thans zoo weinig in aanmerking komen, dat, gelijk ons de ervaring leerde, menigeen, wien anders onze oude Schrijvers niet geheel vreemd zijn, bij het hooren van zijn' naam, rondweg verklaarde, niets van hem noch van zijnen arbeid te weten. Deze onbekendheid met zulk een voortreffelijk en beminnelijk man beklaagden wij meermalen; dikwijls wenschten wij hem in zijne waarde algemeener geschat; en eindelijk besloten wij, ter verwezenlijking van dezen onzen wensch, eene poging aan te wenden. Ziet daar, met weinige, den oorsprong van deze geringe bijdrage tot de Letterkundige Geschiedenis onzes Vaderlands, die, zoo zij al, uit hoofde van de naauwkeurigheid in de behandeling (*), eenige

{==158==} {>>pagina-aanduiding<<}
verdienste mag hebben, dezelve voor het overige geheel ontleenen moet van den persoon, over wien zij handelt!

Joannes vollenhove werd ten jare 1631 te Vollenhoven, in Overijssel, geboren. Zijne Ouders, lieden uit den destigen burgerstand, onderscheidden zich door geestbeschaving, bijzonder door lust tot de poëzij, welke de Vader nu en dan beoesende. De naam zijner Moeder is mij nergens gebleken, wel dat zij hem, die haar oncindig eerde, reeds vroeg ontviel. Behalve eene Zuster, had hij nog een' jonger' Broeder, bernhart, die de aanzienlijke ambten van Burgemeester te Kampen en Raad ter Admiraliteit te Amsterdam met roem bekleed heeft, van kennis der schilder- en dichtkunst gansch niet ontbloot was, en onder anderen een Treurspel vervaardigde, getiteld: De Broedermoort in Tranziane. Hoe verdraagzaam deze in het stuk van Godsdienst was, hiervan mag zijn eigen schrijven aan geeraert brandt getuigen, waarin hij niet alleen de jammeren van het gescheurde Hervormde Christendom met diepe smart gedenkt, maar ook zijne hooge ingenomenheid met diens vriendschap te kennen geest, te gelijk met zijn verlangen om hem te ontmoeten en van den predikstoel te hooren. Hij had van overlang naar brandt's vriendschap en gemeenzame kennis gehaakt; ‘maar nu magh ik,’ zegt hij, ‘mijnen boezem gulhartigh in uwen schoot uitstorten, en uwe vrientschap van nabij zoeken.’ (*) Wat joannes anngaat: deze, voor de Godgeleerdheid bestemd, ontsing op de Latijnsche school, te Kampen, het zaat van taalkunde en deugt; terwijl hij, na het losselijk volbrengen zijner studien, in
1653 tot den predikdienst bevorderd werd.

{==159==} {>>pagina-aanduiding<<}

In de kleine gemeente van Vledder, een dorp in het landschap Drenthe, trad hij, nog ten zelsden jare, het eerst als Evangeliedienaar op; doch werd, reeds na twee jaren, naar Zwolle beroepen. Hier huwde hij eerlang met gezijna hake, Dochter van den Burgemeester der stad; had hij den aangenaamsten omgang met de onderscheidene lettervrienden, die zich, juist te dien tijde, aldaar onthielden (*); en genoot hij in de hoogste mate de achting en liefde der gemeente, die, staande zijn' tienjarigen dienst, naar hij bij zijn vertrek getuigen kon, eene zeer aanzienlijke uitbreiding gekregen had.
De opgang, dien hij als Leeraar, vooral ook als godsdienstig Dichter, maakte, voerde zijn' naam welhaast verre over de grenzen zijner provincie, en bezorgde hem het beroep naar 's Gravenhage. Deze plaats, door hem Neerlants heerlijkheit in 't klein genoemd, had, uit hoofde der meerdere nabijheid van Amsterdam, het middelpunt der Nederlandsche Letterkunde, waar vondel en zoo vele andere letterkloeken hun verblijf hielden, voor een' man, zoo letterlievend als vollenhove, zeer veel aantrekkelijks. Dit evenwel niet zoo zeer, noch ook de voordeelen, die hij er zich en den zijnen belovenmogt, maar voornamelijk, of liever alleen, de zucht, om een uitgebreider nut te stichten, waartoe deze stad, uit hoofde harer grootte, en als de toenmalige zetel der meeste hooge Regeringskollegiën, de schoonste gelegenheid bood, deed hem, na reeds een ander voornaam beroep van de hand gewezen te hebben, het aangebodene aanvaarden, tot groote droefheid der Zwollenaren, die hem als het sieraad hunner stad beschouwden.
Reeds in de eerste jaren van zijnen dienst in 's Hage poogden twee der voornaamste Hollandsche steden hem, niet zonder belosten van groot voordeel, tot zich te trekken; maar hij bleef bij zijne gemeente, waarvan hij zich evenwel voor korten tijd verwijderde, toen hij tot Predikant bij het plegtige Gezantschap, dat na den vrede van 1674

{==160==} {>>pagina-aanduiding<<}
van wege den Staat naar Engeland gezonden werd, was aangesteld geworden. Gedurende zijn verblijf aldaar bragt hij, boven de weelde van karel 's hof en de heerlijkheid van Londen de eenvoudige pracht der natuur verkiezende, den zomer meest door op het landgoed van den Heer vossius bij Windsor, terwijl hij zijn' ledigen tijd gedeeltelijk aan de oefening der poëzij besteedde, waarvan, onder meer, het fraaije vers: De Bontgenoten meester in 't velt tegen Vrankrijk, door beleit en dapperheit van zijne Hoogheit, en de Troostbrief aan brandt, bij het overlijden van diens Echtgenoote, ten bewijze strekken mogen.
In het vaderland teruggekeerd, sleet vollenhove, door een ieder geëerd en bemind, op nieuw regt heldere dagen, verdeeld tusschen de drukke werkzaamheden van zijn ambt en de beoefening der wetenschappen. Zij werden echter weldra voor hem beneveld. Niet alleen verloor hij, in 1680, op het onverwachtst en tot zijne grievende smart, zijn' oudsten Zoon, die reeds een ambt bekleedde, maar ook, in het daarop volgende jaar, zijne gezijna, in welke de Hemel hem de uitmuntendste gade, zijnen zeven kinderen de zorgvuldigste moeder geschonken had. Geheel uit een hart gevloeid, door droefheid verscheurd, maar zich ootmoedig buigende voor een' hoogeren wil, is de Lijkgedachtenis, waarmede hij haar betreurde.
Dit laatste verlies zag hij, na twee jaren, voor zich en zijne kinderen vergoed door zijn huwelijk met katharina roozenboom, weduwe goethals, eene Kleindochter van den beroemden wiskundige en taalopbouwer simon stevijn, dien wij, na de fraaije bijdrage van den Hoogleeraar van cappelle, thans te beter kennen. Dezen echt verheerlijkten brandt en antonides door hunne hooggestemde zangen.
In 1686 gaf vollenhove zijne Poëzij in het licht. Van zijne lotgevallen na dien tijd is weinig tot ons gekomen. Zoo veel weten wij echter, dat zijne lier niet ophield geluid te slaan, en hem zelfs in Engeland

{==161==} {>>pagina-aanduiding<<}
bekend maakte, waar hem de Akademie van Oxford, toen of vroeger, uit eigene beweging, het Doctorschap in de Godgeleerdheid opdroeg. Zelfs Vorsten lieten zich deer zijn gezang bekoren, en gaven hem bewijzen hunner gunst. Zoo beschonk hem Koning willem met zijne beeldtenis en die zijner Gemalinne in goud, toen hij in 1689 de komst dezer vorstelijke personen tot den troon van Grootbrittanje bezongen had. Gelijke eer wedervoer hem van den Koning van Zweden en den Keurvorst van Brandenburg.
Hoewel rijk van eere, waren echter 's mans laatste levensjaren niet vrij van allen wederspoed. Nog eenmaal moest hij het lijk eene' teerbeminde Gade naar het graf geleiden. De rouw over haar verlies was evenwel hier in staat, hem zijne opgeruimdheid van geest en vurige liefde tot wetenschap en kunst geheel te ontnemen. Helder schitterden deze in den dichterlijken brief aan rotgans, vol lof over diens dichtwerk, willem III, en te gelijk de aanneming behelzende eener zoo hartelijk dringende uitnoodiging, om eenige dagen op Kromwijk te komen doorbrengen. Dit bezoek had dan ook plaats, en het verblijf des grijsaards aldaar schonk beiden Dichters zoo veel genoegen, dat zij er zich naderhand nog met groote vrengde aan herinnerden.
Omstreeks dezen tijd veroorzaakte een musketschoot, al te nabij en al te sterk in geluit, hem eene doosheid, die het hem moeijelijk maakte, bij het prediken het regte geluid zijner stem te vernemen. Alle aangewende moeite ter wegneming van dit ongemak, dat een' redenaar van zijne kieschheid vooral hinderlijk moest zijn, was vruchteloos; het nam veeleer met het klimmen der jaren zoo zeer toe, dat hij, na dikwijls met grooten angst den kansel beklommen te hebben, eindelijk, tot groote droefheid zijner gemeente, te rade werd, zijnen dienst neder te leggen, na in 's Hage weinig minder dan 40 en in de kerk van christus 51 jaren de Evangeliebediening met den hoogsten roem vervuld te hebben. Drie jaren slechts had hij genot van zijne werkzame rust: op den 17

{==162==} {>>pagina-aanduiding<<}
Maart des jaars 1708 verliet hij deze aarde, om de onverstoorbare eeuwige ruste in te gaan, voor welker bezit hij, als uitmuntend mensch en Christen, zoo wèl berekend was.

Het levensberigt van vollenhove is hoogst eenvoudig, en levert geenszins die aangename verscheidenheid van lotwisselingen, waardoor die van anderen dikwijls zoo aanmerkelijk verfraaid worden; maar wat evenwel een levensverhaal den meesten luister bijzet, heeft het, dit namelijk, dat het de allergegrondste verzekering in zich bevat, dat hij, die er het onderwerp van uitmaakt, een uitmuntend mensch en Christen geweest is. Ja, dit was hij in den volsten nadruk; dit was hij, zoo als het slechts weinigen zijn! Alle zijne geschriften, ook die, waarin hij ons het diepst in zijne ziel te lezen geeft, getuigen hiervan; maar, hetgene niet minder zegt, bij alle zijne tijdgenooten, die hem van nabij gekend hebben, is hieromtrent slechts ééne stem. Niets ware gemakkelijker, dan uit zijne werken menigte van proeven aan te voeren, waaruit zijne allerteederste godsvrucht blijkt, en te doen opmerken, dat niemand over de deugd alzoo spreken kan, dan alleen hij, in wiens hart zij diep, zeer diep gezeteld is. Doch, daar dit ons te ver zou afleiden, moeten wij ons bij een paar hoosddeugden, of liever tot ééne enkele bepalen, waaruit de andere zich als van zelve ontwikkelde. En welke was deze? Geene andere dan die, van welke alle andere deugden altijd hare grootste majesteit en bevalligheid ontleenen; ik bedoel de deugd der nederigheid.
Nederigheid, waardoor hij altijd gering van zichzelven, zijn werk en zijne verdiensten dacht, en anderen uitnemender achtte dan zichzelven, was de beminnelijke hoofddeugd van vollenhove's edel karakter. Luide spreekt zij in zijne Leerredenen, allerbijzonderst in die, waarin hij van zijn' tienjarigen Evangeliedienst te Zwolle verantwoording heeft afgelegd. Reeds de fraaije en breede uitweiding over paulus' ootmoed, als diens bevallig-
{==163==} {>>pagina-aanduiding<<}
ste sieraad, boven alle andere deugden uitstekende, doet zien, hoe geheel hij ten opzigte dezer zielshoedanigheid met hem instemde. Maar, wanneer men hem vervolgens, bij al den uitgebreiden arbeid, door hem in de gemeente verrigt, over veelvuldig verzuim hoort klagen; wanneer men hem, bij al de strengheid van zijn leven, zich over het te weinig nakomen van het door hem gepredikte hoort beschuldigen; wanneer men hem, die zoo weinig in staat was iemand te beleedigen, evenwel over elke mogelijke te kort koming in de liefde vergiffenis hoort inroepen; wanneer men, in één woord, bij zoo veel reden tot voldaanheid over zichzelven, echter zoo veel ontevredenheid bespeurt - dan krijgt men den man lief, die zoo veel was bij God en menschen, zoo weinig bij zichzelven. Wij erkennen, betuigingen van den predikstoel, vooral bij zekere plegtige gelegenheden, hebben niet altijd die waarde, dat wij er, tot bepaling van iemands karakter, allerminst zijner nederigheid, veilig uit besluiten mogen; de hoogmoedige spreekt dan wel eens de ootmoedige taal van paulus, zonder iets van zijn' geest en zin te hebben. Doch wij vergen ook niet, dat men zich op 's mans afscheidsrede alleen verlate; wij behoeven dit niet, daar wij nog andere schriften hebben van zijne hand, en wel de zoodanige, waar alle verdenking van veinzerij bij wegvalt, en waaruit, gelijk de bekwame spex wèl zegt, ‘sommige lezers gewoon zijn,
afbeeldsels veeltijts van het gemoedt, den aert en inborst der schrijveren op te maken (*)’; ik meen de brieven, welke hij van tijd tot tijd aan zijn' gemeenzamen vriend geeraert brandt geschreven heeft. Waren nu deze door hemzelven uitgegeven, ware er zelfs eenig spoor, dat hij ze voor de uitgave na zijnen dood bestemd had, wij zouden er, tot waardering van zijn karakter, mogelijk minder op durven asgaan; maar nu zij, jaren na zijn overlijden, door zijn' Zoon jakob aan den uitgever van brandt's Leven medegedeeld, en naer de kladpapieren of eerste ent-
{==164==} {>>pagina-aanduiding<<}
werpen gedrukt zijn, nu mogen en moeten zij, onzes inziens, wel degelijk in aanmerking komen. En hoedanig nu vertoonen zij ons hunnen opsteller? Als een' vriend van den bevalligsten ootmoed. Het is wel waar, zij gaan meerendeels over geleerde zaken; maar hierdoor juist over onderwerpen, waarbij de hoogmoed zoo ligt in het spel komt, en dikwijls zoo leelijk uitkijkt. Men versta ons echter wèl: het is er bij vollenhove, wanneer hij aan zijnen vriend schrijft, zeer ver van af, dat hij zichzelven zou verwerpen, en geen gevoel zou toonen van eigene waarde of bewustheid zijner uitgebreide verdiensten; neen, waar het pas geeft, schroomt hij niet, blijk zijner geleerde kennis te geven; en wanneer deze hem over zijne schriften, die hij trouwens gewoon was, vóór de uitgave, hem ter beoordeeling toe te zenden, raadpleegt, dan ontziet hij zich geenszins, zijn verschil van meening te openbaren, maar doet zulks dan toch altijd met die beleefde bescheidenheid, die den welopgevoeden lettervriend voegt, en al wederom bewijst, hoe weinig hij op had met zijne eigene inzigten. Maar nimmer blijkt dit meer,
dan wanneer hij, op zijne beurt, de voortbrengselen zijner pen aan het oordeel van zijnen kunstvriend onderwerpt; gelijk hij insgelijks de volstandige gewoonte had, eer hij iets ter drukpers overgaf. Dan weet hij, als 't ware, geene woorden te vinden, om hem tot de onverbiddelijkste gestrengheid te bewegen; dan zegt hij nu eens, ‘dat hij zijn oordeel in zijn eigen werk minder betrouwt’ (*); dan weder, ‘dat hij het altijt gaarne om een beter geeft’ (†); nu eens: ‘hoe openhartiger hoe liever’ (‡); dan weder: ‘uwe grootste vrijpostigheit of strengheit van oordeel omtrent mijn werk zal mij altijt meest verplichten’ (§). Zoo spreekt de hoogmoed niet, allerminst de Geleerde, die met deze ondeugd besmet is; hij verlaat zich te veel op de deugdelijkheid zijner eigene meening, dan dat hij vollenhove zou kunnen of willen nazeggen, het-
{==165==} {>>pagina-aanduiding<<}
gene deze aan brandt schrijft: ‘'k Heb apelles altijt voor wijs gehouden, omdat hij over zijne schilderijen een ieders oordeel gaarne hoorde. Van kunstbeminneren, die zelfs meesters zijn, staat meer voordeels te verwachten. Kosten of wilden schrandere geesten, die, door een' aangeboren trek naar den Parnas gedreven, zonder overlegh noch arbeit, dien bergh niet opklimmen, elkanderen hun werk dus mededelen, zij braghten 't verder’ (*). De beminnelijke, nederige man, die zulk eene taal voerde; de beminnelijke, nederige man, die nimmer laag nederzag op de voortbrengselen van hen, die in geleerdheid en kunstvermogen verre beneden hem stonden, vooral niet
wanneer gemoedelijke ernst hunnen geest geleid had; die, wanneer de godvruchtige sluiter hem zijn Landleven en Gezangen toezendt, terstond de pen opvat, en hem een gedicht toeschikt, zoo vol van hoogen lof, met geestdrift uitgedrukt, dat de goede Eiberger Leeraar daardoor in zulk eene opgetogenheid geraakte, dat zijn dichterlijke Antwoordbrief (†) door een hem niet altijd eigen vuur zigtbaar bezield wordt!
Uit deze nederigheid ontsproot bij vollenhove eene andere deugd, die nimmer de vrucht van hoogmoed zijn kan, - de vredelievendheid. Deze ging bij hem zoo ver, dat hij zelfs den vreemdeling geene stof tot ergernis wilde geven. Wanneer hij zijne Grafschriften op de ruiter aan brandt overzendt, dan wordt er wel degelijk de vraag bijgevoegd: ‘Is er ook iet aanstotelijx in?’ (‡) Niemand beweende wel de verdeeldheden in het Christendom bestendiger dan hij: wanneer hij, gedurende zijn verblijf in Engeland, een spiegelgevecht bijwoont, dan ontstaat dadelijk de wensch in zijn hart: ‘Och wiert overal zoo geoorloght in het jammerlijk beroerde en verwoeste Christenrijk!’ (§) Met welk een oog nu zulk een man den dollen ijvergeest en onvruchtbaren strijd over kleinigheden beschouwen moese,

{==166==} {>>pagina-aanduiding<<}
die in het laatste vierde gedeelte der zeventiende Eeuw in de Hervormde Kerk, en ook in zijne eigene gemeente, de gemoederen verdeelden, valt gemakkelijk op te maken. Hij verfoeide die, en deed zulks te meer, naar mate hij de bron van vele dezer twisten duidelijker zag in de zucht van vele Predikanten om voort te komen en eene goede standplaats te krijgen, die door hun ijveren hunne verkeerde bedoelingen zochten te beglimpen. Vurig wenschte hij daarom dit kerkschandaal, deze ijzeren eeuw, gelijk hij in zijne krachtige taal zegt, voorbijgegaan, en alle Leeraren vereenigd gezien in datgene, wat toen zoo zeer verwaarloosd werd, maar steeds zijn oogmerk was in alle zijne Predikatiën, de verbetering van hart en wandel.
Deze vredelievendheid bepaalde zich niet alleen tot zijn eigen Kerkgenootschap, maar strekte zich ook tot andere uit, en loste zich op in eene verdraagzaamheid, die beide zijn verstand en hart vereerde. Niet, dat vollenhove onverschillig was omtrent hetgene hij voor waarheid hield, hetwelk men, naar de meening van nog maar al te velen, zijn moet, zal men deze deugd in beoefening brengen: neen, ‘vorstius had, naar hem, vrij wat te veel van socijn en zijne leerlingen geleerd, en stond niet bij hem zo hoog te boek, als hij van of voor zichzelven sprak, of barleus voor hem;’ (*) een vondel, hoe hoog bij hem in waarde, ‘had hem ten opzichte van de stosse zijner gedichten niet weinig nu en dan mishaagt, ja gestoort en bedroeft.’ (†) In eene zijner Leerredenen, die alle van zijne hooge ingenomenheid met de regtzinnige leer zijner Kerk getuigen, drukt hij zijne hoogachting voor zijne Evangeliebediening onder de Hervormden dus uit: ‘Vond plato, van Godts genade naar zijne beste wetenschap sprekende, zich verplicht om hem voor drie dingen bovenal te danken, dat hij een mensch, en niet een redeloos dier, geschapen was, een Griek, en niet een Barbaar geboren, en onder de

{==167==} {>>pagina-aanduiding<<}
Grieken een Filosoof geworden: hoe kan ik Godt oit genoeg danken voor zo vele uitnemende weldaden, dat Hij mij niet alleen onder andere schepzelen een mensch naar zijn beelt gemaakt heeft, onder de menschen een Nederlander en Christen, maar ook onder de Nederlantsche Christenen een Gereformeerde, en onder de Gereformeerden een Leeraar.’ (*) Zoo zeer was hij aan zijn Kerkgenootschap gehecht; en echter stond hij in naauwe betrekking met Leeraren eener gemeente, die, hoezeer de gemoederen aanmerkelijk bedaard waren, toen nog altijd, vooral bij de meeste Hervormde Predikanten, in ongunst was. Met den Remonstrantschen Predikant hartsoeker, als Bijbeluitlegger toen ter tijd zeer vermaard, en met wien hij door brandt in kennis gekomen was, onderhield hij vriendschap; hem schreef hij, en zond hij zijne werken. Maar met den laatstgenoemde vooral, met geeraert brandt, den zoo gehaten Schrijver van de Historie der Reformatie, had hij eene vriendschappelijke betrekking aangegaan, die, door wederkeerige bezoeken, toezending van elkanders werken, twintigjarige briefwisseling, deelneming in elkandders vreugde en leed, al meer en meer was aangegroeid. Die vriendschap was wel van de zijde van brandt ontstaan, daar hij, toen nog Predikant te Enkhuizen, aan vollenhove, juist toen deze het beroep naar 's Gravenhage ontving, zijne Stichtelijke Gedichten, te gelijk met het aanbod zijner vriendschap, toezond; maar laatstgenoemde komt evenwel de eer toe, dat hij het niet alleen aannam, maar ook antwoordde: ‘Ik behoorde d' eerste geweest te zijn, had ik u zoodanigh van aart en inborst gekent.’ (†)
‘Ik ben 't met u eens,’ schrijft hij een weinig verder, ‘dat een andere verscheidenheit van gezintheden dien bant van vrientschap niet behoort te breken; dewijl de Vreedzame Christen mij gebiedt te geloven, dat uw Eerw. in der daat en zonder veinzerije vredegezint is. Twee dingen worden ons boven andere van Godt aangeprezen:

{==168==} {>>pagina-aanduiding<<}
Waarheit en Vrede,’ enz. Dan, waartoe meer? Hoort slechts de namen van ongeveinsde, heel toegedane, gansch geneigde, zonderlinge, bijzondere en van harte genegen vriend, dien hij brandt bij afwisseling in zijne brieven geeft; hoe hij dezen in een' tijd, toen ons vaderland van zoo vele inwendige beroerten geplaagd werd (1672), verzekerde, ‘dat hij in alle veranderingen der menschelijke zaken onveranderlijk zijn genegen vrient blijven zou;’ (*) leest den Lijkzang op diens dood, waarmede hij openlijk voor de wereld optrad, en oordeelt zelve, of hij den andersdenkende wist te achten en te beminnen. - Meenen wij inmiddels niet, dat zijne verdraagzaamheid in onbedachtzaamheid ontaardde, dat hij zich over het oordeel van anderen niet bekommerde, den zwakke niet spaarde, die zich zoo hoog niet kon verheffen als hij, en dat hij alzoo deze deugd uitoefende ten koste van hen, op wie hij als Leeraar de allernaauwste betrekking had en gedurig werken moest: neen, hij was te wijs, te edel, te veel van paulus geest doortrokken, om niet de ergernis, zoo veel en waar dit mogelijk was, te vermijden: brandt's vriendschap was hem dierbaar; maar dierbaar ook de post, dien hij bekleedde, en die toen vooral zoo veel omzigtigheid vereischte. Van hier, dat, toen brandt voorstelde, om zijn Grasschrift op vondel te gelijk met vollenhove's Lijkzang uit te geven, deze dit van de hand wees, en wel omdat zijn vriend vondel's Hekeldichten stichtelijk genoemd had, hetgene hij hem niet kon toestemmen; maar dit was ook het eenige, dat hem voor opsprake beducht maakte;
‘anders,’ zegt hij, ‘mogt ze uw Eerw., zonder eens te vragen, wel bij een gevoegt hebben. Wat aanstoot kon dat geven, die eenigzins op reden gegront waar? En de liefhebbers hadde 't misschien vermaakt, dat de kunstgenootschap der poëzije Remonstrantsche en Contraremonstrantsche Predikanten aldus kon vereenigen in 't verheffen van een' poëet, als

{==169==} {>>pagina-aanduiding<<}
poëet, die zeer hardt en bijgelovig Paapsch was, en bij geen' van die beide daarin te prijzen.’ (*) Van hier zijn schrijven aan brandt: ‘Mijne gedachten gaan vast zwanger van een bijschrift op uwe afbeeldinge, en het werkje zou redelijk wel gelukken, kon ik twee dingen teffens doen, waartoe ik bezwaarlijk kans zie; dat is, het oordeel der menschen voldoen, die het mogten in handen krijgen, en mij zelven te gelijk met den lof, die u toekomt.’ (†) Van hier, eindelijk, dat, toen hij zijn' Troostbrief aan dezen, wegens het verlies zijner gade, uitgas, hij niet alleen diens naam, maar ook den aanhef, waarin hij de vreedzame en zachtzinnige inborst zijns vriends noog verhief, wegliet, ‘hetgene,’ naar den beschrijver van brandt's Leven, ‘zeker niet zonder brandt's toestemming geschiedde, daar de poëzij van vollenhove t' Amsterdam onder zijn toezicht naeukeurig gedrukt wierdt.’ (‡) Deze toestemming verstrekt zeker brandt tot eer, maar niet minder de weglating aan vollenhove, die, gelijk door zijne nederigheid, zoo ook door zijne verstandige verdraagzaamheid, bewees, welk een uitmuntend mensch en Christen hij was.
Doch niet alleen als mensch en Christen, maar ook als geletterde en kanselredenaar heeft hij zich allervoordeeligst onderscheiden. Gezwegen van zijne bekendheid met het Fransch en Engelsch, was hij zeer bedreven in de Grieksche en Latijnsche talen, uit die beide overzettingen leverende, die door een zeer bevoegd beoordeelaar (de vries) inderdaad fraai genoemd worden, en zelfs de Latijnsche poëzij nu en dan, volgens hoogstraten, (§) niet ongelukkig beoefenende. Van zijne gemeenzaamheid met de schriften der Ouden, zoo gewijde als ongewijde, vroegere en latere Geschiedenissen, heidensche Fabelleer, Kerkvaders, in het kort, van zijne uitgebreide kundigheden, getuigen zijne leerredenen, ge-
{==170==} {>>pagina-aanduiding<<}
dichten, en de daaronder gevoegde aanteekeningen. Men ziet het alle zijne schriften gemakkelijk aan, dat hij zijne geleerdheid niet bijbragt om er meê te schitteren, maar als van zelve en omdat zij zijnen geheelen geest vervulde, zoodat zij zich elk oogenblik bij hem aanbood en hem ten dienste stond. Groot was dan ook het vertrouwen van brandt in de bekwaamheden zijns vriends, zoodat hij over de uitgave van vondel's Werken en Leven van tijd tot tijd met hem te rade ging, en in poëzij bijna niets, tot zelfs vele der Bijschriften toe, aan de drukpers overgaf, zonder hem vooraf gehoord te hebben, ofschoon beide vrienden in opzigt tot de regeling der spelling aanmerkelijk verschilden. - Wat de Nederlandsche taal aangaat, omtrent deze was vollenhove door zijn invloed en
voorbeeld mede gansch niet onverdienstelijk, hoezeer men heden ten dage tegen eenige zijner taalkundige aanmerkingen de gegrondste bedenkingen moge kunnen inbrengen. Reeds zijne gelijkheid aan zichzelven in de spelling en spraakkunst bewees zijne netheid te dezen, en doet zien, dat hij zich vooraf zekere regelen gevormd had; terwijl hij in de bepaling der geslachten gewoon was, zich naast aan de Staten-overzetting des Bijbels te houden. (*) Ter waardering nu van deze zijne verdiensten omtrent de taal hebben wij ons slechts in den tijd te verplaatsen, waarin hij leefde: deerlijk werd toen hare kennis en beoefening verwaarloosd, en dat niet enkel bij hen, die eene letterkundige vorming misten, maar nog ruim zoo zeer bij dezulken, die in de geleerde talen ervaren waren. (†) Deze nalatigheid ging zelfs zoo ver, dat men twijfelde, of er wel eenig wezenlijk onderscheid tusschen het mannelijk en vrouwelijk geslacht bestond, (‡) en dien ten gevolge de inachtneming

{==171==} {>>pagina-aanduiding<<}
daarvan verzuimde; een verzuim, dat zelfs in de stukken van het Genootschap Nil volentibus arduum, en in die van den anders zoo naauw zistenden pels, plaats vond. Ook deed het gebruik van bastaardwoorden, niet alleen aan het hof, waar zulks altijd in zwang was, en in geschiedkundige schriften, b.v. valkenier's verwerd Europa, maar ook op den kansel, anders het welspreken in de eerste plaats zoo voegende, maar waar men nu dikwijls Fransch, Latijn, Hebreeuwsch met Duitsche woorden sprak, helaas! maar al te duidelijk zien, hoe weinig men eene taal, zoo geschikt, om elk denkbeeld, hoe menigvuldig ook gewijzigd, met juistheid, kracht en bevalligheid uit te drukken, in hare edelheid en schoonheid kende en wist te waarderen. Met smart zag vollenhove, zoo ingenomen met de taal van hooft en vondel, en zoo veel belang stellende in hare zuivering, het schendig beders en de vermetele onteering, waaraan zij ter prooije was; en, trouw hierin bijgestaan door moonen, halma, hoogstraten en anderen, wier verdiensten in dezen zekerlijk zeer groot waren, verzettede hij zich met moed tegen dezen inbrekenden stroom van verbastering. Jammer slechts, dat deze mannen, in hunnen zoo edelen ijver, door dikwijls de bepalingen der Latijnsche Grammatica op onze spraak toe te passen, en haar aan een groot aantal willekeurige regelen te onderwerpen, haar, naar het oordeel van beroemde mannen, aan den anderen kant weder een zoo aanmerkelijk nadeel hebben toegebragt!
Beroemd is vollenhove's gedicht, getiteld aan de Nederduitsche Schrijvers, waarin hij, en in de daaronder gevoegde aanteekeningen, onderscheidene misslagen tegen de taal aanwijst, maar ook zeer dikwijls iets afkeurt en verwerpt, dat eene meer verlichte spraakleer wel degelijk tot de fraaiheden en den welklank van ons Hollandsch rekent. Het zij mij toegestaan, uit het laatste deel van dit vers, daar het eerste, als zuiver grammatikaal, er minder voor geschikt is, hier een enkel denkbeeld mede te deelen. Het gebruik van stopwoorden en

{==172==} {>>pagina-aanduiding<<}
den overvloed van Latijnsche en Fransche termen veroordeelende, wenscht hij, dat men den Nederduitschen stijl beknoptheid, geest en kracht gave, en dien, zenuwloos, als hij was, steve, niet door de taal te vormen naar de nieuwere vreemde talen, maar door, als nijvere bijen, den schat en stroom van honiglekkernijen, welke de edelste bladen der Aloudheid bevatten, te verzamelen, en daar zijn eigen werk zin, kracht en luister mede te geven. Vervolgens spreekt hij over gelijkenissen, die hij, welgepast gebruikt, den glans des stijls en een borduursel noemt als van goud en zilverdraad, maar bejammert en bespot te gelijk de vele vergissingen, welke zelfs zij, die zich meesters noemden, in haar gebruik begingen. Niet minder hinderde hem het volkomen verzuim van die muzikale schikking en verbinding der woorden en zinsneden, die het oor genoegen doet, en hij de Ouden in zoo hoog eene achting stond. Veel nuts evenwel zag hij niet te gemoet van zijn ijveren, wijl zelfs de schriften, door elk voor geleerd, wijs en treffelijk geacht, daarmede beklad waren, zoodat hij, na nog de verdiensten van spiegel, stevyn en de groot, maar vooral van hooft, ten opzigte der landtaal, geroemd, en de zegepraal van het Latijn aan het hof en op den predikstoel betreurd te hebben, zijn gedicht, toen van zoo groote nuttigheid, en nog, zoo het mij toeschijnt, der lezing en behartiging waardig, eindigt, maar slechts om in een ander van eenige weinige regels, daar omniddellijk mede zamenhangende, een enkel denkbeeld weder op te vatten, en, moedeloos, het geheel aldus te besluiten:

Al zong hier Orfeus zelf, zijn voorzang gaf geen voordeel. 
't Onbuigsaam onverstant, waar bij geen reden gelt, 
Verscheurde fel zijn leen, en strooideze over 't velt. 
Het hemelsche geluit, dat tucht in 't wout kon planten, 
Most zwichten voor 't gebulk van razende Bachchanten. 

Dat vollenhove, bij zoo veel kundigheden, gepaard aan zulk een' ijver voor de eer der vaderlandsche taal en letteren, met vele der groote vernuften van zijnen

{==173==} {>>pagina-aanduiding<<}
tijd in naauwe vriendschaps-en letterkundige betrekkingen stond, zal niemand vreemd dunken. Van zijne verbindtenis met brandt is bereids door ons gesproken; omtrent die, in welke hij met vondel en schele stond, staat vervolgens te gewagen. Ook met den Ridder constantijn huygens, die hem hoog waardeerde, door hem Neêrlands eeuwige eer genoemd, en van hem in een Lijkdicht, door moonen met lof vermeld, verheerlijkt, - ook met dezen zal hij, gedurende zijn verblijf in 's Hage, toen anders geene woonplaats der Musen, vermoedelijk eenig letterkundig verkeer gehad hebben; althans hij ging wel eens met dezen over zijne lettervruchten te rade. N. heinsius en grevius waren almede zijne vrienden, gelijk ook francius, met wien en broekhuizen hij in hooge verheffing van hooft zoo zeer instemde; terwijl ook Burgemeester six en antonides hem meer dan eens blijken gaven hunner hoogachting en toegenegenheid. - Dat hij voor het overige niet alleen met oudere en geoefende, maar ook met jongere en ongeoefende kunstminnaren, in welke hij een' goeden aanleg bespeurde, in aanraking zal gekomen zijn, is van zulk een' vurigen en nederigen lettervriend reeds van voren te verwachten; en dat zulks werkelijk heeft plaats gehad, blijkt uit de voorbeelden van hoogstraten, halma en vooral moonen, dien hij den kloeksten zijner leerlingen noemde: deze allen waren veel aan hem verschuldigd; gelijk ook rotgans, vooral ten aanzien der taal, veel voordeels uit zijne onderrigtingen getrokken heeft (*).
De kennis, die wij hebben aan vol lenhove's letterkundige verdiensten, bij name aan zijne zucht voor de vaderlandsche taal, doet ons reeds vermoeden, dat hij geen kanselredenaar van den gewonen stempel, allerminst een zoodanige zal geweest zijn, als er toen, tot zijne smart, maar al te velen gevonden werden. En inderdaad, in zijne kerkelijke welsprekendheid bestond wel zijne voornaamste sterkte. Groot was de roem, dien hij zich daar-
{==174==} {>>pagina-aanduiding<<}
door verwiers: zijne tijdgenooten noemen hem den Haagschen Guldemond, van wiens lof de wijdberoemde prediksloel tuigen moet; den held, die de zielen kneedt als was, en het Haagsche hof bekoort en in triomfe sleept; en aan de ketenen van wiens tong Nederland gekluisterd hing; in het kort, hij was de van der palm zijner dagen. Dat dit oordeel niet overdreven is, moge het veertiental Predikatiën, De Heerlickheit der Rechtvaardigen getiteld, die hij, na het nederleggen zijner bediening, in 1706 in het licht gaf, bewijzen, zoo als ook de Gelegenheidsleerredenen, bij den derden druk van 1742, of ligt reeds vroeger, daarbij gevoegd. Gelijk men nu elk geschrift naar zijne dagteekening moet beoordeelen, zoo dient men ook deze Predikatiën hetzelfde regt te laten wedervaren. Hare zeer groote uitvoerigheid, de lange uitgerektheid der Schriftverklaringen, de mindere planmatigheid, de toespelingen op de fabelen en geschiedenissen der oudheid, de aanhalingen uit Grieksche en Latijnsche Auteuren, Kerkvaders en latere godsdienstige en andere Schrijvers; dit alles, en mogelijk nog meer, moet men voorbijzien, en toeschrijven aan den tijd der zamenstelling, toen deze wezenlijke gebreken, die de kiesche smaak heden veroordeelt, den toehoorderen, wel verre van hinderlijk te zijn, te deele niet in het oog vielen, ten
deele zelss aangenaam waren, en als zoo vele schoonheden in eene leerrede beschouwd werden. Kan men dit een en ander doen, kan men de valsche sieraden, waaraan de redenaar zich, naar den Hoogleeraar siegenbeek, hier en daar wel eens vergaapt, over het hoosd zien, men zal dan, aan den anderen kant, het genoegen smaken, het oordeel van dien zelfden keurigen kunstregter bevestigd te vinden, wanneer hij beweert, dat deze Leerredenen uitmunten door zuiverheid, levendigheid, deftigheid, en vele plaatsen, die met regt welsprekend mogen hecten; (*) men zal den Heere de vries gaarne nazeggen, dat zij wegens belangrijke zaken en grondige we-
{==175==} {>>pagina-aanduiding<<}
tenschap nog aanprijzing verdienen (*). Door zulke mannen aangemoedigd, mag men zich noch door de lijvigheid van het boekdeel, noch door de oudheid der letter van de lezing laten terugschrikken, die de moeite, er aan te koste gelegd, voorzeker aangenaam beloonen zal. Rijke bijbelkennis, een allergelukkigst invlechten van bijbelsche gezegden, diep doordachte opmerkingen, waardige stijl en taal, die door juistheid van gekozene beelden, verrassende spraakwendingen, welluidendheid der volzinnen, naauwkeurigheid in het gebruik der bijvoegelijke woorden, door nadruk en kracht, en menigte van sieraden der welsprekendheid zich allerbevalligst voordoen; ziet daar eenige der schoonheden, die ons hier, bedriegen wij ons niet geheel, met ruime hand worden aangeboden. Ja, wanneer men deze Predikatiën leest, staat men elk oogenblik verbaasd over 's makers veelomvattende kennis, over de zorg, aan de bewerking besteed, en bij die,
waarmede hij in 's Gravenhage zijn afscheid hield, bovendien nog over het jeugdige vuur, dat hij in zijn' vierenzeventigjarigen ouderdom ten toon spreidde. Wanneer men nu al dit veelvuldig fraaije in aanmerking neemt; hierbij bedenkt, dat zij door een' man werden uitgesproken, wiens beeldtenis waardigheid en ernst uitdrukt; en eindelijk, in opzigt tot de uitvoering, de getuigenis verneemt van een' toehoorder zoo kiesch als de groote huygens, die, bij het uitkomen der drie eerste Leerredenen van de Heerlickheit der Rechtvaardigen, het volgende verzekerde:

Doe hij ditselsde sprak, de volle vollenhoven, 
Was yeders ingewant van 't spreken soo ontroert, 
Dat niemand zich voldé met hem schier t' overloven 
Voor sulk een Heerlijkheit soo heerlijk uitgevoert. 

wanneer men dit alles zamen neemt, dan verwondert men zich niet langer, dat vollenhove als Kanselredenaar zulk een' schitterenden opgang gemaakt heeft. - Hoe jammer, dat zij, die bij voorkeur naar ouderwetsche Predi-
{==176==} {>>pagina-aanduiding<<}
katiën tasten, deze, en die van moonen en dergelijke, ongebruikt laten liggen, liever dezulke verkiezende, die in alle opzigten eene oneindig mindere waarde hebben! Indien eens door een' man van oordeel en smaak uit vollenhove's en anderer Predikatiën eene Bloemlezing gemaakt werd, den vriend van stichtelijke lectuur en mannelijke welsprekendheid zou zeker geen onaangenaam geschenk geschieden; terwijl zij menigeen van de dwaling zou genezen, dat een beschaafde kanselstijl het uitsluitend eigendom is van onze dagen.

(Het vervolg en slot hierna.)

Eenige bijzonderheden, rakende den onlangs overledenen Hertog van York.

Een jaar oud zijnde, werd de Hertog van york verkozen tot Bisschop van Osnabrug, en kort daarna tot Kolonel benoemd. In lateren tijd bezocht hij Duitschland, om de landtaal, alsmede de Pruissische krijgstaktiek te leeren, toen zoo vermaard. De tijdsomstandigheden stelden hem weldra in de gelegenheid, om deze lessen in praktijk te brengen. De Militaire Bisschop werd, bij het begin van den Omwentelingsoorlog, benoemd tot Kommandant van het Engelsch-Hanoveraansche leger, belast met het beleg van Duinkerken. Hij was daarin niet gelukkig; maar werd geslagen, bij Hontscote, door houchard, en vervolgd, tot aan zijne schepen, door pichegru. In dezen veldtogt deed de Hertog alleen persoonlijke dapperheid blijken. Sir james murray, het Hoofd van den Staf, noémde, in zijn verslag, den terugtogt des Hertogs van york ‘eene veranderde stelling.’ Weinig tijds daarna liet houchard zijn hoofd op het schavot, en de overwonnen Prins werd benoemd tot Opperveldheer der Legers van Groot-Brittanje.
In Engeland beslist een Opperveldheer, in het laatste tessort, over alwat betrekking heeft tot het personeel en materieel des legers, en de Minister van Oorlog is niets anders dan zijn eerste Klerk.
Het beleid der Engelsch-Russische expeditie, op de Helder gerigt, werd wederom den Hertoge toevertrouwd; en hij had

{==177==} {>>pagina-aanduiding<<}
het ongeluk, andermaal te moeten zwichten, en wel voor den Generaal brune. Eene dubbelzinnige Capitulatie kreeg den naam van Overeenkomst; en van toen af hield de Prins op, een werkzaam deel te nemen aan krijgskundige ontwerpen. Bij zijne terugkomst in Engeland wijdde hij zich geheel toe aan administrativen arbeid; welke loopbaan hem beter vlijde.
Het leger bevond zich, sinds lang, in de jammerlijkste wanorde. Onder de soldaten had niet de minste krijgstucht plaats; men verleende Ofsiciersaanstellingen aan zuigelingen, zoodat niets gemeenzamer was, dan baardelooze Kolonels, die de Regementen uitzogen, ten behoeve veelmeer van hunne persoonlijke belangen, dan van die des algemeenen welzijns. Genoeg is het, ten bewijze van den staat van vernedering, waarin zich het krijgswezen bevond, te zeggen, dat ter dood veroordeelde misdadigers genade verwierven, onder voorwaarde van als soldaat te dienen. (*) De Hertog deed zijn best, om een gedeelte dezer misbruiken te hervormen; en men moet erkennen, dat hij een even voortreffelijk Administrateur als slecht Generaal was.
Maar zijne glansrijke loopbaan werd weldra beneveld door een dier veel geruchts makende ergerlijke voorvallen, van welke de jongste geschiedenis van Engeland maar al te vele voorbeelden oplevert.
Van jongs af had de Hertog van york getoond, het spel met geestdrist aan te kleven, en in het maken van goede sier zoo wel, als het verwisselen van Matressen, groot behagen te vinden.
Hij werd verliefd op mary clarke, eene der schoonste vrouwen van Engeland, maar tevens eene der geslepenste. Gedurende eenigen tijd liep er een gerucht ten nadeele des Hertogs; men wilde weten, dat hij, door tusschenkomst zijner Matres, aanstellingen verhandelde, die te zijner begeving stonden.
In 1809 deed Kolonel wardle, Lid van de Kamer der

{==178==} {>>pagina-aanduiding<<}
Gemeenten, eene Motie, dat er een Parlementair onderzoek zou geschieden naar het gedrag zijner Koninklijke Hoogheid. De Ministers verzetteden er zich niet tegen; en de Heer canning, met eene rondheid, hem bijzonder eigen, zeide: ‘Dat Eerloosheid hechte op de beschuldigers of op den beschuldigde!’ welke uitdrukking de Hertog nooit vergat. Een groot aantal getuigen werden voor de balie geroepen. De voornaamste, Mevrouw clarke, poogde zich te wreken van haren gewezen Minnaar, ten gevalle van Kolonel wardle, die haar schitterende belosten had gedaan. Het onderzoek duurde bijkans drie maanden, en liet aan het einde het Publiek in twijfel omtrent des Hertogs onschuld. Hij zwichtte voor den storm, en verzocht den Koning om zijn ontslag als Opperbevelhebber. Aldus eindigde deze belangrijke nationale gebeurtenis, de triomf van een Vertegenwoordigend Gouvernement.
Gedurende eenigen tijd leidde nu de Hertog een ambteloos leven, en gaf zich over aan verderfelijke verstrooijingen. In éénen avond verspeelde hij zijn kasteel van Oatland. Meer dan eens namen zijne schuldeischers zijne meubelen in beslag. Weinige maanden vóór zijnen dood bemagtigde men zijne paarden op de harddraverijen van Newmarket, hetwelk ook den Prinse van Wales eenmaal is bejegend.
Na het voorgevallene zou men meenen, dat het Opperbevelhebberschap den Hertoge wel voor altijd zou ontstaan. Maar men bekreunde zich niet aan het algemeen gevoelen, en de staf van bevel werd hem van nieuws toevertrouwd. Het was inderdaad een financiéle steun, dien hij volstrekt niet konde ontberen.
Het overige van zijn leven biedt voorts niet zeer veel bijzonder opmerkelijks. Hij rangschikte zich onder de vervolgers der Koningin van Engeland, en betoonde zich een verklaard vijand van de Emancipatie der Iersche Katholieken.
Op zijn sterfbedde verzocht de Hertog van york den Koning, om zijne schulden te betalen; maar, daar dezelve zeer aanzienlijk zijn, zal men waarschijnlijk, tot dat einde, de toevlugt nemen tot het Parlement. De belastingschuldigen zullen alsdan alleen voor 's Prinsen verspillingen moeten boeten. (*) Hij overleed aan borstwaterzucht, in den ouderdom

{==179==} {>>pagina-aanduiding<<}
van 64 jaren, betreurd door het leger, aan welks belangen hij verkleefd was, en door de vrienden, welke hij zich door zijne minzame manieren had verworven. Men heeft hem eene schoone lofspraak gewijd, door van hem te getuigen, dat hij nooit eenen vriend vergeten, of zijn eens gegeven woord verbroken heeft.
De Hertog van clarence, thans door den dood zijns Broeders, de vermoedelijke Troonopvolger, is hoofdzakelijk bekend als een Admiraal, die nimmer eenen slag heeft geleverd, en door de vele kinderen, welke hij gehad heeft bij Mistress jordan, eene Actrice, vermaard wegens hare bevalligheden en talenten.

Protestantsche kerk in Frankrijk.

(Uit Dr. a.h. niemeijer's Beobachtungen auf einer Deportations-Reise. Halle, 1826.)

Men telt in Frankrijk bij de 300,000 Protestantsche huisgezinnen, of, volgens eene andere berekening, meer dan vierdehalf millioenen Protestanten, waarvan ruim één millioen de Augsburgsche Geloofsbelijdenis is toegedaan (*). De verdrukking, waarin zij zich min of meer, tot het jaar 1787, bevonden, is wereldkundig. Indien al de eigenlijk gezegde vervolgingen, waardoor, na de vernietiging van het Edikt van Nantzs, door hendrik IV, in het jaar 1598, tot hunne bescherming uitgevaardigd, leven en eigendom in aanhoudend gevaar zweefden, opgehouden hadden, zoo werd hunne

{==180==} {>>pagina-aanduiding<<}
religie echter alleen onder die gerekend, welke men verdroeg, Aan eene openbare en vrije uitoefening derzelve werd even min gedacht, als aan de toelating harer belijders tot openlijke staatsambten. Hunne heiligste verbindtenissen zelfs werden onwettig geacht, en hunne kinderen slechts dàn, wanneer huwelijk en doop door Katholieke Priesters verrigt waren, als echte kinderen beschouwd. In dit opzigt was het Edikt van den, ook hier, toegeeflijken lodewijk XVI, in den jare 1787, in weerwil van alle beperkende uitzonderingen, reeds een aanmerkelijke stap tot verbetering van hunnen toestand (*). Evenwel was het in de vuurproef zelve, die het Fransche volk gedurende de Omwenteling moest ondergaan, dat de Protestanten het oogenblik hunner verlossing vinden moesten. Wat hierover in de eerste Nationale Vergadering, wat ook later bij het Wetgevend Ligchaam, door enkele redenaren, aangaande dit onderwerp gesproken is, behoort tot het voortreffelijkste, hetgeen over het punt van religie- en gewetensvrijheid kan gezegd worden. Indien men aan den ouden rabaut de st. etienne, die later mede een slagtoffer van het Terrorismus werd, geene andere verdienste toekende, dan die van door zijne krachtige en zegevierende taal de besluiten van den 21sten Augustus en 24sten December 1789 bewerkt te hebben, zoo behoorde zijn naam hierdoor alleen in de geschiedenis van het Protestantsche Frankrijk onvergetelijk te blijven. ‘Niemand,’ - zoodanig was de inhoud der voormelde besluiten- ‘niemand zal voortaan uit hoofde zijner religie verontrust, niemand in derzelver uitoefening gestoord worden. De niet Katholieken zijn, even als alle overige burgers,
tot alle burgerlijke en krijgsambten verkiesbaar.’
Hoe onverwacht deze nieuwe leer aan alle ijverige Katholieken voorkomen, hoe meer gevaar de zoogenaamde heerschende religte, in hunne oogen, hierdoor loopen moest, des te vrijer konden eenige millioenen brave burgers adem halen; en daar bonaparte, reeds als Eerste Consul en ook later als Keizer, bij meer dan ééne gelegenheid in denzelfden geest gesproken had, zoo behoeft het geene verwondering te wekken, wanneer zijne Protestantsche onderdanen in hem den

{==181==} {>>pagina-aanduiding<<}
beschermer hunner, onder de vroegere regeringen zoo zwaar verdrukte, regten eerbiedigden, en zulks door trouw en gehoorzaamheid zochten te beautwoorden, waarvan hij zelf dikwijls met lof gewaagde. Vele zijner beloften echter, waarover men zich aanvankelijk zoo zeer verheugde, bleven later van alle gevolg verstoken. Sedert het jaar 1810 schenen de belangen der Protestanten bijna geheel in vergetelheid te geraken, en een aantal aanvragen bleef aanhoudend onbeantwoord. Door sommigen werd het zelfs er voor gehouden, dat het verlangen des Keizers, om met den Paus vrede te maken, hem voor de regtvaardige en billijke wenschen der niet Katholieken onverschillig deed zijn. De bourbons keerden terug, en al ras verwekte het voorgevallene te Nismes en in het verder zuidelijke van Frankrijk groote bekommernissen (*). Zij verdwenen echter spoedig, toen ook de nieuwe regering de nakoming van vroegere beloften plegtig verzekerde. Door bijstand der regering hebben vele gemeenten, die, tot dusverre, hare godsdienstoefening onder den blooten hemel hielden, kerken verkregen. Onderscheidene, sedert eenen geruimen tijd, onvervuld geblevene predikantsplaatsen zijn wederom bezet geworden. Te Nancy heeft men zelfs veroorloofd, dat een Evangelisch Predikant, de Heer cuvier, te gelijk het Hoogleeraarsambt bij het Lyceum aldaar vervulde, waartegen de Geestelijkheid echter, in het algemeen, zich aanhoudend
blijft verzetten. Een aantal mannen, tot den geestelijken stand behoorende, met name de eerste Leeraren der beide hoofdbelijdenissen, de Heeren göpp en boissard, die te gelijker tijd het voorzitteischap des Consistoriums bekleeden, en elkander in deze ambtsbezigheden afwisselen, hebben, zoo als de Heer marron reeds vroeger, het legioen van eer ontvangen. Zelfs is de oprigting der Bijbelgenootschappen wettig toegestaan geworden, en meer dan honderd hulpgezelschappen zijn alreeds over geheel Frankrijk verbreid. Aan derzelver hoofd wordt als Voorzitter gevonden de Markies jaucourt, Pair en Staatsminister, en nevens hem, als Vicepresidenten, de Graven boissy d'anglas en rein-
{==182==} {>>pagina-aanduiding<<}
hard, Gezant bij de Duitsche Bondsvergadering, de Baron cuvier, die te gelijk de ambtsveirigtingen van Grootmeester voor de Protestantsche kerken en scholen waarneemt, de Heeren marron, göpp, stapfer en andere der meest geachte Parijsche mannen. Hetgeen van dezen kant, volgens de jongste berigten, binnen den tijd van zes of zeven jaren is geschied, en hoe de lezing der Heilige Schrift, zelfs onder de Katholieken, gedeeltelijk met toestemming hunner Priesters, hierdoor is verspreid geworden, overtreft alle verwachting. Inmiddels bhjft voor eene geregelde inrigting der geheele Protestantsche Kerk aanhoudend nog veel te wenschen over, vooral daar eenheid en zamenhang, naar men wil, al te zeer ontbreken.
Op de hoogere inrigtingen voor het Pïotestantsch geestelijk onderwijs, zoo als te Montauban enz., valt, wanneer men Straatsburg uitzondert, het meest aan te merken. Met de vorderingen, die op andere Hoogescholen, over het geheele veld der wetenschappelijke Godgeleerdheid, gemaakt zijn, is men slechts weinig bekend. De uittreksels, die een Leeraar te Nismes, de Heer vincent, tot dit einde, in een tijdschrift mededeelt, zijn hiertoe niet voldoende; en men legt er zich veeleer op toe, om, inzonderheid van de Duitsche Godgeleerdheid, een ongunstig denkbeeld te doen opvatten. Tegenwoordig vooral schijnt een' Genootschap van Engelsche Dissenters, onder den naam van Continental Society, zich tot taak gesteld te hebben, om ook naar Frankrijk zendelingen uit hun midden af te vaardigen, ten einde het land te doorreizen, en, in de eerste plaats, de Protestantsche Geestelijken, vervolgens ook de Katholieke, aan te hitsen, en voor den verderfelijken geest, dien men onzen tijd en vooral aan de Kerk ten laste legt, te waarschuwen. Eenzijdige berigten, en dooreenmenging van onberadene en dristige verlichters, waaraan het in de laatste jaten zeker niet ontbroken heeft, met vrijmoedige, doch geleerde, bedachtzame en bescheidene onderzoekers, hebben waarschijnlijk hiertoe het meest aanleiding gegeven.
Bijaldien deze Britsche zendelingen overtuigd zijn, dat zoo vele weldenkende Christenleeraars in de Protestantsche gemeenten, zonder hen, niet zullen slagen om het verderf te keer te gaan, of indien reeds alles in Engeland op zoodanig eenen goeden voet is, dat men zich ook naar buiten behoort te wenden, zoo ware het althans wenschelijk, dat het werk

{==183==} {>>pagina-aanduiding<<}
door hen in den echten geest des Christendoms, die een geest is van liefde en licht, verrigt wierd. Volgens geloofwaardige berigten, echter, is deze geest van alles behalve sektenzucht vrij; terwijl allen, die niet door hunne oogen zien, door hunnen mond spreken, en zich niet blindelings op alle hunne als onfeilbaar uitgegevene leerstellingen verlaten, door hen als vijanden van het Evangelie beschouwd worden. Naardien het, voor een gedeelte althans, jonge en vurige lieden zijn, die door hunne hartstogtelijke voordragt de gemoederen weten gaande te maken, en, in hoop van daardoor verbetering der zeden te bewerken, zelfs het onschuldigste verdoemen, zoo is het niet vreemd, dat in de gemeenten, die zij bezoeken, zich partijen vormen, waardoor huisselijke scheuringen, wantrouwen jegens oudere Geestelijken en soortgelijke tooneelen te duchten zijn, als in Geneve en dien omtrek de zoogenaamde Mômiërs aangeregt hebben, waartegen de Overheid reeds hier en ginds genoodzaakt is geworden in het midden te treden. De in groote getallen verspreide traktaatschriftjes dragen er mede veel toe bij, om vroomheid meer tot zaak eens duisteren gevoels dan van helder inzigt te maken. Daar hun getal ook elders toeneemt, blijft ons te wenschen overig, dat men tegen soortgelijke uitwerksels, als die in Zwitserland, op zijne hoede moge zijn.





Paulus en Silas te Philippi.

(Handel. XVI:25-34.)

Schoon vastgekneld in blok en band, 
Genageld aan den kerkerwand, 
Blijft Paulus rustig, vroom van zin; 
En, met opregte broedermin, 
Deelt Silas met hem 't eigen lot, 
Vertrouwend op de hulp van God. 
 
De loszang rijst uit aller mond, 
En rolt den hollen kerker rond, 
En boort de dikke wanden door, 
En dringt en schalt in aller oor; 
En naast en om den kerker heen 
Hoort elk naar hun gezang alleen 

{==184==} {>>pagina-aanduiding<<}

Zoo zingen, zij het lot ook bang, 
De braven slechts hun vroom gezang; 
Al punt de kluister hand of voet, 
Geen banden binden 't kalm gemoed; 
Neen! welk een boer ook 't lijf omsluit', 
De lostoon stijgt ten boezem uit. 
 
Maar 't is niet slechts hun bede en zang, 
Die klinkt door hol en kerkergang, 
En allen treft in 't nachtlijk uur: 
De Heer, de Schepper der Natuur, 
Zal spreken door Zijn wonderkracht, 
Zal redden uit der boozen magt. 
 
En naauw stijgt weêr het lied omhoog, 
Of, hoor! daar rolt, langs wand en boog, 
Een dondrend romlend hol gedruisch. 
De kerker dreunt; door 't gansche huis 
Verspreidt de doodschrik zich in 't rond, 
En schok op schok beweegt den grond. 
 
Het klinkt en kraakt, en kram en slot 
Springt af in 't dompig kerkerkot, 
En bij 't getril en grondgehos 
Slaan de ijzren deuren ijlings los, 
En vliegen, hoe onwrikbaar zwaar, 
In ééne rukvlaag van elkaâr. 
 
En elk, die meê gekluisterd zit, 
Beeft, gilt van angst, of kuielt en bidt, 
En denkt, daar hij zijn bede slaakt, 
Dat 's werelds jongste dag genaakt; 
Maar eensslags schokt en trilt het weêr, 
En aller kluisters vallen neêr. 
 
Nu vliegt, in 't angstvol oogenblik, 
De kerkerhoofdman, bleek van schrik, 
Door 't daavrend aardgeschok vervaard, 
Er heen, met uitgetogen zwaard; 
Hij tast en woelt al aamloos voort, 
Maar vindt ontgrendeld slot en poort. 
 
Nu waant hij iedren man ontvlugt. 
Voor schande en lage straf beducht. 

{==185==} {>>pagina-aanduiding<<}

Schoon schuldloos aan 't gebeurde feit, 
Wil hij, door eergevoel geleid, 
Verheven boven laf gesmaal, 
Zich dooden met zijn eigen staal. 
 
Hij staat gereed, in 't hooploos lot, 
Om 't zwaard te jagen door den strot. 
Maar hoe! daar klinkt een stemgeluid 
Op eens een' hoek des kerkers uit, 
En roept: ‘Waartoe dat woest getier? 
Blijf rustig: wij zijn allen hier.’ 
 
En meer geroerd, en meer vervaard, 
Ontvalt hem 't opgeheven zwaard, 
En bij d' ontstoken fakkelgloor 
IJlt hij de holle gangen door, 
En snelt naar Paulus' kerker heen, 
En vindt het tweetal kalm bijeen. 
 
Ontzet, verslagen in 't gemoed, 
Valt hij vol eerbied hen te voet, 
En roept, met smeekend aangezigt: 
‘Wat, goede Heeren! is mijn pligt? 
o, Wijs mij 't pad der zaligheid, 
Waarheen uw leer de menschen leidt!’ 
 
Ja, hem was 't daavren van den wand 
Gewrocht geweest van hooger hand; 
Geen menschenkracht, hoe stout, hoe sterk, 
Hem oorzaak van dit wonderwerk; 
Neen! iedere aardschok werd voor hem 
Een hemelbode, een hemelstem. 
 
Demoedig, zoo als 't God behaagt, 
Had hij naar 't hemelpad gevraagd; 
Dus zegt, met meerder kracht en klem, 
't Apostelpaar geroerd tot hem: 
‘Geloof in Christus, eer Zijn kruis; 
Zoo zij u vrede, u en uw huis!’ 
 
o Ja! die God, die d' aardbol schoort, 
Is even magtig door Zijn woord, 
En waar Zijn geest het willen werkt, 
Daar wordt het rein geloof versterkt: 

{==186==} {>>pagina-aanduiding<<}

De stokbewaarder vraagt niet meer, 
Maar roept beschaamd: ‘'k Geloof, o Heer!’ 
 
Dat was Gods vinger, dat alleen! 
Nu voert de hoofdman 't tweetal heen, 
Verzorgt, verpleegt het in den nacht; 
De Apostlen roemen 's Hemels magt: 
Zij zijn verlost van 't moordgespuis, 
En hij knielt neêr voor Christus' kruis! 

Februarij, 1827.

j. van harderwijk, rz.

Een grafschrift, afgeschreven op het kerkhof der Armeniërs te Konstantinopel.

Op eenen berg, van waar men den geheelen Bosforus kan overzien, ligt het kerkhof der Armeniërs, met duizenden boomen beplant, welke eene balsemachtige, welriekende hars uitwasemen, en eene ongemeene hoogte bereiken. Van hetzelve ontwaart men ook het eiland Marmora, dus genoemd van wege deszelfs groote marmergroeven. Daar vinden alzoo de Armeniërs het middel, om de namen en verdiensten hunner dooden te vereeuwigen. Men ziet hier dan ook zeer prachtige Mausoleums. In alle grafsteenen ontdekt men een aantal kleine holten, tot een weldadig einde bestemd. Op de boomen, namelijk, nestelen duizenden vogels, die anders door gebrek aan water zouden omkomen; maar, wanneer het regent, worden deze bekers voor een' geruimen tijd met water gevuld, waaruit zij daarna den dorst lesschen. De Armeniërs vermelden op deze grafsteenen niet alleen gaarne het beroep, welk de doode bij zijn leven uitoefende, maar ook de wijze van zijnen dood; en vanhier treft men niet zelden de afbeelding aan van een' gehangenen, onthoofden, enz. Dit schijnt, in den eersten opslag, aanstootelijk. Maar een Armeniër, die rijk wordt, wekt de hebzucht der Turken; en van hier tot aan het toedichten eener misdaad, die hem den dood berokkent, is slechts eene enkele schrede. Zulk een dood, echter, vereert hem, die denzelven ondergaat: want dezelve bewijst, dat hij een rijk en aanzienlijk man geweest is. Gelukkig is het, dat de Turken naauwelijks hunne eigene, laat staan de Armenische taal kunnen lezen; naardien anders de opschriften op dusdanige gedenkteekens ligtelijk den dood van alle Arme-
{==187==} {>>pagina-aanduiding<<}
niërs konden na zich slepen. Ziehier één derzelven, tot een staal:

Ik rust hier in den schoot van 't lommerrijke graf, 
Die roovers have en goed en all' ten beste gaf; 
De ziel voer op tot God, vol teedre zondaarsmin; 
Het ligchaam vond hier rust, en dit is mijn gewin. 
Hem, die genadig is, bid, wandlaar, Hem voor mij, 
Opdat Hij, in Zijn gunst, mijn ziel genadig zij! 


Iets over de stoomwerktuigen in Engeland.

Volgens den Heer webster, bestaan er tegenwoordig in Grootbrittanje meer dan 15000 stoommachines. Sommige derzelven zijn van eene verbazende kracht. In het Graafschap Cornwallis, bij voorbeeld, vindt men er van 600 paardenkrachten. Aannemende, dat, door elkander geslagen, elke derzelven eene kracht heeft van 25 paarden, volgt daaruit, over het geheel, eene kracht, gelijkstaande met die van 375,000 paarden; en, naardien, volgens watt, één paard gelijkstaat, in kracht, met vijf en een half mensch, erlangt men, door middel der gezegde werktuigen, eene kracht, overeenkomende met die van meer dan twee millioen menschen. Men bedenke daarenboven, dat, daar elk paard voor zijn jaarlijksch onderhoud het produkt van twee morgens lands vereischt, de Engelschen alzoo 750,000 morgens meer te hunner beschikking behouden, dan wanneer al het werk, thans door stoomwerktuigen volvoerd, door paarden moest worden verrigt.

Over het verschrikkelijk gevaar van het lezen.

(Uit een oud, vergeten boeksken.)

Wij, joussouf cheripi, door Gods genade, Mufti van het Heilige Ottomannische Rijk, Licht der Lichten, Uitverkorene onder de Uitverkorenen, aan alle Geloovigen, die dit geschrift zullen zien en lezen, domheid en heil!

Alzoo onze saïd effendi, eertijds Afgezant van de Sublime Porte, bij Frankrom, een kleine Staat, tusschen Span-
{==188==} {>>pagina-aanduiding<<}
je en Italië gelegen, onder ons het schadelijk gebruik der Drukperse heeft ingevoerd, hebben wij over deze nieuwigheid geraadpleegd met onze achtbare broeders, de Cadis en Imans van de Keizerlijke Stad Stamboul, en vooral met de Faquirs, die bekend zijn door hunnen ijver en waakzaamheid voor het Abracadabra en tegen het Gezond Verstand; en met mahomed goedgedacht, gelijk die Profeet en wij goedvinden bij dezen, de voorschreven helsche uitvinding der Drukperse af te keuren, te veroordeelen, te vernietigen en te verdoemen, om redenen hier onder gemeld.
I. Dat deze gemakkelijke wijze van zijne gedachten mede te deelen klaablijkelijk strekt ter verdrijving van onwetendheid en bijgeloof, welke de beschermsters en Sauvegardes zijn van eenen welgeregelden Staat.
II. Wijl het te vreezen is, dat onder de boeken, uit het Westen ingevoerd, er zoodanige mogten gevonden worden, die over den Akkerbouw handelen; alsmede zulke, die middelen aanwijzen, om de Handwerkskunsten te verbeteren; welke boeken ten langen leste ('t geen God verhoede!) het vernuft onzer Landbouwers en Handwerkslieden zouden kunnen opwekken, hunne nijverheid aansporen, hunne rijkdommen vermeerderen, en te eeniger tijd hunner geloovige zielen verhevene denkbeelden inboezemen, ter bevordering van het zoogenaamde algemeene welzijn; gevoelens, ten uiterste strijdig met onzen regeringsvorm.
III. Wijl men te duchten heeft, dat, allengskens de Geschiedenis op een' gansch anderen trant geschreven wordende, ontdaan van al het geheimzinnige en wonderbare, hetgeen thans de Natie in eene gelukkige domheid houdt, de onbeschaamdheid zoo ver zoude gaan, om, in die historische boeken, de goede en kwade daden met de naauwkeurigste billijkheid te beoordeelen; terwijl men stout genoeg zijn zoude, om regtvaardigheid en liefde tot het Vaderland aan te bevelen, 't geen niet dan nadeelig zoude zijn aan ons Geloof, aan onze heilige Inbeelding, en aan alle onze Verborgenheden, ja hetgeen ten duidelijkste strijdig is met de voordeelen der posten, welke wij bekleeden.
IV. Alzoo het in vervolg van tijd zou kunnen gebeuren, dat eenige erbarmelijke Wijsgeeren, tot nadeel van onze Geloovigen, onder een glimpend, doch strafbaar voorwendsel van de menschen te verlichten en te verbeteren, ons eenige gevaarlijke Deugden mogten zoeken in te boezemen, die nimmer ter kennisse van het gemeen behoorden te komen.

{==189==} {>>pagina-aanduiding<<}

V. Dewijl zij, met aan het volk een verheven denkbeeld van de Godheid te geeven, den eerbied voor het Opperwezen zouden vermeerderen, en met op eene ergerlijke wijze te leeren, dat God alomtegenwoordig is, daardoor den eerbied voor mahomed en het getal der bedevaartgangers naar Mekka zeer zouden verminderen, ten koste van het behoud der arme geloovige zielen.
VI. Naardien, met geduriglijk de Westersche Schrijvers te lezen, die over de besinettelijke Ziekten, en over de wijze, hoe dezelve te verhoeden, geschreven hebben, wij zonder twijfel ongelukkig genoeg zijn zouden, ons, Geloovigen, van de Pest te bevrijden, en daardoor iets onvergeeflijks bestaan mogten tegen het bestuur der waakzame Voorzienigheid.
Om deze en andere redenen, zoo ter stichting der Geloovigen, als tot welzijn hunner zielen, verbieden wij hun, op straffe van eeuwige verdoemenis, immer eenige boeken te lezen; en uit vreeze, dat zij in de duivelsche verzoeking mogten geraken van zich ter verkrijging van kennis te laten onderwijzen, zoo verbieden wij alle vaders en moeders, hunnen kinderen te leeren of te laten leeren lezen. En om voor te komen, dat iemand zich tegen onze bevelen verzette, verbieden wij zelfs allen en een iegelijk, zich met denken bezig te houden, op straffe als boven.
Voorts gelasten wij aan alle ware Geloovigen, ons terstond kennis te geven, wanneer zij iemand vier woorden zullen hebben hooren spreken, aan welke een klare en zuivere zin te geven is; ook bevelen wij, dat men in alle gesprekken en verstandhoudingen zich bediene van spreekwijzen zonder zamenhang en beteekenis: alles volgens het aloud gebruik, bij de Sublime Porte gevestigd.
En om te beletten, dat geene kontrabande gedachten onze heilige Keizerlijke Stad ingevoerd worden, zoo stellen wij bijzonderlijk tot opzigter aan, zijner Hoogheids Eersten Geneesheer, die, geboren in de moerassen van het Noordelijk Westen, reeds vier hoogachtbare Personen van de Ottomannische Familie heeft ten grave gebragt, en wiens belang het meer dan dat van iemand anders is, ons Geloof en ons zoo heilig Abracadabra voor te staan en te bevorderen, en te gelijk te waken, dat alle kennis en verbetering buiten het rijk gehouden worde. Daarom geven wij hem bij dezen volkomene magt, om alle gedachten, die, zoo bij geschrifte als bij monde, zich voor de poorte van onze geloovige Stad zullen vertoonen, aan te houden, en ons dezelve, aan handen en voeten gebonden, over te leveren, opdat wij die zoodanige straffe opleggen, als ons goeddunken zal te behooren.

Gegeven in ons Paleis van Onkunde, den 7den van de maan Muharam, het 1143ste jaar van de Hegira.

Herinnering aan den oude van de Bastille.

‘Bekend, gewis, is de gebeurtenis aan de meesten onzer

{==190==} {>>pagina-aanduiding<<}
Lezeren, die de slooping des gruwzamen kerkers hebben beleefd: voor de zoodanigen, wien dezelve onbekend of ontgaan mogt zijn, maar vooral voor onze jeugdige Lezers en Lezeressen, namen wij de moeite, dit roerend voorval uit een Hoogduitsch blad, op het einde des vorigen jaars uitgegeven, over te nemen.’

Toen de ongelukkige lodewijk de XVI den jammertroon van Frankrijk beklom, trok de Bastille de aandacht der nieuwe Ministers tot zich; en zij waren regtvaardig genoeg, om verscheidenen gevangenen de vrijheid weder te geven. Onder dezen bevond zich een grijsaard, sinds zeven-en-veertig jaren aldaar gekerkerd, en die al de verveling, al den schrik en alle de ellenden, daaraan verbonden, gedurende zulk een ontzettend tijdperk, met moed en standvastigheid gedragen had! Daar opent zich op eens, ter ongewone ure, zijne gevangenis, en kondigt men hem zijne vrijheid aan! De oude man vertrouwt zijne ooren niet; hij houdt het voor een' droom, en eerst na herhaalde verzekeringen waagt hij het, zijn jammerhol te verlaten. De trappen, de galerijen, het voorplein, alles dunkt hem zoo groot, zoo uitgebreid; - angstig staat hij stil; - hij schijnt zich als in de wijde ruimte te verliezen; - hij ziet naar den hemel, alsof hij dien voor de eerste maal aanschouwde, en hij kan het helder daglicht niet meer verdragen. Men wil hem in een rijtuig naar zijne voormalige woning brengen; maar, wijl hij die beweging niet kan verduren, moet men hem geleiden. De arme man vindt zijn huis niet weder; een openbaar praalgebouw heeft deszelfs plaats vervangen, en de gansche wijk der stad heeft zoo vele verandering ondergaan, dat hij zich aan niets meer kan herinneren. Vergeefs monsteren zijne verzwakte blikken elke gedaante, die hem voorkomt; - alles is hem vreemd, alles onbekend geworden; - hij kent geen mensch, en geen mensch kent hem; - hij weent, en wenscht zich in zijnen kerker terug. Bij het noemen der Bastille, bij het gezigt zijner versletene kleedij, die eene halve eeuw verouderd is, omringt hem eene menigte volks, door medelijden en nieuwsgierigheid bijeenverzameld. Maar ook de oudsten uit den hoop kunnen hem op zijne vragen geenerlei voldoend bescheid geven; toen, bij geval, zijn portier, die,
sinds vijftien jaren door ouderdom buiten staat eenig werk te doen, in een klein huisje kommerlijk leefde, hem bejegent. Ook dezen zijn de gelaatstrekken zijns voormaligen meesters onkenbaar geworden, en hij herinnert zich alleen nog deszelfs naam. Sidderend vraagt de grijsaard naar zijne betrekkingen, en met ontzetting verneemt hij, dat zijne vrouw reeds vóór dertig jaren van droefheid en armoede gestorven is, dat zijne zonen hunne fortuin in andere werelddeelen zijn gaan zoeken, en dat niet één zijner vrienden meer in leven is. De bediende verhaalt hem dat alles met die onverschilligheid, waarmede men langverledene en schier vergetene voorvallen vermeldt. De ongelukkige oude man jammert, en - jammert alleen. De talrijke menigte, die

{==191==} {>>pagina-aanduiding<<}
rondom hem staat, en die hem niet dan vreemde aangezigten vertoont, doet hem de overmaat zijner ellende nog sterker gevoelen, dan de eenzaamheid, waarin hij tot duslange had versmacht. - Geheel ter neder gebogen onder zijne smart, laat hij zich naar den Minister geleiden, die hem de vrijheid had wedergegeven. ‘Laat mij,’ dus spreekt hij, ‘weder naar mijne gevangenis terugbrengen, waaruit ge mij te voorschijn hebt gebragt! Wie is in staat, alle zijne bloedverwanten en vrienden, een gansch geslacht te overleven? Wie kan den dood van alle de zijnen vernemen, zonder zichzelven in het graf te wenschen? Alle de sterfgevallen, die anderen een voor een en van tijd tot tijd bejegenen, hebben mij in één enkel oogenblik getroffen. Van alle menschelijk verkeer afgezonderd, kan ik voor mijzelven leven; onder de menschen kan ik noch voor mijzelven, noch voor hen leven, die mij allen nieuw en vreemd zijn, en voor wie mijne smart niets anders is, dan eene ijdele hersenschim. Sterven heeft niets verschrikkelijks; maar alle zijne geliefden te overleven, dat, dat is ontzettend!’ - De Minister was tot in zijne ziel geroerd. Men gaf hem den ouden portier tot gezelschap, met wien hij nog van zijne vrouw en zijne kinderen konde spreken. Dit was dan ook de éénige troost, die hem overbleef; want hij wilde met het nieuwe geslacht niet verkeeren, hetwelk hij niet had zien opgroeijen. Te midden van het gewoel der groote stad leefde hij als een kluizenaar, gelijk in zijnen kerker, en de rouw over alle zijne verlorene geliefden brak hem weldra het hart. - Zoo stierf het rampzalig slagtoffer der dwingelandij, oud en des levens moede, korten tijd na zijne bevrijding. Waarom hij zoo lang in den kerker versmacht had, is niet bekend, en zal ook nimmer bekend worden, daar bij de vernietiging der Bastille, den 14 Julij 1789, alle de Akten in dezelve mede eene prooi der vlammen werden.

Aan den heer Evers, na deszelfs laatste voorstelling van Seïd, in het treurspel Mahomet.

Apollon lai fit des oreilles d'ane, pour avoir trouvé le chant du Dieu Pan et de Marsias plus beau que le sien.



Dict. de la fable, article Midas.

Niet in een' forschen reuzenbouw, 
o Seïd! kan de kunstgloed wonen, 
Dien 't koel verstand bewondren zou 
In Melpomeen's gevierde zonen. 
Die gloed ontspringt uit reiner wel, 
Dan ligchaamsvorm of ledenspel. 

{==192==} {>>pagina-aanduiding<<}

Niet daardoor, dat een Stentor schreeuw', 
Als hij Alcides' heldendaden 
Ten gorgel uitbrult als een leeuw, 
Zal hij den God in zich verraden. 
Neen! Theseus' dappre tijdgenoot 
Blijft, door zichzelven, fier en groot. 
 
Natuur heeft, spelende in haar werk, 
De menschen ongelijk geschapen. 
Zij, in Achilles trotsch en sterk, 
Laat in Narcis de krachten slapen, 
En houdt, met deze speling, ligt 
Haar' arbeid in zijn evenwigt. 
 
Maar, onafhanklijk van de stof, 
Wekt ware kunst de sluimrende ooren. 
Zij, die uit geest is, moet geen' lof, 
Geen gisping, dan van wijzen, hooren. 
Dat zij de stem, die tot haar spreekt, 
Als haar de waarheid soms ontbreekt! 
 
Wat nood, of dan de dwaasheid smaal' 
En Midas-ooren zich verheffen, 
Als Hamlet niet, in leeuwentaal, 
De ziel van wie hem hoort wil treffen! 
Is hij daarom op éénen keer 
Veranderd, en geen Hamlet meer? 
 
Een kunstnaar staat altoos alleen. 
Hij heeft, hij hebbe zelfs, geen voorbeeld. 
Natuur en schoonheid zijn hem één. 
Hij ziet en toetst; hij wikt en oordeelt, 
En uit den tempel van zijn hart 
Schetst hij de vreugde en ook de smart. 
 
Als Febus' licht, zoo rein en klaar 
Is 't vuur, dat opvonkt uit zijn binnen. 
Zijn ziel kiest onder valsch en waar; 
Zijn tong verplet, wie 't valsche minnen; 
En Nero, die de menschheid hoont, 
Blijft hem een monster, schoon gekroond. 
 
Wat zegt het, Seïd! als de toon 
Der kunst zich uit uw ziel doet hooren, 
Of Midas, aan zijn kap gewoon, 
Onwillig rammelt met zijne ooren? 
Één lofspraak van 't gezond verstand 
Is meer, dan kroonen uit zijn hand. 






{==193==} {>>pagina-aanduiding<<}

Mengelwerk.

Over de orde; voor huisvrouwen en huismoeders.

eene voorlezing.

Door H. van Loghem.

De Natuur, hetzij wij het verbazend groote of kleine gadeslaan, onze oogen op het mateloos ruim, waarin ontelbare bollen zweven, of, door het kunstglas geholpen, op het naauwelijks zigtbare vestigen, vertoont ons alom zamenhang, regel en orde. Die orde is de band, welke alles vereenigd houdt, aan de behoeften van elk wezen of voortbrengsel derzelver krachten dienstbaar maakt, zorgt, dat deze nimmer aan het nuttelooze en overtollige worden verspild; terwijl zij alles, wat bestaat, aan deszelfs bestemming doet beantwoorden. Die orde verzekert het geluk der staten en de welvaart der huisgezinnen, immers voor zoo verre deze door de rampen, van het ondermaansche onafscheidelijk, niet getroffen worden; zij is de éénige waarborg voor die duurzaamheid, welke men op aarde kan verwachten; zij behoudt, wat, zonder haar, verloren zoude gaan. Het gebrek aan orde veroorzaakte den val van zoo vele rijken en gemeenebesten, deed de heerlijkste ontwerpen mislukken, en maakte den voortreffelijksten aanleg onvruchtbaar in het voortbrengen van het goede, schoone en edele. Dat gebrek moesten zoo vele millioenen, door schattingen en knevelarijen uitgemergelde, ingezetenen beweenen; en hoe menige moeder riep niet, wanhopend, op het wrak der gestrande huwelijksboot uit: ‘Ach, had ik orde gekend!’ Bij de eerste oefeningen der jeugd is dezelve niet minder noodig, dan op de steile baan van kunsten en wetenschap-
{==194==} {>>pagina-aanduiding<<}
pen. Zonder haar verspreiden zich de stralen van het licht nutteloos, daar geen brandpunt dezen vereenigt; verspilt men de schitterendste vermogens van den geest; liggen de verzamelde kundigheden als in eenen bajert, waaruit slechts dwaallichtjes flikkeren; wordt, eindelijk, niets dan het wanstaltige voortgebragt, dat ons belagchelijk maakt.
Het is de overtuiging van de hooge waarde dier orde, welke mij heeft doen besluiten, dit uur aan eene opzettelijke beschouwing van hare voortreffelijkheid te wijden; terwijl ik, van het onafzienlijk geheel niet meer dan een plekje kunnende behandelen, mij tot den zoo belangrijken kring, in welken de huismoeder voorzit, in eene gemeenzame voordragt, bepalen zal.
Ja, mijne geëerde Hoorderessen! het tooneel van uwe zorgen, van uwen onvermoeiden ijver wordt door orde een Eden. Zij onderhoudt, wat gij schiept; voedt, maar overlaadt nimmer; vermeerdert de genoegens, zonder derzelver bronnen uit te putten; stuurt zonder dwang; verbindt den man aan zijne woning; bezielt reeds vroeg uwe zonen met haren geest, en leert uwer beminnelijke dochters den weg, dien gij haar baandet, tot eer uwer kunne, betreden. - Zonder haar!... Neen, ik waag het niet, voor eene vergadering van nijvere en zorgende vrouwen en moeders het tooneel te schetsen, waarop, ongestraft, de snoeplust zijne rol speelt; het spreekwoord: ‘van eens anders leder is het goed riemen snijden,’ onophoudelijk wordt bewaarheid; men de gewigtigste belangen verwaarloost; de verspilling, zonder verhooging van het genot, gestadig toeneemt; de hand, die regelen, bewaren, onderhouden, sparen en herstellen moet, zich vertoont, als ware zij verlamd; de scheur ons aangaapt; de roest invreet; koper en tin hunnen glans verloren hebben; een gedeelte van den dag verslapen, de nacht der vermaken gewijd, de verwarring steeds grooter wordt; men de toekomst geheel uit het oog verliest, om, eindelijk, op de klip der zorgeloosheid te stooten, en der behoefte in de nijpende armen te zin-
{==195==} {>>pagina-aanduiding<<}
ken; - neen, ik schets het niet voor Nederlandsche maagden en vrouwen. Liever wil ik haar op de heerlijke vruchten dier orde wijzen, en haar in eenen tuin rondleiden, wiens heerlijke bloesems en verrukkelijk ooft wij aan haar verschuldigd zijn.
I. De orde beveelt zich aan: Omdat zij het geheel omvat. Edele huisvrouw! wanneer men u ook bezoeken moge, alom bemerkt men uwen geest. Op het blozend gelaat uwer kinderen lezen wij, dat orde de matigheid leert en de gezondheid bevordert; in elk vertrek vinden wij alles op zijne plaats, van niets te veel en, voor zoo ver uwe omstandigheden dit gedoogen, van het vereischte genoegzaam; de pracht verblindt niet, maar alles lacht ons aan, wat voor ontleenden luister vatbaar is. Zij straalt van het gewaad uwer lievelingen af: want het vertoont ons het nette van de ouderhoudende hand. Uwe tafel bewijst, dat de verspilling bij u niet woont, maar verlichte vrouwelijke zorg het gezonde kiest, het toereikende geeft, en het overtollige afsnijdt. Ondergeschiktheid is hier geen gewrocht van den dwang, maar van de zijden koord, welke allen leidt, zonder pijnlijk gevoel te veroorzaken. Gij beveelt op den minzamen toon, en ieder gehoorzaamt zonder dralen; gij ontzegt de overdaad, en elke hand is gereed tot besnoeijen en sparen; gij wijst het gebrekkige aan, en allen beijveren zich om het te verbeteren; gij, eindelijk, zijt de beminnelijke gebiedster, wier doorzigt men zegent, wier schepter men kust.
Omdat orde niets te gering acht. Gij kent het gewigtig onderscheid tusschen beuzelingen en kleinigheden; en, terwijl gij de eerste uwer aandacht onwaardig rekent, ziet gij de laatste nimmer voorbij. De ondervinding leerde u, van hoe veel belang deze in het huisbestuur zijn; hoe veel de vastheid van het geheel van de geringste der bouwstoffen afhangt; hoe zeer de eene wijze de voorkeur boven de andere verdient; tot welke sommen die kleinigheden, na het verloop van eenigen tijd, klimmen; wat men, eindelijk, door gezet overleg en eene verstan-
{==196==} {>>pagina-aanduiding<<}
dige keuze besparen kan. Gij weet het: morgen kan de turf ook dienen, welken gij heden aan den haard missen kunt; op den avond van heden volgen andere, wanneer de bespaarde olie de lamp zal vullen; kan het vet of de boter nog eene besnoeijing lijden, dat uitgewonnene helpt naderhand den pot smeren; het jakje of kleed, nog eens gelapt, blijft veelligt een paar maanden langer bruikbaar: en, zoo handelende, zoo zorgende, dankt u de gevoelige echtvriend, aan het einde van het jaar, met eenen hartelijken kus, voor het overschot, dat hij aan u verschuldigd is.
Omdat orde alles op den regten tijd doet. ‘Niet te vroeg of te laat,’ zie daar uw regel. Des morgens, bij het ontwaken, datgene het eerst gedaan, wat, vóór alles, uwe zorgen vereischt: die voor de pakjes uwer kinderen, het kleed van den echtgenoot, en het voedzaam ontbijt. De kleine zuigeling gaat voor, en besluit aan den avond het tooneel, eer gij uwe oogen luikt; maar ieder krijgt die beurt, welke orde hem toewijst. Dan, wee der spin, welke uit haren schuilhoek wordt verdreven; terwijl de stofwolk om u heen getuigt, dat gij uwer moederen aard hebt ingezogen. Nu vereischt de keuken uwe tegenwoordigheid; en daar streelt u de overtuiging, dat het eenvoudig geregt van uw toezigt het smakelijke voor uwe dierbaren zal ontleenen. Bij tusschenpoozen toovert gij met de naald; en het net gevlijde, dat u omringt, getuigt, wat ijver vermag. Bij het bezige der handen zijn uwe lippen onvermoeid in het leeren en vormen voor deugd en godsvrucht van uw kroost. Regt moederlijk genot aan de tafel; korte verpoozing na dezelve; den namiddag aan de zorg voor den avond, deze aan die voor den volgenden dag gewijd, en het hoofd niet nedergelegd, dan na alles geregeld te hebben. O, eerbiedwaardige huismoeder! konde ik u tot in de kleinigheden volgen, dan, voorzeker, zouden wij u ook in datgene bewonderen, wat thans buiten ons bereik ligt.
Omaat orde, binnen den kortstmogelijken tijd, het

{==197==} {>>pagina-aanduiding<<}
noodige verrigt. Bij u vinden wij een oog, dat alles opmerkt; de hand, welke zich tot ieder voorwerp uitstrekt. Regel wijst de beurt aan; en zoo wordt er niets verzuimd, niets om dat verzuimde ter zijde geschoven. Waar alles zijne plaats heeft en gereed ligt, gaan de kostbare oogenblikken, door het zoeken, niet verloren; waar orde heerscht, heeft een welberekende overgang plaats, welke de krachten niet uitput, maar spaart. Het geregeld denken en werken geeft den geest en der handen eene hebbelijkheid, welke, als van zelve, tot het doel leidt. Drukte heerscht nimmer daar, waar alles geregeld wordt afgedaan; gemakkelijkheid vertoont zich alom; en zoo wint uwe zorg, bij het verrigten van het eene, de oogenblikken uit, die gij aan het andere wijden kunt. De raderen van het opgewonden uurwerk, waarvan gij de slinger zijt, loopen ongestoord rond; het een vat in het ander; ja, zoo vermogend werkt gij op ieder deel, dat men noch overijling noch vertraging bemerkt.
Omdat de bespaarde tijd zoo kostelijk is. Oogenblikken uit te winnen, om meerdere zorg voor man en kinderen te dragen; het getal der dienstboden te kunnen verminderen, alzoo toch veelal derzelver nuttigheid in eene omgekeerde rede tot dat aantal staat; zelve te verdienen, wat anders eene uitgave wordt; minder afhankelijk van anderen te zijn, en meer op eigene krachten te kunnen steunen; den tijd te besparen voor dat algemeen overzigt, waartoe de gelegenheid, bij den drang van opeengestapeld werk, maar zelden gevonden wordt; uurtjes te vinden, om die aan de vorming der jeugd te besteden; na volbragten pligt, ook aan eenige uitspanningen deel te kunnen nemen: wie zoude dit niet wenschen? Hiernaar tracht gij, edele huismoeder! en de Voorzienigheid, wier beeld gij zijt, vult uwen korf met vruchten, wier geur alles overtreft.
Omdat orde nimmer de toekomst uit het oog verliest. Beklagenswaardig is het huisgezin, alwaar men voor deze niet zorgt. De dag van heden neemt dikwerf alles weg, wat ook voor morgen moest dienen; de voorraad wordt

{==198==} {>>pagina-aanduiding<<}
verteerd of verwaarloosd, en welhaast laten zich het geheel gemis of het ontoereikende pijnlijk gevoelen. Wanorde is als de kanker, welke gestadig voortgaat en welhaast niets meer overlaat; en eindelijk beweent de achtelooze hare dwaasheid op de puinhoopen van eigen geluk en dat van man en kinderen. Maar u, zorgende huisvrouw! zweeft die toekomst altijd voor de oogen: van niets neemt gij te veel, maar het noodige; karigheid besnoeit het genot niet, maar de milde en tevens zuinige hand meet voor uwe lievelingen; niets wordt aan het geval overgelaten, maar, zoo veel mogelijk, vooruitgezien en berekend: en zoo kome dan de winter of de zomer: voor den eersten hebt gij uwe kuipen gevuld, voor de welvoorziene markten van den laatsten den bespaarden penning weggelegd.
Omdat orde het beste voorbeeld voor de jeugd is. De regelende geest dier orde leidt het kind, aan eene behoedende hand, den regten weg op, het dwaalspoor voorbij; bewaart de gezondheid van die teedere bloem; gedoogt den snoeplust niet, die het ligchaam en den smaak bederft; stelt de juiste evenredigheid daar tusschen arbeid en rust, oefening en verpoozing, inspanning en vermaken; houdt den geest gestadig in die stemming, welke voor de werkzaamheden dezes levens wordt vereischt; komt dat verbeuzelen van den tijd voor, hetwelk dikwerf, maar al te spoedig, de kracht van gewoonte verkrijgt; leert den dag doelmatig verdeelen, zonder de krachten te overspannen; is de veer, die den geregelden gang geeft, maar het hollen niet gedoogt; leidt aan eenen teugel, dien men liefheeft; maakt het straffen onnoodig, daar zij de gelegenheden tot overtredingen wegneemt, en bevordert de deugden, door den verkregenen lust om wèl te leven. Hebben de jongeling en het meisje dagelijks het voorbeeld dier orde voor oogen, dan wordt de plooi, die zij daardoor ontvangen, nimmer uitgewischt, en zij treden eenmaal als werkzame leden in de maatschappij, door dien geest bezield, en den stempel der eerbiedwaardige moeder dragende. Men ziet het den jongeling aan,

{==199==} {>>pagina-aanduiding<<}
wanneer hij zich den handel wijdt, eene openbare loopbaan intreedt, of, in stille afzondering, de kunsten en wetenschappen beoefent; men bemerkt het aan de beminnelijke maagd, aan de bekoorlijke jonge vrouw, dat zij gevormd werden door eene leermeesteres, doordrongen van de onloochenbare waarheid: ‘orde bouwt op, wanorde breekt af.’
II. Het voorbeeld van orde, dat de ijverige en zorgende huismoeder geeft, gaat voor de maatschappij niet verloren.
Hij, die haren tempel nadert, wordt door den eenvoudigen en weldadigen glans getroffen; wie denzelven binnentreedt, brengt haar het offer eener ongeveinsde bewondering; wie hare kinderen ziet, gevoelt diep, wat zulk eene leidsvrouw vermag. Aan hare dienstboden bemerkt men, wie deze vormde: het zindelijke, nette, innemende, van pracht noch zwier ontleend, lacht ons bij dezen aan. Nimmer hoorden de buren in hare woning het geschreeuw der drift bij de bestraffing, noch het rumoer van gezelschappen, die der kieschheid niet betamen. Schulden maakt zij niet, en ieder levert haar gaarne. Zij heeft voor het bedrog minder dan andere huismoeders te vreezen: want de geheele stad kent haar geoefend oog en verkregene ondervinding. Bij de weduw vindt men de vruchten van het gespaarde, en het weesje tiert van hetgene zij heeft uitgewonnen. Op de huishouding, waarvan zij de ziel is, zijn de oogen van allen, die den smaak voor het goede en edele niet verloren hebben, gevestigd. De vrouw, die leeren wil, zoekt tot haar te naderen; de jonggehuwde eene verkeering, welke zoo vele nuttige lessen belooft. Op haar wijst de welmeenende moeder hare dochters, de bekommerde vader eene spilzieke gade. Zij is een zegen voor hare dierbaren, eene lichtende ster voor de zamenleving. o, Mogt ik de namen noemen van die eerbiedwaardige moeders, wier grootheid door den zedigen sluijer henen schittert; mogt ik haar eene hulde brengen, warm als den eerbied, dien mijn hart voor haar gevoelt! Maar neen: waarom zoude ik de nederigheid doen blozen?

{==200==} {>>pagina-aanduiding<<}

III. Er is, eindelijk, een verbazend onderscheid tusschen orde en beuzelarij.
Elsje kan maar niet dulden, dat hare dienstboden zich eenig genot, boven de gewone bekrompene maat, veroorloven; maar om hetgeen zij verwaarloozen of verslonsen bekommert zich de, anders goede, vrouw niet. Aanstonds bemerkt zij het, wanneer een kopje of eene vaas is verplaatst; maar de bersten en scheuren ontsnappen haar. De pot moet op den bepaalden tijd te vuur; maar het verbranden of niet gaar koken laat zij geheel der keukenmeid over. Zij zorgt onvermoeid voor den glans van koper en tin; maar de vlekken in de kleederen van hare kinderen vallen haar niet in het oog. Bij het koopen van kleinigheden zal zij, zoo als men dit uitdrukt, op een centje doodblijven; maar zij vergeet het aanschaffen der behoeften op den geschikten tijd, en betaalt die later tot eenen aanzienlijk hoogeren prijs. Zij slooft wel van den morgen tot aan den avond; maar dat slooven brengt geene vruchten voort. Bij die zoogenoemde orde wordt er verspild, gesnoept en gekaapt, en de hand, die regelt en behoudt, niet uit de mouw gestoken. Onder een bedriegelijk uiterlijk vreet het verderf in, en de welvaart gaat van lieverlede verloren. - Maar orde, gestadig op de wacht, en in overeenstemming met vermogen en omstandigheden; altijd gereed, maar zich nimmer overijlende; het meerdere en mindere op derzelver juiste waarde schattende, zonder te verbeuzelen of te overdrijven; geene angstige bekommering voor de toekomst, maar wijze maatregelen, om ook in deze gelukkig te kunnen zijn; zonder bekrompenheid zuinig; zonder zwakheid weldadig; zonder strengheid den teugel vasthoudende; het voorbeeld van maat en regel gevende, en die van de ondergeschikten vorderende; in één woord, de heerlijke Natuur volgende, die ons eene huishouding vertoont, door de hoogste Wijsheid en Liefde ingesteld: zoude dit alles niet vruchtbaar in zegeningen zijn? O, verrukkelijk het tooneel, waar wij het aardsche beeld der Voorzienigheid aanschouwen; waar de man der waardige

{==201==} {>>pagina-aanduiding<<}
gade zijne genoegens is verschuldigd; het kroost wordt gevormd, om eenmaal hare voetstappen te drukken; de ondergeschikte uit liefde dient! Overvloed bij beperkte behoeften; gematigd genot voor het tegenwoordige; zekerheid voor de toekomst; middelen om wèl te doen, de gezegende vruchten van zuinigheid en overleg: o, mogten wij dat tooneel alomme aantreffen, vooral op den, zoo dierbaren, vaderlandschen grond, waar deze deugden te allen tijde tierden! Mogt de ziekte van onze eeuw, de alles verslindende weelde, welke, helaas! reeds zoo velen heeft besmet, niet langer veld winnen, maar door echt vaderlandsche mannen en vrouwen in haren verderfelijken voortgang worden gestuit; mogt Nederland altijd een voorbeeld voor andere volken blijven! Ja, mijne Hoorders en Hoorderessen! dit zal het. De geest onzer voorvaderen zweeft in ons midden, terwijl wij ons met deze beschouwing bezig houden. Zachtkens fluistert hij ons toe: ‘Behoudt de kroon, welke wij verworven hebben.’ En zouden wij dit niet; opdat nimmer de naneef redenen moge hebben, om over ons te blozen!




Joannes Vollenhove, in zijn leven, karakter en letterkundige werkzaamheden, beschouwd.

(Vervolg en slot van bl. 176.)

Het is meermalen opgemerkt, dat eene even uitstekende behandeling van proza en poëzij door een' en denzelfden persoon zeldzaam gepaard gaat, mogelijk wel om het digt ineenloopen van beider grenzen, waardoor de Prozaschrijver zoo ligt in verzoeking komt, het gebied der dichtkunst, en, omgekeerd, de Dichter dat van het proza te betreden. Dan, wat ook de reden van dit verschijnsel zijn moge, zeker is het, dat, gelijk vollenhove een uitmuntend Prozaïst was, hij insgelijks, in vele opzigten, een voortreffelijk Dichter geweest is. - Aangaande zijne vorming als zoodanig zij opgemerkt, dat zijn dichtenslust reeds vroeg in hem ontwikkelde, dien hij had

{==202==} {>>pagina-aanduiding<<}


uit 's moeders borst gedronken, 
Of van zijn vader, als ten erfgoet, kreeg geschonken, 
Wiens dicht en minnezang zijn moeders hart en zin 
Bekoorde en roerde tot gereder wedermin. (*) 

De zucht, derhalve, tot de poëzij was er, even als bij zijn' Broeder; zij behoefde slechts bestuurd en veredeld te worden. Gelukkig leefde hij in een' tijd, dat hiertoe, door hetgene twee der uitmuntendste hervormers in de Nederlandsche letterkunde gedaan en geleverd hadden, de meest voldoende gelegenheid bestond; gelukkig, dat hij zich, ter regeling van zijn dichterlijk talent, zoodanige en geene mindere modellen ter navolging voorstelde! Hooft en vondel, ziet daar de mannen, op welke zich zijn oog vestigde! - Hooft gold bij hem bovenal. Gelijk hij uit den mond van vondel zelven gehoord had, dat deze zonder hooft geen vondel zou geweest zijn (†), zoo betuigde hij ook in een vers aan den Heer arnout hooft, dat, zoo hij ooit zijne luitesnaren siks spande, zijn geest aan dat licht zijn licht ontstoken had. Geene gelegenheid liet hij ongebruikt, om in den lof van diens schriften breed uit te weiden: hij noemde ze een bloemhof, een banket om 't hart te sterken, en vond er zijn' lust in, om daaruit,

Gelijk in 't Gooi een wakkre honigbij, 
Geen' honigschat, maar nektar te vergaren. (‡) 

Vooral stonden de Nederlandsche Historiën bij hem op den hoogsten prijs. Wanneer hij er van spreekt, dan weet hij naauwelijks woorden te vinden, om zijne vereering uit te drukken; dan is het:

o Wonderwerk, bij blinden, vol verkeertheit, 
Alleen gelaakt! o Hollants taalsieraat! 
o Staatkompas! o School van raat en daat! 
Uw waarde recht te zien ontdekt geleertheit, 
Die ogen heeft. o Gout-, o zilvermijn 
Vol schatten, waardt gezocht met moeite en pijn! 


{==203==} {>>pagina-aanduiding<<}

Hij kon den wensch niet onderdrukken, dat de Bataafsche Helikon dit meesterstuk zou beoefenen, als een vliet, een' klare hengstebron voor hunnen geest, van Poëzij bezeten, en den Schrijver de kunst afzien, hunne moedertaal in haar rijkdom, kracht en zuiverheid te melden; terwijl hij, als de slotsom zijner bevindingen, allen, die de pen tot schrijven opvatten, met allen mogelijken ernst toeroept:

Zo uw pen zich eer en duur belooft, 
Begint toch niet in 't Neerlantsch zonder hooft. (*) 

Aldus waardeerde hij hooft; maar ook vondel schatte hij zeer hoog. Deze was het geweest, die hem, in het bloeijen van zijn tijd, als met een scherpe spoor prikkelde om ten berg, den zangrei toegewijd, recht op te stijgen (†); deze, die hem de hoop had ingeboezemd, dat hij hierin gelukkig slagen zou. Zijne lessen en schriften waren hem dan ook altijd dierbaar, zijne uitspraken gewigtig, zijn voorbeeld heilig, zijne goedkeuring en vriendschap onwaardeerbaar; terwijl hij, door de aangenaamste ervaring geleerd, den Dichteren te gemoet voert:

Dichters, wilt gij eer inleggen, 
Met maatzang, die vermaakt, of sticht, 
Leert vondels taal, Parnastaal, spreken: 
En dient u zelfs van zijn gebreken, 
Om licht t' ontsteken aan dit licht. (‡) 

Vondel en hooft, hooft en vondel waren derhalve de leidslieden van vollenhove's jeugd. Bij dezen voegde zich, in de eerste jaren van zijn' dienst, of ligt reeds vroeger, nog een ander, die waardig was, aan hunne zijde op te treden; ik bedoel rabo herman schele, een' man nog meer ver-
{==204==} {>>pagina-aanduiding<<}
heven door zijne verdiensten en deugd, dan door den adel zijner geboorte, doortrokken van de letterkunde der Grieken en Romeinen, welker laatsten stijl hij, naar vollenhove, als zelfs de aeloudheid schreef, buitengewoon bedreven in de staatkunde en geschiedenis, door veel reizen en verblijf in Frankrijk en Italië beschaafd, en dit alles, bovendien nog, versierende door lieftaligheid, opregtheid en godsvrucht. Deze rijkbegaafde man was het, die in het gemoed van den jongen vollenhove eene edele glorizucht ontvonkte en aankweekte, wanneer hij hem in welsprekende taal de schoonheid der deugd vertoonde, of diens eerste hersenvruchten met zijne goedkeuring vereerde. Is het vreemd, dat de dankbare leerling hem oneindig hoog schatte, door zijn' vroegtijdigen dood (1662) diep, zeer diep getroffen werd, en dat, terwijl grevius 's mans nagegedachtenis te Utrecht door eene Latijnsche redevoering vereerde, die de Heer scheltema een meesterstuk noemt (*), hij zulks door een voortreffelijk Nederduitsch dichtstuk (†) deed, waarvan ik mij niet weerhouden kan eenige regels mede te deelen. Na
gezegd te hebben, dat schele het hart te hoog had, om de eer met een eerzuchtig oog aan te zien, en dat het hem door Overijssel zoo spade opgedragen Drostambt geene erkentenis van de groote diensten, den staat bewezen, kon strekken, gaat onze Dichter dus voort:

't heerschen stont 
Aan schele en zijn gemoet: wien hoeft hij naar den mont 
Te zien, of wien gezag en staatbewint te danken? 
Een' troon, een' schepter, die van wijken weet noch wanken, 
Schonk hem zijn wijsheit: dees verheft hem op den troon 
In 't stilste boekvertrek: die heerschappij staat schoon 
Voor schele, altijt een Drost, en altijt opperkoning. 
Geen Alexanders staf, geen purper, gene kroning 
Versieren zo een' helt, als temmen van 't gemoet, 
Eertijtels, pracht en praal wechschuppen met den voet, 

{==205==} {>>pagina-aanduiding<<}

Zich zelf beheerschen, om geen heerschappijen slaven, 
En staatzucht schuwen, al te heet en blint in 't draven. 
Hij was aan 't Drostampt niet, aan hem was 't algemeen 
Verbonden, die geen' dienst noch eerampt acht te kleen, 
Daar 't vaderlant bij wint. Mogt ieder ampt dus pralen, 
Hoe zou het vrije Lant opluiken van die stralen! 
De Godtsdienst beurde 't hooft; de moetwil kreeg de schop: 
Rechtvaardigheit nam toe, en raakte 'er boven op: 
's Lants zegen vloeide, als dau, van boven versch geregent; 
Geleek den IJsselvliet, die hele landen zegent, 
De quynende akkers laaft, en mest met zijnen stroom, 
Voor beemden, vee en vrucht, en ieder wellekoom. 

Door zulk een driemanschap vroeger en later geleid, en van den geest der Ouden doorvoed, kon vollenhove geen alledaagsch, moest hij een zoo voortreffelijk Dichter worden, als hij inderdaad geweest is.
Ja, vollenhove was een voortreffelijk Dichter, waardig der groote mannen, die hij zich ten voorbeelde gesteld had. En als wij dit beweren, loochenen wij hiermede niet, dat hij ginds en elders wel eens gezocht en onnatuurlijk is; dat hij, ofschoon vondel hem een' vollen vruchthoren noemde, niet altijd zulke geurige en verkwikkende vruchten uitstort, als waarop de kiesche smaak verlekkerd is; dan zijn wij niet vermetel genoeg, onze bevoegdste kunstregters te weêrspreken, die in hem reeds de sporen meenen te zien van het verval in de Dichtkunst, dat later zoo bedroevend, maar dan toch, naar onze gedachten, veel zigtbaarder was in zijn' kunstvriend brandt, en vooral in diens beide Zonen. - Vraagt nu iemand naar de vermoedelijke reden, waarom vollenhove's poëzij, dikwijls zoo waardig en krachtig, zich over het geheel niet beter staande houdt, en wil hem het antwoord, dat dit uit de mindere geestkracht der natie na den Munsterschen vrede moet verklaard worden, niet geheel voldoen, omdat de vurige antonides vollenhove's tijdgenoot was, dan wagen wij het, hem in bescheidene overweging te geven, of ook het volgende ter verklaring van dit verschijnsel

{==206==} {>>pagina-aanduiding<<}
eenigzins dienen mag. Vollenhove, vooreerst, was, uit kracht zijner bediening, tot eene gedurige behandeling van het koeler proza verpligt, hetgene ligt aanleiding kon geven tot prozaïsche gedachten en uitdrukkingen in oogenblikken, wanneer hij zelf wenschte als Dichter te denken en als Dichter te spreken. Vollenhove, al verder, was, uit zucht tot netheid, en om zijn vernuft te oefenen, een groot minnaar van zijn werk te beschaven. Zijne brieven aan brandt, waarin menigte van voorslagen voorkomen, om dit voor dat, of dat voor dit of iets anders te stellen, bewijzen zulks; gelijk ook hiervan getuigden zijne nagelatene papieren, waarin men dezelfde gedachten op onderscheidene wijzen door hem heeft uitgedrukt gevonden (*). Maar de ervaring van latere tijden heeft geleerd, hoe nadeelig voor de Poëzij dat eeuwige kunstelen geweest is. Halma betuigde onzen Dichter, dat diens eerst gekozene uitdrukking, als de vrijste uitstorting van den geest, gemeenlijk de gelukkigste was (†). Eindelijk, vollenhove had veel moeite met het vinden der rijmklanken (‡); en men weet, dat hij, die hierin minder gelukkig is, om het rijm menige schoone en verheffende gedachte moet laten verloren gaan. Indien, dachten wij wel eens, indien hij zich om deze zamenstemming der eindklanken niet bekommerd en rijmelooze verzen geschreven had, wie weet, hoe hoog wel zijne onbelemmerde vlugt zou gegaan zijn! Dan, hij was geen vriend van rijmeloos dicht, dat, naar zijn gevoel, op het einde
van ieder' regel, als met een valsch geluid, zijno verwachting telkens te leur stelde, en ook bij brandt, na zijn Vredegedicht van den jare 1648, was afgekeurd (§). - Doch, genoeg: wij erkennen, dat zijne gedichten in verhevenheid en kracht voor die van antonides moeten onderdoen; maar, dwalen wij niet geheel, dan bezitten zij desniette-
{==207==} {>>pagina-aanduiding<<}
min vele voortreffelijkheden, die hem tot den rang verheffen van den waarachtigen Dichter. - Een oog op zijne werken zal, hopen wij, onze meening regtvaardigen.
Reeds als jongeling stortte vollenhove's gevoel zich in zangen uit, waar kenners den zwier, de maat en den klank van waardeerden, en aanleiding in vonden, hem aan te moedigen. Zoo het schijnt, heeft ons echter zijne kieschheid in de uitgegevene Poëzij niets geleverd, dat vóór den Kruistriomf gedicht is. Met dezen deed hij, nog pas te Zwolle (1656), zijne eerste, inderdaad schitterende, optrede als Dichter. Dit dichtstuk, herhaalde reizen herdrukt, bezorgde hem grooten roem, en bekoorde zelfs vondel in die mate, dat hij, op het zien daarvan, in verrukking uitriep: ‘dat is een groot licht, maar jammer dat hij een Predikant is!’ een bijvoegsel, dat de groote Dichter, bij meerdere kennis aan den beminnelijken maker, die in lang geen bogerman, smout of kloppenburg, maar brandt's vreedzamen Christen zoo gelijk was, zeker wel zal hebben ingetrokken. Zulk eene getuigenis nu, door zulk eenen man, is reeds berekend, om ons ten voordeele van dit gedicht in te nemen; maar wanneer wij de moeite nemen, het bedaard na te gaan, dan zullen wij de stralen van dat licht ook zelve bemerken. Het is wel waar, er komen dikwijls trekken van valsch vernuft in voor, die hinderlijk, vergelijkingen, die overdreven, toespelingen, die ongepast, benamingen, die min voegzaam, denkbeelden, die hard en min waardig zijn; doch, in vergoeding hiervan, ontdekken wij vele onmiskenbare schoonheden, den echten Dichter waardig. Vol vuur is terstond de aanhef, en verheft onzen geest, om, met den Dichter, den kruisberg op te stijgen, bij den kruispaal neêr te vallen, en in de zee van 's Heilands grondeloze liefde te verzinken. En wanneer hij, hierop, nu eens het wreede en vernederende van het lijden des
Verlossers in de bijzonderheden afmaalt, dan weder den zondaar als de aanleidende oorzaak hiervan aanklaagt; nu

{==208==} {>>pagina-aanduiding<<}
eens den haat en de woede der vijanden teekent, dan weder de liefde en het geduld, door den Gekruisten aan het kruis geopenbaard; nu eens de zegepraal, door jezus' dood verworven, voorstelt, dan weder ons voorregt en onze verpligting om in dien triomf te deelen: wanneer hij in de voorstelling van deze en andere omstandigheden rijkdom van denkbeelden, waardigheid en geestverheffing ten toon spreidt, dan ziet men het gebrekkige al ligtelijk voorbij; dan laat men zich eenige uitdrukkingen, uit 's Dichters godgeleerde denkwijze ontstaan, gemakkelijk welgevallen; dan billijkt men het oordeel van een zoo juist kenner, als de voortreffelijke de vries, wanneer hij den Kruistriomf zoo verheven van gedachten en treffend van beelden, noemt, als stichtelijk van inhoud (*). - De aard van dit dichtstuk, dat ten naauwste zamenhangt, en waaraan dikwijls één enkel woord eene niet verwachte wending geeft, maakt het moeijelijk, dit oordeel door proeven te staven; wij moeten dus de Lezers uitnoodigen, het zelve in handen te nemen.
Bij den Kruistriomf zijn, vooral in de laatste uitgave, nog vele godsdienstige gezangen gevoegd, onder welke er zijn, die gansch geene geringe waarde hebben. Hoort slechts de volgende echt dichterlijke voorstelling van eens Christens koninklijke heerlijkheit!

Wat eerkroon past, wat glorikrans 
Versiert een Christens hooft 
Op aarde alrê, die pracht en glans 
Van kronegout verdooft! 
Een hemelsch koning, zo de pen 
Des hemels melt, is hij; 
Geboren, en gekoren, en 
Gezalft ter heerschappij: 
 
Geen vorst, die volken wijdt en zijdt, 
Maar die zich zelf regeert; 
Met grote daden t' aller tijdt 
Door Christus triomfeert. 

{==209==} {>>pagina-aanduiding<<}

Gansch koninklijk is zijn geslacht, 
Zijn broeder zelf Godts Zoon: 
En Godt, zijn Vader, schenkt, uit kracht 
Van erfrecht hem de kroon. 
 
Geen aardtsche schat vernoegt zijn' eisch, 
Maar Godt, als 't hoogste goet. 
De hemel is zijn hofpaleis, 
Een Englenwacht zijn stoet. 
Zijn maaltijt houdt hij overblij 
Met Christus vleesch en bloet. 
Geen seestmuzijk ontbreekt hierbij, 
Vol vreugt in wederspoet. 
 
Godts woort en zuivre waarheit strekt 
Zijn koninklijke Raadt; 
De Heilant, door geen feil bevlekt, 
Zijn vorstlijk zielgewaat. 
Wat schoonheit noemt men bij Godts beelt, 
In hem gezien, 't gelaat, 
Dat nooit het alziende oog verveelt, 
Door eew noch tijdt vergaat? 
 
Zijn wijsheit tart de kloeksten, daar 
De Hoogste wort gevreest. 
Zijn kracht bezwijkt in geen gevaar, 
Noch storm van 's afgronts geest. 
Hoe hebt ge een' mensch, o Heer, bezint! 
Uit welk een jammerpoel 
Verheft ge een' worm, een menschenkint, 
Op zulk een' hogen stoel! 
 
Och droeg elk Christen, onbemorst 
Van misdaats smette en smaat, 
Wel zorg, om braaf zich, als een vorst, 
Te houden naar zijn' staat! 
Ging hier onze eerzucht breedt en ruim 
Staag weiden, nimmermeer 
Door snoot vergrijp, of traag verzuim, 
Berooft van al deze eer! 

De zaligheit van een vroom geweten; het hoogste goet alleen bestendig; onwetende wetenschap en dwaze wijs-
{==210==} {>>pagina-aanduiding<<}
heit; de beste en grootste Koning; Maria bij het Kruig; en de grootste Wereltvorst van een gehoorzaam kint beheerscht, bevatten mede veel fraais; doch, kortheidshalve, willen wij alleen het slot van het laatste gezang hier aanvoeren:

Herodes, Cesar mag wel beven 
Voor 't kint: een kint ter eer 
Wort al de werelt opgeschreven. 
Wat kint? der vorsten Heer, 
Door lant noch grens, door lucht noch wolken 
Waar 't licht des hemels straalt, 
Noch zee, noch 's afgronts jammerkolken 
In zijn gebiedt bepaalt: 
 
Regeerder ook van menschenzielen, 
Van Cesars trots gemoet; 
Van Englen, die, hem dienstbaar, knielen, 
In Bethlems stal begroet 
Met blij muzijk: geen stof tot klagen 
Ooit gevende, als August; 
Nooit heerschende, om zijn volk te plagen, 
Maar elk tot heil en rust: 
 
Een Heer, die, dienstbaar hier gerekent, 
Van helsche slavernij 
Verlost, in 't boek des levens tekent, 
Verheft ter heerschappij; 
Ter hoogste vreugt verheft hier boven 
Door tranen en verdriet, 
Door armoê, in een' stal verschoven, 
Tot endeloos gebiedt. 
 
Augustus magt sluit Janus poorte: 
Maar dees ontsluit het slot 
Van 't hemelsch hof door zijn geboorte, 
Verzoent den mensch met Godt. 
Augustus zwaart heeft lang moortdadig 
Te lande, op zee gewoedt: 
Maar Jesus vrede, alsins genadig, 
Kost hem zijn dierbaar bloet. 

De komst van vollenhove in den Haag, die

{==211==} {>>pagina-aanduiding<<}
hem in meerdere aanraking bragt met vele groote vernuften, schijnt nieuwen prikkel aan zijne zangdrift gegeven te hebben; na dien tijd ten minste zijn meest alle de stukken vervaardigd, die in zijne uitgegevene Poëzij eene plaats vinden. Vele daarvan zijn, naar de gewoonte dier tijden, Geboorte-, Bruilofts- en Lijkzangen, en andere Gelegenheidsgedichten op personen en zaken, die ons thans weinig belang meer inboezemen; van welke 't sommige wel eens aan geestverheffing en uitdrukking ontbreekt, waarover men zich niet te verwonderen heeft, daar dikwijls pligt of heusche aandrang van vrienden, meer dan de stroom van een vol gemoed, onzen Dichter de lier in handen gaven. Eenige van deze echter hebben eene meer poëtische waarde, en verdienen nog heden gelezen te worden; gelijk de zang bij het huwelijk van Koning willem's gunsteling bentink, en vooral de Uitvaart van arent van haarsolte, uit welke laatste hier het volgende tot eene proeve sta:

Wie zonder moedt den degen gordde 
Op zijde, alleen tot dwaze pracht, 
Zij met geween en jammerklagt 
Beholpen in zijn leste, en worde 
Met naar gekerm luits keels beluidt: 
Zijn naam gaat met zijn leven uit. 
 
Gij moogt dees moeite en lijkdienst sparen, 
Die Kolonel haarsoltes baar 
Volgt op zijne uitvaart, paar aan paar. 
Een helt, die in zijn jonge jaren 
Zo rustig koos de heldenbaan, 
Om rou noch rouplicht is begaan. 
 
Waar ooit zijn fiere moedt bezweken 
Voor 't grimmen van de zwarte doot, 
Daar zij met polver spookt en loot, 
Men had de prijzen niet gestreken, 
Waar voor de staat haarsolte dankt, 
Wanneer trompet en trommel wankt. 

{==212==} {>>pagina-aanduiding<<}

Nooit had hij Ulrich onder d'ogen, 
Vol vier, vol oorlogsgloet, gezien; 
Noch recht vooruit, om spits te biên, 
Zijn ijzre heirspits ingevlogen; 
Den Deenschen Graaf in 't vlakke velt 
Niet overrompelt met gewelt. 
 
's Mans deugt, die met een goude keten 
Van zeven Staten wort vereert, 
Daar hij met roof en vanen keert, 
En 't Spaansche heir, op ons gebeten, 
Die zenuw afsnijdt in den slag, 
Was waardt dat haar de Doot ontzag. 
 
De Doot ontzag dat hooft te treffen, 
't Welk oorlogskunde en dapperheit, 
En wakkre zorg, en kloek beleit 
In 't krijgsgezag steets hoger heffen: 
Z' ontziet hem, daar hij onversaagt 
Voor 't vaderlant zijn leven waagt; 
 
En helpt de dwinglandij van Spanje 
Voor Fredriks vaan in 't voetzant treên, 
En plant op sloten en in steên 
De zegestanders van Oranje; 
En neemt Prins Fredriks hart, niet min 
Dan sterke steên, al vechtende in. 
 
Geen vijantlijk geweer noch punten, 
Wel vaak gestuit, maar nooit gevreest, 
Toen (waar zijn sterfuur daar geweest) 
Wel duizent doden op hem muntten, 
Maar 't vier van een verbolge koorts 
Verslont zijn leven, als een toorts. 
 
Zo sterft een leew, de vorst der dieren, 
Van niemants handen noch geweer, 
Nau op de jagt genaakt van veer, 
Gemest met roof van bloet en spieren. 
Hij sterft zijn eige dood op 't lest: 
Dan schrikt al 't woudt noch voor zijn nest. 

Maar nog meer boeit ons de Dichter en nog hooger

{==213==} {>>pagina-aanduiding<<}
stijgt zijn toon, wanneer hij tranen stort bij het lijk van zijnen onvergetelijken weldoener schele, of den, eenen held onwaardigen, dood van den doorluchtigen serini beklaagt. Dan verheft zelfs een vondel 's mans dichterlijke talenten met de uitgezochtste lofspraak. In menig opzigt weinig minder in kracht en rijkdom van denkbeelden zijn de Lijkzangen op de ruiter, amelia van solms, n. heinsius en antonides. Die op vondel is beide den grooten Dichter en zijn' dankbaren kweekeling waardig, gelijk de volgende regels bewijzen mogen:

Een enig renperk helpt veel lichter 
Een' renner aan den palm: dees dichter 
Mengt liergezang met heldentoon, 
Wint prijs, waar prijzen staan t'ontfangen, 
Met bijschrift, lijk- of feestgezangen. 
't Zij jok, of ernst, hij spant de kroon. 
 
Gelijk de nachtegaal zijn wijzen 
Nu laag verandert, dan laat rijzen, 
Met hondert orglen hondertmaal. 
Veel wiltzangs mag hier 't woudt af leren: 
Maar hij alleen blijft triomferen: 
Hij is en blijft de nachtegaal. 
 
Gij Vorsten, prat in rijxgewaden, 
Gij helden, groot van moedt en daden, 
En ewig levende op elx tong 
Al 't aardtrijk door, blijft menigvuldig 
Deze Agrippijnsche Rijnzwaan schuldig, 
Wiens zanglust u onsterflijk zong. 

Terwijl de zang dus eindigt:

Ons levens kracht verwelkt, als blaren: 
Dees fenix in zijn hoge jaren 
Ging af, vaart heen, scheit uit der tijdt. 
Maar kunst en wijsheit, altijt veilig, 
Braveert den nacht des doots, als heilig 
Van outs, en d' ewigheit gewijdt. 


{==214==} {>>pagina-aanduiding<<}

Onder de overige stukken in de Poëzij zijn het voornamelijk die, welke het Vaderland en oranje betreffen, waar de meeste gloed en volheid van gedachten in te vinden is. Hoe zeer hem de eer en de voorspoed van zijn' geboortegrond ter harte gingen, mag, onder meer, blijken uit den vierden zeestrijdt van Vrankrijk en Groot-Brittanje tegens de vloot der Vereenigde Nederlanden, en de Bontgenoten Meester in 't velt tegens Vrankrijk door beleit en dapperheit van zijne Hoogheit. Ofschoon daarom aan de verdiensten van den grooten Raadpensionaris, wiens afbeelding door brandt hij goedkeurde, niets onttrekkende, beminde hij willem III met vuur. Bezongen moonen en rotgans diens lof, ook hij greep hiertoe elke gelegenheid aan, en vierde 's Vorsten benoeming tot bevelhebber der krijgsmagt, en wat later diens Inkomst in Overijssel in fraaije verzen; uit welk laatste dichtstuk het volgende hier moge worden aangevoerd:

Hij, 's Lants leven, licht en hope, 
Schutsheer van 't verwarde Europe, 
Redt de kiel van 't vrije Lant, 
In dien krijgsstorm schier gestrant; 
Schrikt, in 't barnen van die baren, 
Voor geen zee- noch lantgevaren. 
Willem henrik, Neêrlants helt, 
Stuit den inbreuk van 't gewelt, 
Diep in Hollant ingeborsten. 
Willem henrik, d' eer der Vorsten, 
Durft de Heerschzucht 't voorhooft biên, 
Die, de werelt door ontzien, 
Als een pest van vrêverbonden, 
Zo veel landen heeft verslonden; 
En, of Nederlant alleen 
Slechts een brok waar, veel te kleen, 
't Aardtrijk, woest van oorlogsplagen, 
Door de kaken zocht te jagen. 

Hoog draaft, in den verderen loop van dit vers, de hulde aan den Prins; vooral niet minder die, welke hij diens nagedachtenisse en die zijner Gemalinne wijd-
{==215==} {>>pagina-aanduiding<<}
de, doch geenszins uit vleijerij geboren, waarvan de waardige man, gelijk hij in zijne Lijkrede op dezen Vorst verklaarde, ‘niet vreesde verdacht te zullen worden, en zijn gemoed ook zoo vreemd was, als de plaats, wa a hij stond.’
Ook het Bijschrift heeft vollenhove beoefend. Er bestaat een werk, getiteld: Afbeeldingen van de Heilige Historiën des O. en N. Testaments, tot hetwelk hij de korte bijschriften in proza en poëzij geleverd heeft. Hoewel de meeste daarvan, uit den aard der onderwerpen zelve, van mindere waarde zijn, en hij in dit deel der kunst verre achterstaat bij brandt, zoo zijn er echter ook vele onder, die zich door rijkheid van zin, puntigheid en aardige tegenstelling gunstig aanbevelen. De plaats ontbreekt ons, dit door voorbeelden te staven; maar wij kunnen ons echter niet onthouden, uit de Poëzij zijne Afbeelding van willem d'Eerste ter beschouwing aan te bieden:

Dit 's Neerlants vader, wiens gelijk geen eew aanschoude: 
Een Brutus in bedrijf, als in beleit en moedt; 
Maar die de vrijheid door zijn dappre Zoons volboude, 
En zelf haar' grontslag sterkte in 't storten van zijn bloet. 

In het Grafschrift, zoo na aan het Bijschrift grenzende, is hij ook niet ongelukkig geslaagd; gelijk, om van die op den Admiraal wassenaar en anderen te zwijgen, het tweede uit zijn achttal, alle zeer fraaije, Grafschriften op de ruiter, naar het ons toeschijnt, bewijzen zal:

Hier rust de ruiter nu, die nooit gewoon te rusten, 
Gansch Neêrlant reis op reis beschermde op Hollants kusten 
Voor Vrankrijk en Britanje, als Hollantsch Admiraal. 
Zijn krijgsdeugt trof 't gewelt, gelijk een blixemstraal. 
Zijn ijver dreef 't Lants Vloot, en steefze, als want en kabel. 
Haar roer was zijn beleit, zijn dapperheit haar sabel. 
Zijn bijzijn in 't gevecht de zekerste overhant, 
Zijn naam der Moren schrik, zijn doot zelf triomfant. 
's Lants Staten eren 't lijk met dankbre grafsieraden; 
Hij leeft al 't aardrijk door met ewige oorlogsdaden. 


{==216==} {>>pagina-aanduiding<<}

Om zoo veel voortreffelijks, als ons van vollenhove is toegekomen, moet het ons smarten, dat de dood hem in het voornemen heeft verhinderd, een' vermeerderden druk zijner Poëzij uit te geven, en dat eerst gebrek aan tijd, en daarna gevorderde ouderdom, ook 's mans jongsten Zoon, den erfgenaam zijner schriften, belet heeft, dit werk uit te voeren. Het was eerst in 1750, dat de bekwame spex, een vurig vereerder van vollenhove, en die reeds op zijn negende jaar den Kruistriomf van buiten kende en in gepasten toon opzeide, uitgenoodigd door den Kleinzoon des Dichters, een beroemd Regtsgeleerde, met deze uitgave aanving. Hij deed zulks met het bij hem zoo hoog gestelde dichtstuk, en de gezangen, daarbij behoorende, veelal veranderd naar de laatste beschavingen des makers, en vermeerderd met verscheidene, nog nimmer gedrukt, en voor de vroegere althans niet onderdoende. Te gelijker tijd berigtte hij, dat de drukker op dat tijdstip reeds toereedinge maakte, om de overige poëzij des Dichters in het licht te geven. Dit is echter, om welke reden is ons onbekend, nimmer gebeurd, tot groot verlies voor de vaderlandsche Poëzij, die daardoor zekerlijk van veel fraais, na 1686 vervaardigd, waarschijnlijk voor altijd beroofd is.
Tot groot verlies voor de vaderlandsche Poëzij, zeggen wij; en wij doen dit in vertrouwen, dat de aangevoerde dichtproeven dit ons oordeel zullen regtvaardigen. Deze, gelijk ook onze eenvoudige bijdrage, mogen velen hebben uitgelokt tot het beschouwen van den geheelen dichterlijken schat, en tevens hoogachting hebben ingeboezemd voor hem, door wien ons deze geworden is. Neen, vollenhove's Poëzij, zoo min als zijne Leerredenen, verdient het niet, zoo onbekend te wezen, als zij veelzins is, zoo versmeten te zijn, als zij doorgaans wordt, voor zoo weinige stuivers, of op den koop toe, u toegeworpen te worden, als, met vele oudere dichtwerken, dikwerf haar lot is; zij verdient dit niet, aan welke door zoo vele letterbraven van vroegeren en lateren tijd, een'

{==217==} {>>pagina-aanduiding<<}
poot (*), de vries, siegenbeek en anderen, door vondel bij name, een zoo uitstekende lof is toegezwaaid. Bij dien Prins der Dichteren is hij zeker niet te vergelijken; het is boven hem, zoo bevallig liergezang met heldentoon te mengen, zoo teeder en diep te roeren, zulk eene heerlijke melodie in zijne verzen te brengen; maar wat hij is of niet is, vermag of niet vermag, hem te naderen is zijn onvermoeid streven, en gelukt hem zelfs niet zelden. Het is mogelijk, dat vollenhove's werken nog dieper in de vergetelheid geraken; mogelijk ook, dat men ze eindelijk niet meer dan in het boekvertrek van een enkel minnaar der vaderlandsche Letterkunde aantreft: maar onmogelijk is het, dat zijne gedachtenis als Dichter zal kunnen vergaan; hiervoor heeft hem het Hoofd van Neêrlands Zangberg bewaard, die hem der onsterfelijk heid wijdde, toen hij hem in de dichtkunst gelijken naam gaf alsjaan den éénigen antonides, den naam van..... zijn' zoon.




Naauwkeurig verslag wegens olijven en zekere zelfstandigheid, op den 24 augustus 1826 te Pompeji ontdekt.

In het Koninklijk Museum te Napels zijn, gelijk bekend is, spijzen en vruchten van allerlei soort voorhanden, welke, sedert de ontdekking van het, ten jare 79 na christus' geboorte, door eene aschuitwerping van den Vesuvius, bedolvene Pompeji, uit deszelfs schoot zijn aan het licht gebragt. Maar de verwoestende gebeurtenis, gepaard met de werking zoo veler Eeuwen, had van deze vruchten niets meer overgelaten, dan alleen derzelver gedaante; en zij zijn, zoo ons deze uitdrukking vergund zij, niets anders, dan Mumiën uit het Plantenrijk. Op den 24 Augustus laatstleden werd eene ontdekking gedaan, welke als het allerzeldzaamste voorbeeld

{==218==} {>>pagina-aanduiding<<}
van bewaring mag worden aangemerkt, dat ooit de wereld heeft opgeleverd, en dat ligt zou worden betwijfeld, bijaldien geene echte narigten en ontledende bewijzen hieromtrent de onmiskenbaarste zekerheid verschaften.
Er werden, namelijk, in de tweede tot de Fullonica (eene tot het wasschen van linnen bestemde openbare plaats) behoorende woning, in eene door zamenverbondene aarde gevormde ledige ruimte, vijf overeindstaande glazen flesschen gevonden; en men konde, zoo wel uit de gedaante dier ruimte, als uit de bijkans geheel vergane stukjes hout, waarin zich nog spijkers bevonden, ten duidelijkste ontwaren, dat dezelve in een houten kistje moeten zijn bewaard geweest.
Bij de in het Museum op den 28 October jongstleden te werk gestelde reiniging van de buitenzijde dezer flesschen bemerkte de Heer campo, Secretaris van dit Museum, in twee derzelven een donker voorwerp; en, de zaak naauwkeuriger onderzoekende, ontdekte hij, tot zijne niet geringe verbazing, in de eene flesch nog geheel onverteerde Olijven, en in de andere een dik vocht, hetwelk hem eene soort van ingelegde vischeijeren, of kuit, scheen te zijn.
Op ontvangen narigt beval de Koning, dar deze voorwerpen scheikundig onderzocht, en het overblijvende in glazen luchtledige cilinders, hermetisch gesloten, voor de nakomelingschap zoude worden bewaard; terwijl een gedeelte der Olijven zoo wel, als der andere onbekende zelfstandigheid, in de oorspronkelijke glazen, desgelijks luchtledig gemaakt en op gezegde wijze gesloten, moest worden gelaten. - Ziehier de woordelijke vertaling van het verslag van den, door de Akademie der Wetenschappen, met de ontleding der te Pompeji uitgegravene voorwerpen belasten Scheikundige, den Heer covelli:
‘De Olijven werden in eene vierhoekige glazen flesch met een' wijden mond gevonden.
De boterachtige zelfstandigheid was in eene cilindervormige vaas, met een' naauwen mond en een hengsel voorzien, besloten.
Onderzoek der Olijven. - Het glas, dat dezelve bevat, was van boven tot op de helft met volkanische uitwerpsels, assche en lapilla vervuld; de Olijven, omgeven van eene vette zelfstandigheid, bevonden zich in de benedenhelft. Zij hebben de grootte en gedaante van de gemeenlijk onder den naam van Spaansche Olijven bekende bijsoort. Aan eenige derzelven bevinden zich nog de stelen. De kern is niet zoo

{==219==} {>>pagina-aanduiding<<}
langwerpig als die der onze (Napelsche), maar meer gezwollen, en hare holten, of groeven, dieper. De kleur der Olijven is zwart, en vertoont hier en daar groene punten, welke, door een sterk vergrootglas beschouwd, naar de vlekken gelijken, die aan de bewerktuigde planten, bij derzelver overgang tot bederf, gezien worden. Naar de geloofwaardige getuigenis des Heeren campo, zouden deze punten door den invloed der dampkringslucht zijn ontstaan, die in weinige uren nadeeliger op de oppervlakte werkte, dan zoo vele Eeuwen, gedurende welke zij van dezelve verschoond bleef. Zulks is een bewijs, dat deze Olijven achttien Eeuwen lang het verderf hebben wederstaan, en, hoewel door de onderdanen van titus vespasianus ingezameld, niet meer verandering ondergingen, dan die in het vorig jaar onder francesco I zijn geplukt!
En inderdaad, deze Olijven der Oudheid zijn nog week en sappig. Zij hebben een' sterken, ransigen reuk en een' vettigen smaak, die op de tong eene scherpe, zamentrekkende prikkeling achterlaat. Zij zijn ligt en drijven op het water. In het zaadhuisje is nog het organische weefsel zigtbaar, hoewel deszelfs bestanddeelen die verandering hebben ondergaan, welke de werking van weinige maanden gewoonlijk te wege brengt. De kern is hard en slechts met veel moeite te klieven. Hetgeen echter nog meer verwondering baart, is, dat men aan derzelver binnenste vrucht, of amandel, zelfs nog het huidje en het perisperma ontwaart.
Het olieachtig gedeelte, hoewel nog slechts in geringe hoeveelheid voorhanden, maar op het zorgvuldigst gewonnen, werd geheel in oliezuur (acido oleico) en mergel veranderd bevonden, welke de onmiddellijke grondbestanddeelen onzer vaste oliën (olei spissi) zijn, wanneer dezelve met zuurstof opgelost worden, en de grondstof onzer zeep vormen. Dezelfde scheikundige werking grijpt met de oliën plaats, welke een' tijdlang aan de lucht worden blootgesteld; waaruit volgt, dat een tijdperk van achttien Eeuwen de grondbestanddeelen dezer olie niet vernietigd, maar zich bepaald heeft tot het daarstellen van die veranderingen, welke de lucht in het korte tijdsbestek van weinige maanden veroorzaakt.
De vette zelfstandigheid, in welke de Olijven liggen, is geelbruin, week als boter, heeft een' sterken, ransigen reuk, smet het papier even als de vette oliën en vette zelfstandigheden, en smelt bij eene matige warmte. Zij brandt met eene schoone witte viam, welke niets anders dan kleine

{==220==} {>>pagina-aanduiding<<}
witte aschvlokjes achterlaat, die een zachte adem wegblaast. Verbonden met de loogzouten, geeft zij zeep. Overgehaald in eene geslotene retort, ontwikkelt zich koolzuur waterstofgas, azijnzuur, koolzuur, zuurstofhoudend koolstofgas, en er blijft koolstof achter. Onderzocht naar de Chevreulsche methode, vindt men in deze zelfstandigheid eene groote hoeveelheid olieachtig zuur, eene kleine dosis mergelzuur, voorts een bestanddeel, zweemende naar de zoete grondstof der vaste olien, maar evenwel zoo zeer van dezelve verschillende, dat men hetzelve als een nieuw produkt kan aanmerken, en eindelijk eene geringe hoeveelheid aarde, welke veelligt van de volkanische assche oorspronkelijk is, waarmede de bovenste helft der flesch was vervuld.’
‘Onderzoek der boterachtige zelsstandigheid in de vaas. - Deze is veel weeker dan de vorige, heeft eene groengele kleur, een' sterken, ransigen reuk, en is vol ronde ligtgraauwe ligchaampjes, welke naar vischeijeren, of kuit, gelijken; hetgeen echter, zelfs door het mikroskoop, niet stellig te beslissen is. Deze zelfstandigheid is, voor het overige, volkomen overeenkomende met die, waarin de Olijven liggen. Zij bestaan uit dezelfde beginsels; alleen met dit onderscheid, dat zij meer olieachtig zuur en eene grootere hoeveelheid dier zelfstandigheid bevat, welke zich niet juist laat bepalen, en der zoete grondstof der vaste oliën eenigermate gelijkvormig is. Het schijnt, dat zij oorspronkelijk niets anders dan olijvenölie, gemengd met eene veeleer plantaardige dan dierlijke zelfstandigheid, is geweest, dewijl zich bij derzelver overhaling geen stikstof vertoonde.’

Eenige bijzonderheden, rakende Maria Louiza, exkeizerin van Frankrijk.

(In eenen Brief van een Engelsch Reiziger in Italië, uit Bologna, 20 Nov. 1826.)

Na Parma en Modena te zijn doorgetrokken, kwam ik te dezer stede (Bologna.) Misschien verwondert het u, te vernemen, dat, ondanks den ellendigen toestand, waarin zich Italië, uit een staatkundig oogpunt beschouwd, bevindt, de wegen, schier overal, voortreffelijk zijn, en, in het algemeen, beter dan die, welke ik in Frankrijk heb gezien. Op

{==221==} {>>pagina-aanduiding<<}
het grondgebied van maria louiza gekomen zijnde, is het eerste voorwerp, dat het oog treft, eene trotsche brug van dertien bogen, over de Trebbia geslagen. Dit gedenkstuk, (zoo mag men het heeten) met een ander van denzelfden aard, maar nog merkwaardiger, over hetwelk men vervolgens de Taro passeert, is men verschuldigd aan de Aartshertoginne, welke in dit en eenige andere opzigten een voorbeeld heeft gegeven, wel waardig te worden nagevolgd door de kleine Souvereinen, tusschen welke dit schoone land is verdeeld. De verzekering, mij te Turin gegeven, dat de landen, aan haar onderworpen, met wijsheid bestuurd werden, zoodat zij algemeen bemind was, heb ik te Parma bevestigd gevonden. Naar de getuigenis van bevoegde personen, onderscheidt zich Hare Majesteit (gelijk men haar hier titelt) door de meest wenschelijke hoedanigheden, onder welke, in de eerste plaats, hare liefderijk- en weldadigheid geroemd worden; terwijl hare regering, door eene bekwame hand bestuurd, zich kenmerkt door eenen geest van verdraagzaamheid, die dezelve ten zegen maakt van hare onderdanen. Bij het verlaten van het Museum van Schilderijen, dat onder anderen een groot aantal voorwerpen bevat, in de onlangs ontdekte Romeinsche stad Velleja gevonden, mogt het mij gebeuren, de Aartshertogin te ontmoeten, uit het rijtuig stappende, vergezeld van den Graaf van neuperg. Gouverneur-Militair der Hertogdommen van Parma en Piacenza. Gij kent de gelaatstrekken van maria louiza uit de portretten, welke meest alle gelijken; hare gestalte is nog even fraai, en hare gezondheid schijnt zeer goed. Zij bezit vele talenten, inzonderheid dat der muzijk. Hare betrekkingen met den Graaf van neuperg, een voornaam Oostenrijksch Officier, zijn geen geheim meer te dezer
plaatse. De genegenheid, welke de Vorstin hem, reeds vóór verscheidene jaren, inboezemde, heeft een huwelijk ten gevolge gehad, voltrokken tijdens het verblijf van wijlen den Koning van Napels te Weenen. Deze Vorst had zich belast met het uit den weg ruimen der te dezen opzigte bestaande bezwaren bij den Keizer, Vader der Aartshertoginne, en slaagde daarin naar wensch. Te Parma houdt men zich overtuigd, dat deze plegtigheid aldaar reeds heimelijk had plaats gegrepen, en dat de verbindtenis, door dezelve geheiligd, niet zonder vrucht is gebleven. 't Is eene zeldzame bijzonderheid in het leven van maria louiza, dat zij twee malen mannen gehuwd heeft, niet voor het purper

{==222==} {>>pagina-aanduiding<<}
geboren. Hoe het zij, de Generaal neuperg en zijne doorluchtige Echtgenoote leven te zamen in de volmaaktste eensgezindheid, en beiden zijn hier zeer bemind. Het verbaasde en verraste mij inderdaad, te zien, dat de heillooze invloed, welken Oostenrijk zoo algemeen in Italië uitoefent, zoo weinig merkbaar is in de staten van Parma en Piacenza, waar dezelve alvermogend zou moeten schijnen. Men zeide mij, misschien ten onregte, dat de oorzaak te zoeken zij in de veelvuldige schattingen, welke de Souvereine dezer landen levenslang betaalt aan haren Vader en Opperleenheer.

Oplossing van het mirakel, nieuwelings in de omstreken van Poitiers gewrocht. (*)

(Sentinelle des Pays-bas.)

Uittreksel eens Briefs van antoine duval, Kweekeling van het Lyceum van Pottiers, aan zijnen Vriend, gustave lemercier, Kweekeling van een Lyceum te Parijs.

- Ik moet niet vergeten, u een aangenaam uitstapje mede te deelen, mij onlangs te beurt gevallen. Op een' schoonen Zondag - ik meen op den 17 December - kwam onze Aalmoezenier mij, hoewel het geen uitgaansdag was, afhalen. Naardien er dien dag Missie was bij de gemeente van Migné, op eene mijl afstands van de stad, vreesde ik, dat men mij derwaarts wilde geleiden; maar neen, wij gingen middagmalen bij den Heer de c....., op zijn Buiten, nabij dit dorp gelegen. Van tafel opstaande, stelden de Abt en hij, die zich vrij wat laten voorstaan op hunne kennis der Physica, mij eene dusdanige uitspanning voor. Wij gingen in den tuin, en daar zag ik een' ontzaggelijk grooten vlieger. De kleur van het papier, dat denzelven bedekte, was hemelsblaauw en nagenoeg doorschijnend; maar in het midden bevond zich een groot wit kruis, gelijkvormig aan dat, welk men ziet op het misgewaad van een' Pastoor. De zon stond op het ondergaan. Gelijk elken avond bij schoon weder, slak eene verfrisschende koelte op uit het Westen, die den vlieger naar den kant der kerk moest drijven, wier portaal, op eenigen afstand, vóór

{==223==} {>>pagina-aanduiding<<}
ons was. Toen men den vlieger zoude oplaten, bemerkte ik weldra, dat onze Physici te kort schoten bij mijne handigheid in deze soort van proeven, en met mijne hulp gelukte het eindelijk, de machine in de hoogte te krijgen. De wind joeg haar voor ons uit; wij volgden haar eenigen tijd; toen vierden wij ongeveer 250 voet koord; en dewijl deze koord met den horizon een' hoek van 45o vormde, verkreeg de vlieger eene regtstandige hoogte van 200 voet. Gij ziet, mijn Vriend, dat ik vorderingen maak in de Meetkunde; dit komt juist daar van daan, dat onze Aalmoezenier ons verbiedt, deze wetenschap te beoefenen. Om tot den vlieger terug te keeren: hij bevond zich thans regt boven de kerk van Migné, en de gezangen der Missie drongen door tot onze ooren. Ik kan u de fraaije vertooning niet beschrijven, welke de opgelatene machine in de lucht maakte. Het gansche blaauwe gedeelte verdween in het azuur des hemels; het groote witte kruis, verlicht door de heldere rooskleur, welke de reeds onder den horizon gedokene zon nog aan de lucht verspreidde, was alleen schitterend zigtbaar. Na verloop van eenigen tijd verdonkerde het benedenste gedeelte, naar gelange de zon meer en meer daalde; weldra had het kruis slechts vier gelijke takken, toen drie, vervolgens één, en verdween eindelijk geheel. Thans keerden wij naar het kasteel terug, juist op het oogenblik, dat de klok het einde van den dienst der Missie aankondigde. Ik wilde, op een' anderen dag, de proef herhalen; maar men zeide mij, dat de vlieger gebroken was; men verbood mij zelfs, over de gansche zaak te praten, en hield mij asgezonderd, gedurende de uitspanningsuren; waarom ik mij heb gehaast, u deelgenoot te maken van al hetgene mij te dezen is wedervaren. (*)







{==224==} {>>pagina-aanduiding<<}

Aan den Redakteur der Vaderlandsche Letteroefeningen.

Weledele Heer, geachte Vriend!

Met belangstelling en deelneming las ik in het Mengelwerk der Letteroefeningen, voor Februarij, 1827, No. II, twee Brie ven van Mr. rhijnvis feith, medegedeeld door a. elberts, te Deventer.
In den geheelen vorm, toon en trant van deze brieven herkent men den zaligen afgestorvenen zoo geheel en volkomen, dat men dezelve voor brieven van feith houden zoude, zelfs dan, wanneer dezelve zonder naamteekening, of eenig verder ophelderend berigt, waren geplaatst geworden. Dezelve inziende en herlezende, vatte ik het besluit op, het nevensgaande stukje, dat een paar jaren in mijne portefeuille rustte, aan U ter plaatsing toe te zenden. De titel zal aanwijzen, bij welke gelegenheid hetzelve vervaardigd is geworden.
Het is mij niet onbekend, dat er sommigen gevonden worden, die, naar aanleiding van hetgeen ik bevorens over mijnen Vriend heb geschreven, mij van eene te verre gedrevene gevoeligheid, sentimentele weekheid, en wat al verder tot deze rubriek behoort, verdenken en beschuldigen. Ik weet dit - en echter neem ik hun, die mij aldus verdenken en beschuldigen, zulks in het geheel niet kwalijk af. De zoodanigen toonen, door dit hun gedrag, niets anders, dan dat zij mij niet goed kennen, en den edelen, gevoeligen feith niet regt gekend hebben; en alzoo is er wel niets natuurlijker, dan dat men, bij gebrek aan genoegzame kennis van personen en zaken, een verkeerd gevoelen uitbrengt. Maar, nog eens, ik duide dit niemand ten kwade, en zou gaarne hen, die mijn vroeger geschrijf verkeerd beoordeelen, beter wenschen te overtuigen, vreesde ik niet, dat men mijne poging hiertoe, insgelijks uit onkunde, andermaal aan eene te verre gedrevene gevoeligheid en sentimentele weekheid zou gaan toeschrijven.
Wat hiervan zij, zeker is het, dat hij, die gebruik maakt van het regt, om zijne denkbeelden en gevoelens door de drukpers gemeen te maken, insgelijks aan het publiek het regt behoort toe te kennen, dien arbeid te mogen beoordeelen. Is zoodanig eene beoordeeling rigtig en juist, dan zal de Au-
{==225==} {>>pagina-aanduiding<<}
theur, is hij anders een regtschapen man, daarmede zijn voordeel doen; maar mist zij deze vereischten, dan zal de Autheur, wederkeerig, van zijn regt ter beoordeeling gebruik maken, zoodanig en in diervoege, als hij vermeenen zal aan zichzelven verschuldigd te zijn.
Dan, genoeg, ten einde deze geleidende Brief niet uitvoeriger worde dan het volgend Dichtstukje zelve. Welligt zal het sommigen al wederom te gevoelig, te sentimenteel, te weekhartig voorkomen. De zoodanigen rade ik de lezing der klaagtoonen van young over zijnen Philander en Narcissa ten sterkste af; want in dezelve heerscht, bij al het teêrgevoelige, nog eene plegtige somberheid, om welke te evenaren men een tweede young zou behooren te zijn, en die alzoo verre boven het bereik mijner krachten verheven is.
Met de meeste hoogachting noem ik mij

Uwen dienstv. Vriend,

w.h. warnsinck, bz.
Amsterdam,
den 1 Maart, 1827.

	Bij het wederzien van Boschwijk, na het afsterven van mijnen vriend Feith.
Verrukkend oord! geen afstand scheidt ons langer; 
'k Aanschouw u, en mijn hart verlangt niets meer; 
Geliefd verblijf van mijn' geliefden Zanger, 
Bekoorlijk Boschwijk! 'k zie u weêr. 
 
Ja! 'k zie u weêr! De schaduw van uw linden 
En statige eiken dekt mijn pad; 
Ik dwaal uw dreven door, bij 't zalig wedervinden 
Der plekjes, waar mijn Vriend eens aan mijn zijde zat. 
Ik zoek u hier, waar 't beekje kronkelt; 
Hier, waar het maanlicht blinkt, 't gestarnte straalt en fonkelt; 
Maar eenzaam dool ik om; 'k hervind mijn' hartvriend niet, 
Wat zielevreugd! - wat stof tot weenen! 
Het heil, dat me alles was, is als een droom verdwenen; 
't Is aan mijn oog ontvlugt, gelijk een schaduw vliedt. 
 
Met u, mijn feith! heb ik hier eens genoten, 
Wat vriendschap, deugd en kunst aan 't hart te sinaken gaf; 
Met u, eens hier den vasten band gesloten, 
Die zielen bindt tot aan, tot over 't graf; 
Met u vond ik, in 't stosgewemel 
Der aarde, 't voetspoor naar den hemel, - 

{==226==} {>>pagina-aanduiding<<}

Den hemel, thans voor u de baan van licht en vreugd; 
Dan voerdet gij mij op naar die verheven spheren, 
En 't werd mij zaligheid, d'onkreukbren eed te zweren, 
Altijd getrouw te zijn aan God en aan de deugd. 
 
Dan voelde ik 't heiligst vuur in mijne borst ontbranden; 
Een vuur, dat zich aan hooger' gloed ontstak; 
Dan drukte ik u de trouwe vaderhanden, 
Terwijl een traan tot u verstaanbaar sprak; 
Dan zag ik hier reeds de aardsche zon verdwenen, 
En hooger baan met hooger' glans omschenen, 
Dien 't eeuwig licht rondom zich spreidt; 
Dan voelde ik, wat het zegt, een kind van God te wezen; 
'k Mogt mijn bestemming dan in 't schrift der starren lezen, 
En 'k juichte in mijne onsterflijkheid. 
 
Thans dwaal ik hier, verlaten, heen en weder; 
Want gij, mijn Vriend! gij zijt er niet. 
Maar slaat ge uw blik soms op deze aarde neder, 
En ziet ge dan den traan, die aan mijn oog ontschiet? 
Aanschouwt ge dan, in Boschwijk's lustwaranden, 
Mij, aan de zij' van uw geliefdste panden, 
Mij, aan de zij' van 't u beminnend kroost? 
Verneemt gij dan 't verbond, door ons, voor God, gesloten? 
Dan voelt geuw hemelvreugd, door 't reinst genot, vergrooten, 
En strekt uw zaligheid mijn lijdend hart tot troost. 
 
o Scheiding! bron van rouw en smarte! 
o Nacht des doods, bevrucht met zielsverdriet! 
Ge ontrooft de kalmte nooit aan 't harte, 
Dat, hoe de noodstorm woede, op hooger heilgoed ziet. 
Hier moog' de hand, voor rozen, distels plukken; 
Maar dáár - dit spelt de hoop - zal nimmer de oogst mislukken, 
Voor de eeuwigheid gezaaid en aan Gods zorg vertrouwd. 
Hier moog' de leemen hut in 't stof der graven zinken; 
Maar heerlijk zal eens dáár de schoone tempel blinken, 
Op 't duurzaam rotsgevaart' der eeuwigheid gebouwd. 
 
Dit vast geloof schenkt, in uw stille dreven, 
Bekoorlijk oord! de rust weêr aan mijn ziel. 
De hemel zal, met woeker, wedergeven, 
Wat, eeuwig in waardij, ons hier in 't stof ontviel. 
'k Heb eenmaal hier den trouwsten Vriend gevonden; 
Hier werd zijn hart aan 't mijne vast verbonden; 

{==227==} {>>pagina-aanduiding<<}

De band gelegd, die dáár ons weêr omgeeft. 
o Dierbre grond! hoe roem ik meest uw waarde? 
Hier heeft mijn feith, nog burger van deze aarde, 
In 't stof des doods, voor God en de eeuwigheid geleefd. 





Herinneringen uit den Franschen krijgstogt naar Egypte. 8

In Egypte had bonaparte, ten einde bij de soldaten, die met allerlei soort van jammer hadden te worstelen, den moed niet geheel uit te blusschen, den beroemden desgenettes overreed, om, ten minste voor eenigen tijd, den naam der wreedaardige ziekte te verhelen, die het geheele leger bedreigde. ‘Het is,’ zeide de Opperbevelhebber, slechts eene ligte en weinig gevaarlijke koorts;’ en, veinzende zelf door eene pestbuil aangetast te zijn, wist hij den fieren soldaat derwijze te bemoedigen, dat deze, om zoo te spreken, er roem op droeg, dezelsde kwalen met zijn' Generaal te gevoelen; maar bij den terugtogt uit Syrië, na de zeven vruchtelooze aanvallen op St. Jean d'Acre, deed hij, zelf verschrikt over zulk een ontzettend verlies van manschap, eene poging, om hetzelve te doen voorkomen, als het onvermijdelijk gevolg der afgrijselijke ziekte, onder dusdanige omstandigheden, in die heete luchtstreken. Daarop deed bonaparte de Commissie der Geleerden bijeenkomen, begaf zich derwaarts in zijn' grijzen overrok, en verzocht, op dien zachten en bescheiden' toon, dien hij zoo gelukkig wist te vereenigen met de stellige uitdrukking van een' onverzettelijken wil, ‘dat het Instituut van Egypte uit deszelfs midden eene Commissie zou benoemen, ten einde onderzoek te doen, en alle de stukken te verzamelen, die geschikt waren, om de ziekte te leeren kennen, welke in het leger, dat naar Syrië afgezonden was, zoo vele verwoestingen had aangeregt.’ Deze raad werd goedgekeurd, en de Voorzitter, bertholet, benoemde tot leden dier Commissie desgenettes, geopfroy de st. hilaire en larrey. Maar de eerste, voorziende, dat hij, uit hoofde van zijne vorige toegevendheid ten opzigte van de eischen des Opperbevelhebbers, thans in wederspraak zoude
komen met zichzelven, weigerde ronduit, deel te nemen in het zamenstellen

{==228==} {>>pagina-aanduiding<<}
van een rapport, waarin men die ligte en weinig gevaarlijke koorts, vóór den togt naar Syrië, bij haren waren naam moest noemen. Zijne onverwachte, doch zonder bijgebragte gronden gedane weigering verbitterde geenszins, gelijk men verwachtte, den Opperbevelhebber. Tot vier- of vijfmaal achtervolgens herinnerde de Akademist bonaparte, op een' gematigden, bescheiden' en beleefden toon; wat elk lid van het Instituut aan zichzelven, aan zijne medebroeders en aan Europa, dat ongetwijfeld de oogen op hen gevestigd hield, verschuldigd was; maar, na deze schijnbare gematigdheid, riep hij eensklaps uit: ‘Gij zijt toch allen met één sop overgoten, Dokters, Chirurgijns en Apothekers. Gij zoudt een geheel leger, eene gansche natie laten omkomen, liever dan toe te stemmen in het opgeven van één der beginselen der schole!’
Deze hevige uitval, met eene forsche stem uitgesproken, bragt alle de Geneesheeren tot zwijgen. Één hunner alleen, te fier of te onafhankelijk om die beleediging te kunnen verkroppen, schreef den Opperbevelhebber in dezervoege: ‘Gij zijt een veroveraar, of, met andere woorden, iemand, die alles aan zijne eigene belangen opoffert, welke hij berstempelt met den naam van roem. Blijf een veroveraar; stel aan uwe verwoestingen paal noch perk; maar eerbiedig deze mannen, die, geene andere eerzucht kennende dan het welzijn der menschheid, hun leven toewijden aan het herstellen van het kwaad, 't welk gij en lieden van uwen stempel sticht.

pugnet.’
Pugnet! - Die naam, aan bonaparte geheel onbekend, doet hem vermoeden, dat de brief of apocryf, of het werk van een' zinnelooze is. Hij wil zich echter daarvan verzekeren, en vraagt aan desgenettes, of hij den vermetelen schrijver kent. Thans herneemt de brave Geneesheer dat karakter, hetwelk een oogenblik van zwakheid of van staatkunde met een' ligten sluijer bedekt had. Drie maanden te voren, toen hij de achterhoede des legers doorliep met den Opperbevelhebber, had deze zijne bijzondere aandacht laten vallen op een' jeugdigen Geneesheer, die, altijd de laatste op het slagveld, zichzelven scheen verloochend te hebben, om het lot der soldaten, en vooral der door de pest bezochten, te verzachten. ‘Ten gelegenen tijde zult gij mij dien jongeling noemen, die zich zoo geheel toewijdt aan de vervulling der pligten, die zijn post van hem vordert,’ had

{==229==} {>>pagina-aanduiding<<}
hij toen gezegd. Die man was pugnet!.... en desgenettes nam gretig deze zeldzame gelegenheid te baat, om bonaparte aan hem te herinneren. ‘De schrijver van den brief bestaat,’ dus sprak hij; ‘het is de jeugorge Geneesheer, wiens heldhaftige ijver door u vóór drie maanden opgemerkt werd.’ Bonaparte gaf terstond aan desgenettes bevel, om bij hem het middagmaal te komen gebruiken binnen twee uren, vergezeld van den Geneesheer pugnet. Zij gehoorzaamden aan deze uitnoodiging, in den vorm van eene krijgsorder gedaan. Toen zij zich vertoonden, naderde bonaparte den jeugdigen Eskulaap, en zeide hem, terwijl hij hem, met die gemeenzaamheid, welke hem bij een vertrouwelijk onderhoud zoo zeer eigen was, in het oor kneep: ‘Mijnheer pugnet, gij komt uit het Zuiden; gij hebt een' boozen kop, maar een voortreffelijk hart. Eens zult gij, ondanks uwe fierheid, mij om eene gunst komen smeeken, en ik zal mij gelukkig achten, u dezelve te verleenen.’
Pugnet, niet eerzuchtig, zich geheel aan zijn vak hebbende toegewijd, had weinig ontzag voor den man, die met reuzenstappen den weg naar het gezag betrad. Maar toen hij, in Januarij 1802, zich te Lyon, zijne geboortestad, bevond, te gelijker tijd met bonaparte, alstoen Eerste Consul, verlangde hij bij hem toegelaten te worden. Maar, zal hij, te midden van gewigtige werkzaamheden, zich de belofte van den Opperbevelhebber des Legers van Egypte herinneren? En hoe zou hij hem dezelve durven te binnen brengen? Door geoffroy de st. hilaire aangemoedigd, vertoonde pugnet zich aan den Eersten Consul, en herinnerde hem de gedane belofte. ‘Ik kom,’ zeide hij, ‘om eene gunst smeeken.’ - ‘Ik sta u dezelve toe, welke zij ook zijn moge.’ - ‘Ik verlang, als Eerste Geneesheer, naar een der Antilles gezonden te worden, alwaar men den Gezondheidsdienst zal regelen.’ - ‘Waarom doet gij mij niet een verzoek, meer overeenkomende met uwe belangen?’ hernam bonaparte op een' levendigen toon. - ‘Ik begeer, Eerste Consul, noch wensch iets meerder, dan het regt en net vermogen, om mij op nieuw aan mijnen dienst geheel toe te wijden. Het is de gele koorts, die mij naar Martiuique drijft. Geplaatst te worden om dezelve te bestuderen, gelijk ik de pest bestudeerd heb, komt mij de wenschelijkste post voor, dien een Geneesheer kan verlangen.’ Bona-
{==230==} {>>pagina-aanduiding<<}
parte, door eene zoo heldhaftige zelfopoffering bewogen, trachtte vergeefs den onverschrokken Geneesheer van zijn besluit terug te brengen. Pugnet blijft volharden, en begeert niets anders; hij vertrekt, en waagt op nieuw zijn leven, onvermoeid werkzaam tot verzachting van het lot zijner medemenschen. Men weet niet,
wat er van hem geworden is. (*)

Bijzonderheden, rakende het begraven bij de Chinezen.

Bij de Chinezen zijn zeer vele en zeer kostbare plegtigheden in gebruik; hetgeen zeer opmerkelijk is bij een volk, dat bekend is om deszelfs gierigheid.
Zoodra een Chinees zich in het huwelijk heeft begeven, houdt hij zich bezig met hetgeen met hem gebeuren zal na zijnen dood; hij laat zich tot dat einde eene doodkist maken, en, indien hij rijk is, eene zeer kostbare graftombe vervaardigen. De doodkist plaatst hij gewoonlijk aan de deur van zijn huis, om zich dagelijks te herinneren, dat het zijn lot is, eenmaal te sterven.
Onder de Chinezen is het, gelijk eertijds bij de Grieken en Romeinen, gebruikelijk, den dood van een' vriend of bloedverwant door spelen en vermakelijkheden te vieren. Dit gebruik is algemeen onder de rijke en aanzienlijke klasse, en schijnt ten doel te hebben, om op die wijze eenigermate zijne gedachtenis te vereeuwigen. De vrienden en bloedverwanten trachten op die wijze den roem van milddadigheid te verwerven; eene omstandigheid, die, zonder twijfel, veel bijdraagt, om dit kostbaar gebruik te doen in stand houden. Voorts worden bij die gelegenheden prachtige maaltijden aangeregt. De priesters en de lijkbidders, die bij de begraving tegenwoordig

{==231==} {>>pagina-aanduiding<<}
zijn, worden allen voor hunnen dienst betaald, en daarenboven aan die groote feesten toegelaten. De kosten, welke men aan dezelve en aan de ververschingen, bij die gelegenheden voorgediend, gewoonlijk besteedt, maken een' aanzienlijken post uit op de onkostrekening eener Chinesche begrafenis.
De volgende opgave van dergelijk eene onkostrekening voor een Chineesch koopman, onlangs te Malacca overleden, moge daarvan ten voorbeeld strekken. (Men weet, dat het Maleische schiereiland en de naburige eilanden bewoond worden door eene groote menigte Chinezen, welker voorouders derwaarts gevlugt zijn, na de achtervolgelijke verovering van hun vaderland door de Mongolen en de Mantchoux. De voorvaderlijke zeden zijn in die soort van koloniën veel zuiverder bewaard gebleven, dan in het eigenlijk gezegd China, aangezien dezelve niet gewijzigd zijn geworden door den invloed van de zeden der veroveraars. Zoo zijn, bij voorbeeld, de Chinezen van Malacca en den Indischen Archipel de eenigen, die thans het oude nationaal kostuum dragen. Degenen, die in China gebleven zijn, zijn genoodzaakt geweest het kostuum der Mantchoux aan te nemen, dewijl het onderscheid van kostuum de minderheid in getale van de natie, die hun land had veroverd, te veel zou hebben doen uitkomen, hetgeen gevaarlijk zou zijn geweest voor derzelver veiligheid. De oude gebruiken ter eere der dooden zijn ook door die vlugtelingen zeer getrouw bewaard gebleven.)

	Harde piasters.
Doodkist van fijn hout	60
Sieraden, tot de lijkstaatsie betrekkelijk	120
Loon der priesters	60
Gewijd papier voor de offeranden	260
Tulbanden en gordels van witte stof voor de lijkbidders	325
Graf, kuil, enz.	375
Onkosten voor tooneelspelers, gedurende drie dagen en drie nachten	75
Varkens, ten getale van tien geslagt	120
Confituren van onderscheiden' aard	135
	_____
	1,530.

De som van 1,530 piasters, die gelijk staat met omtrent 3,600 guldens, kwam den erfgenamen, die dezelve betalen moesten, niet buitengewoon hoog voor. De Chinezen van alle standen en klassen hebben zulke zonderlinge denkbeelden

{==232==} {>>pagina-aanduiding<<}
omtrent de noodzakelijkheid dezer plegtigheden, dat, wanneer een arm man onder hen sterft, zijne familie somtijds, ten gevolge van de kosten zijner begrafenis, tot den bedelstaf gebragt wordt. Er stierf, eenigen tijd geleden, te Batavia, een Chinees; het was een eenvoudig werkman, die schulden naliet. Zijne gansche bezitting bestond in een honderdtal ropijen, die voldoende zouden zijn geweest, om dezelve af te doen; maar van die som moesten eerst 47 ropijen worden afgenomen, om hem op eene fatsoenlijke wijze te begraven, gelijk zijne familie zulks wenschte; en de schuldeischers, die allen behoeftige lieden waren, namen genoegen in het besteden van deze som tot het bedoelde einde, en zagen alzoo met goede oogen hunne schuldvorderingen te gelijk met hunnen schuldenaar begraven.

Aan den nacht.


Hoe stil en kalm is thans de nacht! 
Geen zachte zefir ruischt, noch stoeit met de olmenblâren; 
De zilvren maan blikt statig neêr; 
Geen orgelkeeltje zingt er meer; 
Geen windje roert het vlak der spiegelgladde baren. 
 
Het groot en onafmeetlijk zwerk 
Is mild bezaaid, en prijkt met diamanten vonken; 
'k Zie duizend starren aan 't azuur; 
Een stille vreê bezielt natuur; 
De schepping rust, en schijnt in diepen slaap verzonken. 
 
De wereld sluimert zachtkens in; 
't Is alles stil; geen enkel wezen schijnt te leven; 
Slechts nu en dan, in 't wijdst verschiet, 
Hoor ik het murmlen van den vliet; - 
Maar, zou die eenzaamheid 't gevoelig hart doen beven? 
 
Neen, heilge stilte van den nacht! 
Uw sombere eenzaamheid kan mijne ziel bekoren; 
Het blaadje, dat het koeltje beidt, 
Wekt in mijn hart de onsterflijkheid; 
Uw weemoed heeft de hoop in mijne ziel herboren. 

{==233==} {>>pagina-aanduiding<<}

Gij schenkt mijn' geest het duurzaamst heil; 
'k Vergeet in uwen schoot alle aardsche vreugd en smarte; 
'k Verhef mij boven tijd en lot; 
'k Aanschouw uw grootheid, goeddoend God! 
De stilte, die thans heerscht, biedt laafnis aan mijn harte. 
 
Gij voedt mijn' geest met heilig vuur; 
Gij kunt den sterveling de ware wijsheid leeren; 
Uw vale vlerken, duistre nacht! 
Bedekken de ondermaansche pracht; 
Gij doet den mensch met God, in 't eenzaam woud, verkeeren. 
 
O, blijf nog lange, stille nacht! 
De troostbron voor mijn hart en zachtste bloemenketen! 
Gij voert mijn jonge Zanggodin 
Der kunsten schoonen tempel in; 
Gij zijt de toetssteen van het zalig vrij geweten. 

Middelburg.

j.w. schuurmans.

Bluscht de vonken voor de vlam; schut de schapen voor den dam.


Wie naar levenswijsheid tracht, 
Geve op de oude spreukjes acht: 
't Zal hem, op den weg van 't leven, 
Raad en hulp en voordeel geven. 
Menig spreukje, kort en klaar, 
Redde er velen uit gevaar; 
Dreef terug van valsche paden, 
Die reeds op hunn' bodem traden. 
't Spreekwoord, tijdig aangebragt, 
Dringt, met onweêrstaanbre kracht, 
Dikwijls in de ziel naar binnen; 
Spreidt er helder waarheidslicht; 
Weet verdoolden vaak te winnen, 
Weêr te leiden tot hunn' pligt; 
Stort ons, door een' korten zin, 
Troost of nutte leering in. 

{==234==} {>>pagina-aanduiding<<}

'k Zocht er thans een dubbel uit, 
Dat dezelfde les besluit; 
't Is een spreukje, juist en aardig, 
't Overdenken dubbel waardig; 
't Is een spreekwoord van den brand, 
En een spreukje van het land, 
In een rijmpje zaamgesloten; 
't Heeft veel nutte leering in; 
't Schenkt aan kleinen en aan grooten, 
Bij 't betrachten, rijk gewin: 
‘Bluscht de vonken voor de vlam; 
Schut de schapen voor den dam.’ 
 
Als het vuur het huis ontsteekt, 
Reeds in helle vonken breekt, 
O, wie tracht dan niet dat gloren 
Spoedig door het nat te smoren, 
Bluscht niet, eer het is te laat, 
En het huis in vlammen staat, 
En de brand niet is te stuiten? 
Dwaas is hij, die 't vuur niet dooft, 
Eer 't vernielend slaat naar buiten, 
Have en goed hem wordt ontroofd, 
Door het woeden van den brand; - 
Maar hij hield zijn huis in stand, 
Die aan 't spreukje heeft geloofd, 
Die, bij tijds, met water kwam, 
Vonken biuschte vóór de vlam. 
 
Als een boer zijn golvend graan 
Vrolijk ziet op d' akker staan, 
Dat een' ruimen oogst doet wachten, 
't Loon van ijvrig pligtbetrachten; 
O, dan zorgt de nijvre man, 
Naarstig en zoo veel hij kan, 
Schade en rampen af te wenden; 
Dat geen schapendrift, vooral, 
In zijn' rijpen akker vall', 
Die den oogst vernielend schenden: 
Want, zijn ze eenmaal in het graan, 
Moeilijk valt dan het verjagen; 
't Rijpe zaad wordt uitgeslagen; 
Iedre tred brengt nadeel aan. 

{==235==} {>>pagina-aanduiding<<}

Daarom eischt zijn dure pligt, 
't Grazend vee er uit te keeren, 
En hij houdt, om 't af te weren, 
D'ingaag van zijn' akker digt, 
Waakt en zorgt, om ooi en ram 
Af te schutten voor den dam. 
 
Houdt het spreukje leering in, 
Vrienden! hoe verdwaasd van zin 
Handelt hij dan, die, in 't leven, 
't Spreukje geen gehoor wil geven; 
Die de vonken gloren laat, 
Tot de brand naar buiten slaat; 
Zelv' de woeste vlam gaat voeden; 
Die bedachtloos staat en gaapt, 
Of den kostbren tijd verslaapt, 
En den akker niet gaat hoeden; 
Die, als 't vuur, woedt overal, 
Eerst den brand gaan blusschen zal, 
En de schapen gaat verjagen, 
Als het graan is neêrgeslagen, 
En, nu 't all' vertreden ligt, 
Sluit voor 't vee zijn' akker digt. 
 
Maar, hoe waar het spreukje zij, 
Velen toch (gelooft het vrij) 
Hebben 't onbedacht vergeten, 
En hun waar geluk versineten; 
Velen, pleegt geschiednis raad, 
Zoo in kerk als burgerstaat, 
Aan het hoofd van legerbenden, 
Doofden tweedragtsvuur niet uit, 
Bliezen 't aan met windgefluit, 
Om eens anders huis te schenden; 
Maar, bij 't ijlings ommewenden, 
Stak de vlam hun pand ook aan, 
Deed hun heil in rook vergaan: 
Toen, in jammer neêrgebogen, 
Stond het spreukje hun voor oogen, 
Dat, te laat, hunn' wrevel sust: 
‘'t Vuur dient vóór de vlam gebluscht.’ 

{==236==} {>>pagina-aanduiding<<}

'k Denk nog aan dien woesten brand, 
Die het lieve vaderland 
Heeft geteisterd, zoo veel jaren, 
Toen het twistvuur, opgevaren, 
Uitbrak in een laaije vlam. 
'k Denk nog aan dat lieve lam, 
Met die kudde Fransche schapen, 
Die hier voedsel kwamen rapen, 
Niet weêrhouden voor den dam! 
Neêrland, dat weêr op mag bouwen, 
Nu de vlam is uitgeteerd; 
Neêrland zal de spreuk onthouên, 
Duur, voor schade en schand', geleerd: 
‘'t Vuur dient vóór de vlam gestut, 
Schapen voor den dam geschut.’ 
 
Vrienden, in ons zelv' gekeerd, 
Hoort, hoe 't spreukje wijsheid leert! 
Als een drift uw hart wil roeren, 
Op verkeerde paden voeren, 
Neemt het spreukje dan in acht; 
Stelt u ijvrig op de wacht, 
Voelt ge eene ijdle vonk ontgloren, 
Smeulen in 't verhit gemoed; 
Zoekt geen voedsel voor den gloed, 
Tracht dien, vóór de vlam, te smoren; 
Waakt op d' akker van uw hart; 
't Hoedt u voor berouw en smart; 
't Zal u rein genoegen schenken, 
Sterken op de levensbaan; 
En, wat lot u hier moog wenken, 
Stille zielsrust lacht u aan, 
Zoo gij 't vuur hebt afgeweerd, 
Schapen voor den dam gekeerd. 
 
Lieve schoonen! neemt ook gij 
't Spreukje in acht, zoo vol waardij; 
Vlecht het in uw bloemenranden; 
Schrijft het op uw kamerwanden. 
O, in menig lach en lonk 
Schittert een verborgen vonk, 

{==237==} {>>pagina-aanduiding<<}

Die, gekoesterd, brand zou vatten, 
En in vlammen uit zou spatten; 
Weest voorzigtig met dat vuur, 
Heilloos dikwijls van natunr; 
Hoedt u voor de looze knapen, 
Die, gedraaid met elken wind, 
Snufflen, als de grage schapen, 
Waar een dam zich open vindt. 
Lieven! houdt uw hart gesloten 
Voor 't gezang der vleijerij; 
Slechts uit rein gevoel ontsproten, 
Gloeij' het vuur, dat men u wij'; 
Zoo 't niet dáár zijn' oorsprong nam, 
Bluscht de vonken vóór de vlam. 
 
Vrienden! ook in 't huisgezin 
Houdt het spreukje leering in: 
Voor de tweedragt, echtgenooten! 
Moet de dam zijn toegesloten. 
Valt er soms een enkel woord, 
't Vuur dient vóór de vlam gesmoord; 
Liefde moet de vonken dooven. - 
Ouders! 't sterke u in uw' pligt; 
Houdt op 't kroost het oog gerigt; 
't Schenkt een vreugd, u nooit te ontrooven, 
Als het eens, behoed voor val, 
Hartlijk u nog danken zal, 
Dat gij 't leiddet uit gevaren; 
't Zal de gulden spreuk bewaren 
Van de vonken en de vlam, 
Van de schapen en den dam. 
 
Dan, ik scheid van 't spreukjen uit, 
Dat zoo veel nog in zich sluit: 
Ieder, in beroep en handel, 
In zijn' staat en levenswandel, 
Houde 't immer onder 't oog; 
't Spreukje, dat nog nimmer loog, 
Zal, in elken stand van 't leven, 
Ons geluk en voordeel geven. 

{==238==} {>>pagina-aanduiding<<}

De oudheid heeft op eerbied regt; 
Vader Cats heeft reeds gezegd: 
‘Bluscht de vonken vóór de vlam; 
Schut de schapen voor den dam.’ 

Zevenhuizen.

van der poort.




Vergankelijkheid.


Wat preekt gij van verganklijkheid? 
Gij, dwaas! die immer mort; 
Die bij het bloeijend bloempje schreit, 
Omdat het dra verdort; 
Die steeds de toekomst tegenzucht, 
En 's zomers reeds den winter ducht. 
 
Wanneer de zon, met stille pracht, 
De westerkimmen kleurt, 
Dan dwaas hij, die den naren nacht, 
Die volgen kan, betreurt; 
Dan wijs hij, die het schoone ziet, 
En dankbaar d'avondstond geniet. 
 
Wanneer de beker voor ons staat, 
De wijn ons tegenstraalt, 
Dan dwaas hij, die dien nektar haat, 
Wijl die zoo ras verschaalt; 
De wijze haat wel 't volle glas, 
Doch neemt het op, en..... leêgt het ras. 
 
Als, op een lieve maagdekoon, 
De pronk der jeugd nog prijkt, 
Zucht' dan de dwaas om 't vlugtig schoon, 
Dat met de jongheid wijkt; 
De wijze haast zich, vrijt en trouwt, 
En denkt: ‘ook ik word spoedig oud.’ 
 
Dus, vrienden! daarom niet gemord, 
Al gaat de tijd ook snel. 
't Genot is wust, het leven kort: 
Besteedt dus beide wèl. 
Neemt aan, wat u het heden biedt, 
En vreest den roof van morgen niet. 

{==239==} {>>pagina-aanduiding<<}

Verga dan, wat er blinkt en bloeit, 
Wat om u prijkt en staat; 
Doch, wilt ge een heil, dat niet vervloeit, 
Een' schat, die nooit vergaat, 
Dien u geen mot of roest ontneemt, 
En dien geen roover u ontvreemdt: 
 
Dan rein van zin en vroom van ziel, 
En met uw lot tevreên. 
Wis bloeit, wat ook verdorde en viel, 
't Geluk dan om u heen; 
En, zij 't ook vlugtig, wat het bjedt, 
Wèl hem, die 't goede wijs geniet! 
 
j. brester, az. 


De gaauwdief tegen wil en dank.

(Eene ware Anekdote.)

Zeer onlangs vervoegde zich, te Parijs, een man bij een' hoedenmaker, en, hem eene bereide huid vertoonende, vroeg hij, os deze hem daaruit niet een dozijn mutsen, in de wandeling kasketten genoemd, zou kunnen zamenstellen. Na de maat te hebben genomen, werd zulks door denzelven toestemmend beantwoord; en ten bepaalden dage kwam de onbekende terug, betaalde den prijs, waarvoor men was overeengekomen, en ging welvoldaan heen. Weinige dagen daarna, terwijl de hoedenmaker, op een der openbare pleinen, naar een' goochelaar stond te kijken, voelde hij een vrij zwaar voorwerp in zijn' rokzak vallen. Terstond zich omkeerende, zag hij een' man, die zich haastig verwijderde, hem een' wenk of teeken gevende, dat hij niet begreep. Hij stak nu de hand in zijn' zak, en haalde er een fraai gouden horologie uit. Verbaasd over dit avontuur, wist hij in het eerst niet, wat te doen; maar, begrijpende dat het wel niet anders zijn konde, of een zakkenroller, die zich ontdekt waande, had dit kostbaar stuk hem in den zak gemoffeld, besloot hij, zich naar eenen Commissaris van Policie te begeven, aan wien hij dan ook openhartig zijn wedervaren verhaalde. Deze, die den man kende, verdiepte zich, met hem, in verschillende gissingen; maar, deszelfs muts in oogenschouw nemende, riep hij eeus-
{==240==} {>>pagina-aanduiding<<}
klaps uit: ‘Ik ben er achter! De overeenkomst tusschen uwe kasket en die, welke het meerendeel dier gaauwdieven, ten teeken van verstandhouding, dragen, is gewis de oorzaak der dwaling van hem, die u dit horologie heeft overgeleverd; hij zal u voor een der zijnen hebben aangezien. Maar ik bid u, hoe komt gij aan dat fatsoen?’ De hoedenmaker vond zich thans genoopt, ten einde alle vermoeden van medepligtigheid van zich te weren, den Commissaris het gebeurde mede te deelen; met bijvoeging, dat hij, geen argwaan hebbende, dat gezegde kasketten een deel uitmaakten van de kleedij der opvolgers van den wakkeren
cartouche, zijne maat zóó had genomen, dat er nog een dertiende voor hemzelven overschoot. Dit was nu wel niet volkomen in den haak; maar, dewijl deze soort van gedwongene voorbetaling van oudsher bij snijders gebruikelijk is, waarom dan ook niet bij hoedenmakers, daar toch beiden de schaar hanteren? Voldaan over 's mans opregtheid, liet de Commissaris den hoedenmaker snijder gaan, de kasket en het horologie in beslag nemende, met eene heusche herinnering, dat eene verkeerde daad altijd slechte gevolgen na zich sleept, en dat men niemand, zelfs geene gaauwdieven, moet bestelen.

Inschrift van het zwaard van Kontoghiannis.


Wie niet voor tirannen beeft, 
Vrank en vrij op aarde leeft, 
Roem meer houdt dan 't leven waard, 
Hem alleen behoort dit zwaard. 
 
Uit het Nieuw-Grieksch. 


Het gewonnen proces.


'k Won eindlijk mijn Proces; maar 't bragt mij luttel in: 
Het winnen was verlies; 't verliezen waar' gewin! 






{==241==} {>>pagina-aanduiding<<}

Mengelwerk.

Het lijden en sterven van Jezus Christus Gode betamende.

II.

Moest de Christus niet deze dingen lijden, en (alzoo) ingaan in zijne heerlijkheid?

lukas XXIV:26.
Daar is, in het lijden en sterven van onzen Heer jezus christus, niets, waaraan zich de Rede, met grond, kan stooten of ergeren. Daar is, in het afgetrokkene beschouwd, niets in, Gode of jezus onwaardig, - niets, met hunne eere onbestaanbaar; integendeel alles is, de zaak van voren overwogen zijnde, daarmede overeenkomstig, - alles beantwoordt aan hetgeen de Rede moest doen verwachten. Indien God waarlijk eenen Gezant heeft willen zenden, om de wereld te verlichten en te hervormen, heeft Hij hem moeten zenden als een mensch, aan alle de lotgevallen der menschheid onderworpen, - heeft Hij hem moeten laten lijden, en hem daaraan niet met wijsheid of welvoegelijkheid kunnen onttrekken. Dat jezus derhalve geleden heeft, is, als wij de zaak van dezen kant beschouwen, zoo ver af van eenige bedenking tegen de Goddelijkheid zijner zending te verwekken, dat het dezelve integendeel veel aannemelijker doet voorkomen, dan wanneer hij niet geleden had.
Dit was het beloop onzer beschouwingen en redekavelingen, in de Verhandeling, in No. IV dezer Letteroefeningen geplaatst. Thans willen wij dit onderwerp vervolgen, en de zaak van eene andere zijde, of van achteren, inzien. Wij willen niet meer vragen: wat moest aan jezus, in het algemeen als Zendeling des Allerhoogsten beschouwd, wedervaren; maar: wat moest hem, in zijn bijzonder karakter, - wat moest hem, bij de genen, aan welken hij onmiddellijk gezonden werd, - wat moest hem, uit aanmerking van zijnen bijzonderen

{==242==} {>>pagina-aanduiding<<}
last, bejegenen? Bij overweging hiervan zal zich het ontwerp der Goddelijke wijsheid, in hare bedeelingen over jezus, in een helder licht vertoonen; en, indien het zich reeds, bij onze algemeene beschouwing, als haar betamend voordeed, thans zal het zich, in vollen luister, als haar oneindig verheerlijkend aan ons ontdekken.
Jezus was de groote Profeet, welken God, gedurende eene reeks van eeuwen, door vroegere zendelingen, aan het volk van israël had laten aankondigen. Hij was de messias, den Joden beloofd, als toekomstig Middelaar eens nieuwen verbonds, hetwelk het oude, weleer door God met hunne vaderen opgerigt, moest vervangen, en hetwelk een algemeen verbond, niet slechts met hen, maar met alle volken der aarde, zijn zou; en hij was de algemeene Verlosser der wereld, bestemd om het gansche menschdom te verlichten, en aan alle Gods kinderen den weg tot eeuwige heerlijkheid en zaligheid te wijzen. Zoo deed hij zichzelven voor; zoo schetsen hem onze heilige Schrijvers. Wij schrijven thans niet voor zulken, welke bewijzen zouden behoeven, dat zulk een Heiland aan de Joden was toegezegd, dat jezus die Heiland geweest is, en dat hij daarvoor erkend heeft willen worden. Wij nemen dit, als toegestaan, aan; en nu zeggen wij: als zoodanig heeft jezus moeten lijden en sterven. - Hadden der Joden Profeten niet voorspeld, dat de messias geene gedaante noch heerlijkheid zou hebben; dat hij, als de onwaardigste onder de menschen, veracht zou zijn; dat men hem, als van God geslagen en verdrukt, zou aanmerken; dat hij verwond, verbrijzeld en uitgerocid zou worden; dat hij zijne ziel in den dood zou uitstorten, zichzelven tot een slagtoffer stellen, velen regtvaardig maken, en hunne onregtvaardigheden dragen zou? En moesten deze, en eene menigte van
andere dergelijke voorzeggingen, in hem niet vervuld worden? Kon de geest, door welken die voorzeggingen waren gesproken, worden gelogenstraft? Dan waren die Profeten geene echte Profeten geweest. En, zoo zij het geweest waren, kon dan je-
{==243==} {>>pagina-aanduiding<<}
zus, zoo hij hunne voorzeggingen niet vervulde, als messias erkend en aangenomen worden? - Neen: hem zou een alleruitstekendst kenmerk hebben ontbroken, waardoor hij moest onderscheiden worden, en men zou hem hebben moeten verwerpen.
Vraagt gij: waarom werd voorspeld, dat jezus' lijden en sterven zou, en waant gij, dat wij zouden willen beweren, dat hij niet geleden zou hebben en niet gestorven zou zijn, zoo het niet voorzegd was geworden? - gij bedriegt u. Onze vorige Verhandeling heeft er u van moeten overtuigen. Eer het voorzegd werd, dat hij lijden en sterven zou, was dit zeker. Het kon, uit den aard der zaak, niet anders wezen; en omdat de geest, waarvan wij spraken, en welke de voorzeggingen ingaf, dat voorzien had, daarom werd het voorzegd, opdat het een der kenmerken van den messias zijn mogt. Niet de voorzeggingen dan waren oorzaak van jezus' lijden en dood; maar de toekomstige zekerheid van dezen was oorzaak van genen. - Vraagt gij verder: konde God jezus' lijden en dood niet verhinderd hebben? - wij wijzen u dan weder naar de vorige Verhandeling. De vraag is niet, wat Gods almagt doen konde? Was zij het, dan zouden wij moeten antwoorden: ja, God konde het verhinderd hebben. Maar de vraag is: wat was welvoegelijk? wat betaamde God? wat eischte Zijne wijsheid? En dit hebben wij voorheen beslist. Nu voegen wij er alleen bij: God wil, zoo min in de zedelijke als in de natuurlijke wereld, buiten volstrekte noodzaak, den gewonen loop van zaken stuiten; en dit wilde Hij hier vooral niet, omdat die loop juist tot de uitkomst moest leiden, welke Hij bedoelde, namelijk het lijden en sterven des Verlossers, welke in het ontwerp, dat God, door hem, tot heil des menschdoms, wilde uitvoeren, volstrekt onmisbaar waren.
Laat ons, om ons hiervan te overreden, overwegen, in welk verband Gods vroegere openbaringen met die van het Evangelie stonden, welke de bedoelingen der laat-
{==244==} {>>pagina-aanduiding<<}
ste waren, en hoe deze strekte, om de verlichting en hervorming des menschdoms te bevorderen.
Hetgeen wij elders (*) in het breede hebben voorgesteld, moeten wij hier met weinige woorden herinneren. - God heeft met de openbaringen, waarmede Hij het menschdom, van tijd tot tijd, verwaardigde, bedoeld gehad, hen allengs tot hoogere verlichtingen en steeds toenemende vorderingen in godsdienstige en zedelijke kennis en betrachting op te voeren. Daar zij, in den vroegsten tijd, slechts kinderlijke vatbaarheid en vermogens hadden, was Zijn onderwijs en voorschrift daaraan geevenredigd; en, naar mate de eerste toenamen, werden de laatste, van tijd tot tijd, verhevener. - Onder dit gezigtpunt nu moet men zich de Mozaische bedeeling altijd, in betrekking tot de Christelijke, voorstellen. Schoon de eerste veel volkomener was, dan Gods vroegere openbaringen, het was er echter zeer ver af, dat zij het geheel volkomen onderwijs, hetwelk God voor het menschdom bestemd had, en dat hen alleen in staat kon stellen, om volledige kennis van Godsdienst en deugd te verkrijgen, reeds zou bevat hebben. De menschen waren nog geenszins vatbaar of verlicht genoeg, om dat onderwijs te ontvangen. Mozes' wet, de eerste van Gods onderwijzingen en voorschristen, welke aan een geheel volk gegeven werden, was ongeschikt, om een voorschrift voor geheel het menschdom te zijn, en was naar de omstandigheden, de verlichting en de godsdienstige behoeften der Israëliten, ten tijde toen zij hun gegeven werd, gerigt. De rest des menschdoms was toen nog volstrekt onbekwaam, om eenige algemeene openbaring te ontvangen. Zij moest echter, ten eenigen dage, volgen, en de Mozaïsche was daartoe voorbereidend. Zij kwam eindelijk, in de volheid des tijds, (gelijk de heilige Schrift het uitdrukt) toen
God ze, door jezus christus, liet verkondigen. Hare betrekking derhalve, of het ver-
{==245==} {>>pagina-aanduiding<<}
band, waarin zij tot de Mozaïsche stond, was die van eene algemeene en volkomene tot eene bijzondere en onvolkomene: en, daar geene twee waarlijk Goddelijke openbaringen, welke van elkander, ten aanzien der wijze, waarop God van de menschen vereerd wil worden, verschillen, te gelijk bestaan konden, - daar de onvolmaakte, door de volmaaktere, buiten kracht en werking gesteld moest worden, en alles, wat zij onvolkomens had bepaald en voorgeschreven, moest worden afgeschaft en te niet gedaan; daar komt de Christelijke voor, als noodzakelijk een einde hebbende moeten maken aan die wijze van God in het openbaar te dienen, welke door de Mozaïsche was ingesteld. Op dien voet kon zij alleen voldoen aan Gods ontwijfelbaar oogmerk, en aan hetgeen Hij voorheen menigmaal had laten verkondigen; - op dien voet alleen kon de redelijke dienst van God, die door christus werd gepredikt, - een dienst in geest en waarheid, - standgrijpen; - op dien voet alleen kon de Christelijke Godsdienst een algemeene Godsdienst worden, wanneer hij ten zelfden tijde aan den plegtigen en uitwendigen eerdienst, zoo wel der Joden, als der Heidenen, een einde maakte. Indien dus de Christelijke openbaring dit einde niet bereikt had, zou zij haar allergewigtigst doel, waarbij geen ander was te vergelijken, gemist hebben. En, laat ons ons nu van dezelve zoodanig denkbeeld vormen, als wij willen, wij zullen buiten staat zijn, om ons slechts eenigzins de mogelijkheid te verbeelden, hoe zij dit groote doel zou hebben kunnen bereiken, zonder dat christus ware gestorven, en zonder dat zijn dood, onder het denkbeeld van een voor eeuwig
voldoend offer voor de zonden van alle menschen, ware voorgesteld, zoodat daarvoor nu geene andere offers meer noodig waren.
Een voornaam deel van den Mozaïschen eerdienst bestond in deze offeranden. Zij waren in denzelven ontleend uit den ongerijmden Afgodendienst van Egypte, uit welken israël's groote Wetgever, mozes, genoodzaakt geweest was ze over te nemen, omdat zijn verbas-
{==246==} {>>pagina-aanduiding<<}
terd volk er dáár zoodanig aan was verslaafd geworden, dat hij ze niet kon afschaffen, zoo hij zijne godsdienstige inrigting onder hetzelve tot stand zou brengen. Zonder offers zoude zij nooit bij 't zelve zijn aangenomen, en zou het aan den Afgodendienst, waaraan het buitendien zoo vele moeite kostte het te onttrekken, verkleefd zijn gebleven. Hij had zich dan moeten vergenoegen, met dezen offerdienst slechts aan den dienst des Allerhoogsten te verbinden; en de Israëliten bleven er, sedert, hoezeer eenigen hunner Profeten er hun de nietigheid van onder het oog gebragt hadden, aan gehecht, als aan hun leven. - Bij de geheele Heidensche wereld was het eveneens gesteld, als bij de Joden. Denkbeeld van Godsdienst, zonder offeranden, hadden zij geen van beiden. Naar hun inzien maakten zij er de ziel en het wezen van uit: want zij hielden hem (en te regt) voor een zeer voornaam deel te bestaan, in verzoening van zonden te doen. Maar eene verzoening, zonder bloed van offerdieren, waren zij niet in staat zich te verbeelden. Zij stonden onwankelbaar in het begrip, dat de zonden van den offeraar op het offerdier moesten worden overgebragt; dat dat dier de straf des doods moest lijden, welke de offeraar, door zijne zonden, verdiend had, en dat deszelfs bloed de gramschap der beleedigde Godheid bevredigen, - het rantsoen, de losprijs, de voldoening moest wezen, voor welke Zij den offeraar de straf kwijtschold, en zonder welke Hare regtvaardigheid niet gedoogde hem vergeving te schenken. Deze
bekrompene, Gode onwaardige, redelooze en allerverderfelijkste denkbeelden lijnregt te hebben willen wederspreken, zou het onfeilbaar middel geweest zijn, om zich, door het gansche menschdom, uit éénen mond, te doen veroordeelen. Zich te hebben willen voorstellen, om dit vooroordeel, met het menschdom, van deszelfs kindschheid af, opgegroeid, en, schier veertig eeuwen lang, gekweekt en gekoesterd, op ééns uit te roeijen, zou te regt als een bewijs van volstrekte zinneloosheid hebben mogen worden aangezien. Dat de Heiland slechts, in gewigtige gelegenheden, niet, met de

{==247==} {>>pagina-aanduiding<<}
Joden, denzelfden onredelijken en bijgeloovigen eerbied betoonde voor eenige plegtigheden van het minst belang, welke inzettingen waren van menschen, en niet van God, kostte hem eindelijk het leven; maar, zoo hij lijnregt de leer wegens de offeranden bestaan had aan te tasten, zouden noch Joden, noch Heidenen hem een enkel uur verdragen hebben: en, zich te willen verbeelden, dat eene leer, welke de nutteloosheid en ongerijmdheid van alle offeranden predikte, en niets voor dezelven in de plaats stelde, ten tijde onzes Heilands eenigen opgang zou hebben kunnen maken, of algemeen aangenomen zou hebben kunnen worden, is, bij ons, hetzelfde met zich het zedelijk onmogelijkste, tegen alle gezond verstand en klaarblijkelijkheid aan, als mogelijk voorstellen.
Maar hoe dan nu? Alle plegtigheden en offeranden moeten echter plaats maken voor den eenvoudigen, den redelijken en geestelijken Godsdienst van het Evangelie: God wil geene offeranden meer, maar barmhartigheid: het menschdom is lang genoeg dienstbaar geweest onder de eerste beginselen der wereld; het moet zijne vrijheid erlangen, door de wet der volmaaktheid. Van welk middel zal zich de eeuwige Wijsheid bedienen, om de gewigtige zwarigheid, welke Haar hier in den weg staat, op te ruimen? - Van de boosheid der menschen. Zij zal de kwaadaardigheid dier heillooze Joden, die zich tegen Haren Heiligen en Gezalfden verzetten, en op zijn leven toeleggen, - Zij zal de woede dier verblinde onzinnigen, welke Zij met éénen wenk kon beteugelen, slechts laten voorthollen. Zij zullen Haren Geliefden het leven benemen. Het zij zoo! Hij zal het glorierijk weder ontvangen. Hij zal lijden, maar alzoo ingaan in zijne heerlijkheid, gelijk de Profeten voorspeld hebben. Hij zal het kruis verdragen en de schande verachten, en daarna verhoogd worden ter regterhand des troons Gods. Zijn dood zal van de allergewigtigste vruchten zijn, en deszelfs toelating, welke, om vele andere redenen, bij wijsheid, verkieslijk is boven deszelfs verhindering, zal dienen, om den gestorven Zaligmaker der wereld,

{==248==} {>>pagina-aanduiding<<}
als het Lam Gods, dat hare zonden wegneemt, - als de éénige offerande, waarmede, voor eeuwig, voor alle zonden van alle menschen, voldaan wordt, alomme te prediken; - hij zal dienen, om dit Lam, eenmaal geslagt, en alleen eindeloos waardiger, dan alle de offers, die Gode in eeuwigheid kunnen worden opgedragen, en alleen meer van kracht, tot reiniging en verbetering der menschen, dan zij allen te zamen, die zelfde menigvuldige, nuttelooze en, in velerlei opzigten, schadelijke offers te doen vervangen; - hij zal dienen, om het menschdom te overreden, waarvan het anders niet te overreden is, dat het nu geene offers meer behoeft; - hij zal dus den Godsdienst van Joden- en Heidendom, welke door de staatkunde der Grooten en door het belang der Priesteren met magt gehandhaafd wordt, en welke anders niet te overwinnen is, den gewissen slag toebrengen; - hij zal het middel zijn, om het Christendom te doen omhelzen, het tot den gemeenen Godsdienst te maken, en het menschdom van het ondragelijk juk der plegtigheden te verlossen; - hij zal dienen, om het op te leiden tot redelijke kennis, om het af te trekken van de verslaafdheid aan het uitwendige, en op de inwendige reinheid der ziele en de heiligmaking des harten, als Gode alleen welgevallig, prijs te doen stellen; - met één woord: hij zal dienen, om de menschen in het verstand te verlichten, tot betrachting van godzaligheid en deugd aan te sporen, en daarin alleen hunne volmaking en zaligheid te doen zoeken.
Met de weldadigste wijsheid dan liet God de mishandeling en den moord van jezus toe, welker verhindering de wereld buiten staat gelaten zou hebben, om den Godsdienst, door jezus gepredikt, aan te nemen: want, nog eens, de leer van de verzoening der wereld door zijn bloed, en van zijne slagting, als de alleen en voor eeuwig voldoende en genoegzame offerande voor alle hare zonden, was de éénige, welke het Christendom aannemelijk kon maken, en op Joden- en Heidendom kon doen zegepralen. Zonder jezus' dood, dan, was

{==249==} {>>pagina-aanduiding<<}
de hervorming der wereld onmogelijk, en God moest hem toelaten, of de verlichting en verbetering, en dus tevens de verlossing en begelukzaliging, des menschdoms moest achterwege blijven.
Kan ondertusschen de mishandelde en omgebragte jezus, in den allereigenlijksten en volstrekt letterlijken zin, overeenkomstig met het denkbeeld, hetwelk men zich oorspronkelijk van een offer maken moet, als een zoenoffer voor de zonden der wereld beschouwd worden? Heeft hij inderdaad moeten sterven, om, door zijn bloed, de, door de zonden der wereld, beleedigde en vertoornde Godheid te bevredigen, te verzoenen, en aan de eischen Harer regtvaardigheid te voldoen? - Van zulk eene stelling beeft al, wat niet aan de Rede, het gezond verstand, hetwelk God zelf aan de menschen geschonken heeft, alle gezag heeft ontzegd, met afgrijzen terug.
Maar (heeft men gezegd) Rede is geene Openbaring. Hetgeen, volgens de eerste, valsch schijnt, kan, volgens de laatste, waar wezen. Rede kan niet alles doorzien. Dan ware de Openbaring nutteloos geweest. Deze kan hare verborgenheden hebben, waarin de Rede slechts te berusten heeft. - Ziet daar, onder ware, weder valsche stellingen, waartegen de Rede eeuwig in tegenspraak komen zal! Zij erkent gaarne hare eigene zwakheid, en eerbiedigt de Openbaring. Zij staat gaarne toe, dat haar doorzigt beperkt is; dat het niet verder reikt, dan tot den grenspaal des tegenwoordigen levens, en dat de Openbaring dingen, welke dien grenspaal verre overschrijden, en uitzigten openen tot in het eeuwige leven, niet alleen heeft kunnen ontdekken, maar ook werkelijk ontdekt heeft. Zij wil, zij kan niet loochenen, dat zulke dingen haar, zonder Openbaring, nooit met zekerheid bekend zouden zijn geworden, maar altijd slechts vermoedens en gissingen zouden hebben kunnen wezen, en, in zoo verre, voor haar verborgen zouden zijn geweest. Zij aarzelt geen oogenblik, om onder die dingen te tellen de leer des Evangelies omtrent de verzoening der wereld met God, door den dienst van jezus christus, mits

{==250==} {>>pagina-aanduiding<<}
men dezelve niet drijve in eenen zin, welke aandruischt tegen alle hare beginselen en begrippen. Zij beweert, dat, wat zij niet wist, wat zij niet weten kon, en wat dus voor haar verborgen was, eer het geopenbaard werd, heeft opgehouden verborgen te zijn, nadat het is geopenbaard geworden, en dat het eeniglijk in dien zin is, waarin de heilige Schrift van eenige Christelijke leerstellingen, als verborgenheden, spreekt. Zij houdt, eindelijk, onwrikbaar staande, dat hetgeen, volgens erkentenis van elk onbevooroordeeld verstand, in zichzelf onwelvoegelijk, ongerijmd, onregtvaardig, onbestaanbaar, tegenstrijdig is, nooit te regt verborgenheid genoemd, of als een voorwerp van geloof voorgedragen kan worden, en dat men de Openbaring onteert, wanneer men haar te last legt, dat zij dat doet. Zij verklaart al het zoodanige voor geopenbaarde misvatting en dwaling, en verwerpt het, als, uit zijnen aard zelf, ongeloofbaar.
Om deze redenen, dan, kan zij den vermoorden jezus, in eigenlijken en letterlijken zin, als zoenoffer voor de zonden der wereld, niet aannemen. En hoe zou zij dit kunnen, daar het nog andere onoplosbare bedenkingen tegen zich heeft? - Kan men begrijpen, dat de Vader van alle barmhartigheid, wien de Openbaring zelve, of de heilige Schrift, ons afmaalt als de eeuwige en volmaakte liefde zelve, geen misdrijf vergeven wil, om niet? dat Hij daarvoor verzoening eischt, door bloed? Is Hij dan zoo volstrekt ongelijk aan, - staat dan Zijn karakter zoo volstrekt in strijd met het asbeeldsel, hetwelk onze Zaligmaker zelf zoo heerlijk schoon van Hem heeft afgemaald, in zijne onnavolgbare Gelijkenis van den Vader des zoogenoemden verlorenen Zoons, (in lukas' Evangelie, H. XV) welke vader dien zoon, daar hij boetvaardig tot hem kwam, zonder eenig offer, zonder eenige verzoening, alles vergeeft? Is dan de Vader van alle menschen meer, dan eenig, door jezus geprezen, aardsch vader, onverzoenlijk, zoodat Hij niets vergeven wil, zonder voldoening? - Men heeft beweerd, dat de eeuwige regtvaardigheid, zonder zulke voldoening, gee-
{==251==} {>>pagina-aanduiding<<}
ne schuld vergeven kan. Maar wie zijt gij, vermetel sterveling! die bepalen durst, wat de eeuwige doen of niet doen kan? Wie zijt gij, wiens bekrompen verstand de volstrekte volmaaktheid hier nimmer bevatten kan, die beslissen durst, wat voor die volmaaktheid, welke alle mogelijke volkomenheden in zich vereenigt, en vooral volmaakte liefde zoo wel, als regtvaardigheid, insluit,
mogelijk of onmogelijk is? Wie zijt gij vooral, die steeds zoo zeer het vermogen en gezag der Rede betwist, en hare bedorvenheid beweert, en die eeniglijk met deze, naar uwe eigene erkentenis, bedorvene (ja, zeggen wij, door vooroordeelen waarachtig wel bedorvene, althans jammerlijk verblinde) Rede uitspraak durft doen, wegens hetgeen de hoogste en volstrekt onfeilbare Rede vermag of niet vermag? - Ziet eens, waartoe uwe vermetelheid u vervoert! Ten zelfden tijde, dat gij beweert, dat regtvaardigheid geen misdrijf vergeven kan, zonder verzoening, beschuldigt gij zelf haar van het hoogste onregt. Gij laat haar het misdrijf van schuldigen op den onschuldigen (alsof dit mogelijk ware) overdragen, en doet haar den onnoozelen boeten en straffen voor hetgeen misdadigen bedreven! Wat is er buitensporiger, dan dit, te denken? Is er immer eenig grooter misbruik van woorden, dan dit, mogelijk? - Hoe kan ooit het misdrijf, (dat altijd eigene werkzaamheid onderstelt) hetgeen door anderen gepleegd is, het mijne worden? Hoe kan ik immer gestraft worden voor hetgeen door anderen misdreven werd? Ik kan er ongelukkig door worden, - men kan er mij om mishandelen; maar nooit, zoo lang de woorden hunne natuurlijke beteekenis behouden, kan regtvaardigheid er mij, zonder eigene schuld, om straffen. - Zegt mij, wat houdt gij voor lofwaardiger, voor zedelijk voortreffelijker, dat ik mijnen vijand een mij aangedaan ongelijk, om niet, vergeef, dan dat ik hem daarvoor, naar gestrengen eisch der wetten, doe boeten? - Gij kunt, indien gij niet, door de gansche redelijke wereld, veroordeeld wilt worden, niet weigeren het eerste boven het laatste te prijzen. En zult gij dan

{==252==} {>>pagina-aanduiding<<}
deze voortreffelijkheid ontzeggen aan den Almagtigen, die door niemands ongelijk gekrenkt kan worden? - o! Maakt het niet te veel, dat gij hoog, hoog tegen Hem zoudt spreken, dat iets hards uit uwen mond zou gaan! Bedient u niet van uwe ellendige uitvlugt, dat regtvaardigheid bij God iets anders zou zijn, dan bij de menschen; dat hetgeen bij hen regt is, bij Hem onregt zou kunnen zijn! - Waar heeft u Rede, of Schrift, deze gedrogtelijke stelling geleerd, volgens welke, zoo zij waar was, wij volstrekt niet meer zouden weten, wat wij door regtvaardigheid verstaan moesten; volgens welke het geen woord meer zou zijn, hetwelk eenen bepaalden zin had; volgens welke deze deugd zelve niet meer haren grond zou hebben in de eeuwige en eeuwig onveranderlijke beginselen van regt en billijkheid, en niet meer slechts ééne en eeuwig dezelfde zou zijn; volgens welke God zelf naar een' anderen regel zou handelen, dan Hij voorschrijft aan de menschen; volgens welke hetgeen jezus wil, dat wij volmaakt zullen zijn, gelijk de Hemelsche Vader, strijden zou met hetgeen God zelf wil; volgens welke..... Doch het verdriet mij, zulke ongerijmdheden, (om geen harder woord te gebruiken) welke het schande is, dat men ze bij Christenen bestrijden moet, verder te wederspreken. - Wij herhalen dan, nimmer was de gemartelde Heiland, in eigenlijken en letterlijken zin, een zoenoffer voor de zonden der wereld: en, of zich dan ook de heilige Schrift zelve van zulke uitdrukkingen moge bedienen, welke het zoo doen voorkomen, het komt aan de Rede toe, en het is haar pligt, dit zoo te verklaren, als zij het alleen kan en mag toestemmen. Zij
mag der hoogst volmaakte Godheid niets ongerijmds, haar onbetamends, haar verongelijkends en beleedigends toeschrijven. Zij kan, hetgeen van dien aard geschreven is, niet anders opvatten, dan als geschreven aan zulken, wier begrippen, wegens de verzoening der Godheid door zoenoffers, van het kindsche menschdom ontleend, hoogst zinnelijk en verkeerd waren, doch met welken men op hunne gronden moest redekavelen, dewijl

{==253==} {>>pagina-aanduiding<<}
men hen op geene andere wijze van de nutteloosheid hunner offers, en van de noodzakelijkheid, dat die ophielden, nadat het offer van jezus had plaats gehad, overtuigen kon.
Maar in welken zin kan en moet men zich dan den Heiland, als voor de zonden der wereld gestorven, en als een offer daarvoor geweest zijnde, voorstellen? - Alleen in eenen oneigenlijken, overdragtelijken en geleenden zin; - in dien zin, waarin men gemeenzaam gewoon is te zeggen, dat iets wordt opgeofferd, wanneer het tot eenig nuttig einde - tot verkrijging van iets anders - wordt afgestaan of overgegeven; - in dien zin, waarin wij, afstand doende van ons geld, ons goed enz., om ons leven te behouden, of waarin wij, het leven zelf, tot behoud van dat van anderen, of ten dienste van het algemeen, verzakende, gezegd worden hetzelve op te offeren. In dien zin heeft God jezus, en heeft jezus zichzelven opgeofferd aan het heil des menschdoms. Tot dat heil zond God hem in de wereld. Hij wist, dat hij, zonder zijn lijden en dood, hetzelve niet kon uitwerken. Hij zond hem echter. Hij offerde hem daaraan op. En jezus, schoon hiervan mede bewust, was gereed, om aan de bevordering van dit heil het offer van zichzelven te brengen. God wilde liever, dan zijne kinderen in onkunde en zedeloosheid te laten en daardoor ongelukkig worden, zijnen Geliefden, tot hunne verlossing, in lijden en dood overgeven; en jezus wilde, om dezelfde reden, zich beiden getroosten. Hunne behoudenis was dus de beweegreden van jezus' dood. Zij verwierven, ten koste van denzelven, de kennis, hoe zij bij God vergeving van zonden erlangen, Hem voortaan welbehagelijk wandelen, en het eeuwig zalig leven verkrijgen konden. Zonder dat zouden zij die kennis niet bekomen hebben. Aan jezus' dood, derhalve, hadden zij dezelve eeniglijk te danken. Ware het niet geweest,
om hun die kennis te schenken, jezus zou niet hebben behoeven te lijden, en zou niet geleden hebben. - Het was dan, gelijk de Profeten het uitdrukten,

{==254==} {>>pagina-aanduiding<<}
om hunne overtredingen, dat hij verwond, - om hunne ongeregtigheden, dat hij verbrijzeld werd. Zij, die lijden verdiend hadden, werden er, door hem, voor behoed; en hij, die het niet verdiend had, onderging het om hunnen wil. Hij leed dus in de plaats van hen, die, zoo hij niet geleden had, zouden hebben moeten lijden. Door zijne striemen bekwamen zij genezing. Hunner aller ongeregtigheid liep aan op hem, en, om de overtreding des volks, is de plaag op hem geweest. En, derhalve, hij stelde zijne ziel tot een schuldoffer, en droeg de zonden van velen.
En ziet nu, hoe volmaakt deze bedeeling en toelating over jezus geschikt was, om de oogmerken der Goddelijke wijsheid, tot bevordering van der menschen deugd en godzaligheid, te dienen, en hoe volmaakt overeenkomstig zij derhalve was met de eischen van Gods heiligheid! - Het Evangelie moest den menschen Gods genadigen wil verklaren, om hun vergeving van zonden te schenken, op voorwaarde van geloof, boetvaardigheid en heiligmaking. Om alle misbruik van deze leer, zoo veel mogelijk, voor te komen, - om hen te leeren, dat zij zich niet hadden te verbeelden, dat de vergeving der zonden eene geringe zaak, en God altoos gereed en genegen was, om hun die te verleenen, - om hun een allerlevendigst denkbeeld van Gods haat en afkeer tegen de zonden in te boezemen, en hen zelf met afgrijzen tegen dezelven te vervullen, laat God jezus sterven. Zijn dood moet hen overtuigen, dat onderworpenheid aan zonden een zeer rampzalige staat moet zijn, daar God, om er de menschen van te verlossen, zoo veel heeft willen doen. Hij leert hen, dat de ongeregtigheid allerafschuwelijkst in Zijne heilige oogen moet wezen, daar Hij, om er hen van af te trekken, het leven van den Eeniggeborenen, in welken Hij zijn welbehagen had, niet te dierbaar geacht heeft. Hij leert hen, zich, met siddering, voor te stellen, hoe gadeloos ondankbaar, kwaadwillig en hemeltergend het zij, zich, na alles, wat God verrigt heeft, echter nog aan zonden over te geven; en,

{==255==} {>>pagina-aanduiding<<}
derhalve, hoe strafbaar het moet zijn, aldus de liefde van God en van den gestorven' Heiland te beantwoorden, - hoe het niet kan missen Hun hoogst ongenoegen te verwekken, en hoe onmogelijk het zijn moet, om, wanneer men zich, met vertreding van den Zoon van God, en versmading van den geest der genade, aan zulken moedwil overgeeft, en er zich in verhardt, daarvan vergeving te erlangen. En welken invloed kan dit nu anders bij hen hebben, dan dien, dat het hen met allen mogelijken ijver vervult, om voortaan, alle goddeloosheid en wereldsche begeerlijkheden verzakende, matiglijk, regtvaardiglijk en godzaliglijk te leven in de tegenwoordige wereld, verwachtende de zalige hoop en de verschijning der heerlijkheid Gods en des Zaligmakers jezus christus, die zichzelven voor hen gegeven heeft, opdat hij hen verlossen zou van alle ongeregtigheid, en zichzelven een eigen volk zou reinigen, ijverig in goede werken?
adr. stolker.





Redevoering, over het Nederlandsch genootschap tot zedelijke verbetering der gevangenen.

Door Mr. B. Wichers (*).

De meesten mijner geëerde Hoorders weten voorzeker, dat er, vóór omstreeks drie jaren, op onzen vaderlandschen bodem, een nieuw Genootschap is opgerigt, ten doel hebbende, om zich het lot der gevangenen aan te trekken en hunne zedelijke verbetering te bevorderen, door zoo aan hen, die nog werkelijk zich in de gevangenissen bevinden, en waar de plaatselijke omstandigheden zulks niet ten eenemale onmogelijk maken, de gelegenheid te bezorgen, om het een of ander handwerk aan te leeren, in de eerste en noodwendigste wetenschappen te worden onderwezen, als wel, voornamelijk,

{==256==} {>>pagina-aanduiding<<}
om diegenen, die uit de gevangenis ontslagen worden, behulpzaam te zijn tot het bekomen van de gelegenheid, om door arbeid in hunne behoeften te kunnen voorzien, en hun daartoe op alle mogelijke wijzen, zelfs, is het noodig, door het uitreiken van geldelijke bijdragen, in staat te stellen.
Van deze Maatschappij nu, waardoor ons Vaderland zijnen van oudsher verkregen roem van menschenliefde op nieuw heeft verhoogd, en waarin de onbekrompen Brit ons reeds is nagevolgd, bestaat er ook eene afdeeling te dezer plaatse; en terwijl deze zich heden had voorgesteld, om bijzonder aan hen, die daarvan leden zijn, een openlijk verslag te geven van den algeheelen toestand der Maatschappij, zoo vond zij het niet ongepast, om tevens aan anderen de gelegenheid te verschaffen, zich met het edele en groote dezer instelling bekend te kunnen maken.
Wanneer men het groote en edele eener instelling wil doen kennen, is het inderdaad bedroevend voor ieder menschenvriend, dat men maar al te dikwijls beginnen moet met verkeerde begrippen tegen te gaan en vooroordeelen te bestrijden; en ook dit is hier het geval.
Velen toch meenen, dat de werkzaamheden van ons Genootschap die der Hooge Regering zouden behooren te zijn, en verwarren het doel onzer instelling met de verzorging en pleging der gevangenen, - met dat, wat betrekking heeft tot hunnen physieken toestand als gevangenen: deze meening, echter, rangschikken wij onder de verkeerde opvattingen.
Het doel onzer vereeniging is alleen, wat de gedetineerden betreft, hunne zedelijke verbetering te bevorderen, waartoe als in een naauw verband staat het aanleeren der eerste wetenschappen en het aankweeken van lust tot werkzaamheid; terwijl hoofdzakelijk hare bemoeijingen daarhenen strekken, om, wanneer de gevangenen ontslagen zijn, hen in staat te stellen en te helpen, om datgene, wat zij door het verloren vertrouwen bij hunne wederintreding in de maatschappij te kort komen, in onzen boezem, en door ons in het hart hunner medeburgeren, weder te vinden.
Dat dit nu niet het werk van het Staatsbestuur kan zijn, valt bij het minste nadenken al dadelijk in het oog. Vooreerst toch zal het wel altijd onmogelijk voor dusdanig algemeen bestuur zijn, om in de bijzondere belangen van elk lid der maatschappij te kunnen voorzien; daartoe behoort eene al te zeer tot kleinigheden afdalende bemoeijing, onuitvoerlijk, daar het weder

{==257==} {>>pagina-aanduiding<<}
door aan te stellene ambtenaren zoude moeten geschieden, en van waar de daartoe benoodigde gelden te verkrijgen? vooral bij de vele behoeften, die leder Staat, bij de thans bestaande orde over geheel Europa, heeft. Doch al konde de Hooge Regering dit ook, of had zij daartoe ook al de geldelijke middelen, dan zoude zij het doel nog nimmer bereiken kunnen. Zoo behoort toch, bij voorbeeld, gelijk straks is aangemerkt, tot onze zorg, om een' gevangene, die na zijn ontslag werken wil, daarin behulpzaam te zijn, niet alleen door hem daartoe door geldelijke middelen in staat te stellen, maar ook door hem bij dezen of genen aan te bevelen. Deze aanbeveling nu kan eerst dàn met eenig gewenscht gevolg plaats hebben, wanneer men zich overtuigd heeft, dat de in vrijheid gestelde zich heeft gebeterd; en al konde nu de Hooge Regering ieder dezer losgelatenen doen gadeslaan en, ten gevolge van afgelegde blijken van beterschap, aanbevelen, wat zoude dan nog zulk eene aanbeveling baten? Zoude de burger, aan wien de gevangene in diervoege van wege het Bestuur werd aanbevolen, zulks niet veeleer als een bevel, dan een verzoek aanzien, en het daarvoor houden, dat men op de vrije keuze zijner werklieden invloed zoude willen uitoefenen? De burger valt, zelfs ten opzigte van de beste Regering, achterdochtig, zoodra het zijne vrijheid geldt; en waarlijk niet zonder reden, wanneer men in andere Rijken zoo vele vernieuwde aanvallen op dat kleine overschot van vrijheid ziet doen, dat den mensch na zijne intreding in de maatschappij slechts konde overblijven; en deze achterdocht en ijverzucht moeten als 't ware de vooruitgezette wachters of voorposten zijn, om over onze vrijheid te waken.
Geheel anders is het, wanneer ons Genootschap, eenen losgelaten gevangene geholpen en, van nabij, in alle zijne handelingen hebbende gadegeslagen, met volle overtuiging denzelven aanbeveelt, en des noods zijn geheel karakter, voor zoo veel wij elkander kunnen leeren beoordeelen, aan hem, bij wien hij gaarne zoude willen in dienst treden, blootlegt: daarin herkent men de voorschrijving van den broeder aan den broeder, belangelooze menschenmin, zonder de minste poging of strekking, om op de vrijheid van keuze invloed te willen hebben, als geschiedende integendeel van gelijken aan gelijken.
Menschkundig dus beschouwd, zoude de Hooge Regering nimmer, al konde zij het ook doen, die goede gevolgen van

{==258==} {>>pagina-aanduiding<<}
hare opzettelijke bemoeijingen kunnen hopen, die eene vrijwillige Maatschappij met grond kan verwachten en zich voorstellen. En toch (vergunt mij de herhaling van dit belangrijkste gedeelte onzer instelling) dit punt ligt wel bijzonder in de bedoeling onzer Maatschappij: een vrijgestelde gevangene wordt door eene harer afdeelingen, of een' correspondent derzelve, waargenomen, zijne handelingen gadegeslagen; en wanneer hij, uit hoofde van zijne verbeterde leefwijze, aanspraak kan maken op de medewerking en hulp zijner medemenschen, dan wil voornamelijk onze Maatschappij toetreden, om hem behulpzaam te zijn in het weder bekomen van het vertrouwen zijner medeburgeren, dat hij verloren had, en zoo lang hieraan iets ontbreekt, dat het Genootschap zoude kunnen verhelpen of verbeteren, acht het deszelfs doel niet te hebben bereikt. - Wie kan dit nu nog van het Gouvernement blijven verwachten? - Het is dus een verkeerd begrip, waarin men te dien opzigte verkeert, en wij achten op dit punt genoeg te hebben gezegd.
Een ander vooroordeel is er echter, waarop wij hier voren het oog hadden, dat geen wortel behoort te schieten, en hetgeen, zoo iets ter wereld, den gang der zedelijke verbetering der gevangenen, en alzoo het doel onzer instelling en de uitbreiding van onze vereeniging, zoude kunnen hinderlijk zijn; - het is de ongelukkige twijfeling, of de gevangenen, dat is zij, die zich tegen den Burgerstaat zoodanig vergrepen hebben, dat zij, onder anderen, met verbeurte hunner vrijheid hebben moeten gestraft worden, wel de waardige voorwerpen van eene bijzondere zorge behooren te zijn, en of wij ons hunner te regt laten gelegen liggen?
Daar ik niet voorheb, opzettelijk uw gevoel gaande te maken en uwe meêwarigheid op te wekken, maar alleen betoogen wil, dat zij uwe toegenegenheid wel verdienen en die inderdaad niet hebben verbeurd, zoo heb ik opzettelijk tot onderwerp zulk eene stelling gekozen, welke uitsluitend tot uw verstand gerigt is; al het overige aan uzelven overlatende.
Om te bewijzen, dat de gevangenen de waardige voorwerpen onze bemoeijenis zijn, heb ik uit het groote rijk der waarheden slechts ééne te kiezen, waaraan nimmer getwijfeld is; dat, namelijk, onze menschelijke waarde gelegen is in onze verstandelijke en zedelijke vermogens, of, korter, in hoofd en hart. Indien ik dus zal hebben aangewezen, dat

{==259==} {>>pagina-aanduiding<<}
de gevangenen van den kant der zedelijkheid wezenlijk in het algemeen niet zoo zeer gedaald zijn, als men gewoonlijk waant, dan ligt daar van zelf, om mij zoo eens uit te drukken, eene stilzwijgende sluitreden in, die ons tot de waarheid der stelling leidt, dat zij de waardige voorwerpen onzer bemoeijenis zijn, omdat zij van de zijde van het verstand natuurlijk met ons gelijk staan.
Dat er dus meer zedelijkheid bij hen is overgebleven, dan men wel meent, behoeft slechts eenige meer bepaalde aanwijzing; terwijl eene in algemeene en korte trekken vervatte herinnering, wat wij allen, en dus zij met ons, ten opzigte van onze verstandelijke vermogens zijn, voldoende is, om, ook van die zijde, hunne waarde te doen blijven gelden. - Deze beide punten zullen alzoo de verdeeling van onze rede uitmaken.
Dikwijls is met ware en stoute trekken des menschen voortreffelijkheid van de zijde zijner verstandelijke vermogens geschetst, maar nooit zal die voldongen worden. - Schoon het hem niet gegeven is, twee denkbeelden te gelijk te kunnen vatten, maar in alles, wat hij zich voorstelt, eene trapswijze opvolging en volgorde moet plaats hebben, hoe schielijk en naauwelijks merkbaar die dan ook zij; hoewel meermalen een raadsel voor zichzelf, gevoelt hij toch, dat hij de eerste schakel uitmaakt van die oneindige keten van alwat eenmaal gewrocht is, - eene keten, die men zich zoude kunnen voorstellen, als waarvan het eene einde aan den hemel en het andere op den laatsten bodem in de aarde is vastgehecht. Hij gevoelt, dat hij het eenigste schepsel is, dat tot den hemel weet op te klimmen, de starren bij name noemt, derzelver op- en ondergang weet te berekenen; dan weder in het hart der aarde indringt, dáár de ruwste en hardste metalen zoekt en vindt, dezelve als was kneedt en in duizende vormen tot zijn oogmerk dienstbaar maakt. Is hij het niet, die den gang van dat natuurverschijnsel weet te leiden, dat Griek en Romeín den oppersten hunner Goden, ten teeken der hoogste en onbepaaldste magt, in handen geven? Hij is het, die, wanneer hem rivieren op zijnen weg ontmoeten en hem den voortgang betwisten, hare bedding ondergraaft en, zich eenen weg banende, derzelver baren boven zijn hoofd laat rollen. Mijn getuige is Engelands hoofdrivier. Ook hij is het, die het eene element wegwerpt, en een tegenovergesteld neemt, om het laatste tot hetzelfde oogmerk

{==260==} {>>pagina-aanduiding<<}
te doen dienen, waartoe hij van het eerste gebruik maakte. Is dit niet letterlijk waar in de laatste uitvinding van onze dagen? Hij vangt den versnelden luchtstroom, dien wij wind noemen, in het doek op, en het schip drijft daarhenen; maar verkiest hij dit niet, dan neemt hij het vuur in de plaats, en hetzelfde oogmerk wordt bereikt. - Of wilt gij hem bewonderen in zachtere kunsten en wetenschappen, hij schept met beitel en penseel een denkbeeldig schoon, en, door het schoone van onderscheidene voorwerpen op een enkel over te brengen, overtreft hij, als 't ware, de werken der natuur, ja schildert u, zonder penseel, alleen door de kracht der taal, eene gebeurtenis, alsof gij die zaagt en er bij tegenwoordig waart. - Of wil men zijne vermogens nagaan in een voorwerp, dat ieder onzer dagelijks en elk oogenblik onder het oog komt, men denke dan aan de inrigting der Burgermaatschappijen, waartoe zoo vele onderscheidene veren werken en een talloos tal van raderen in elkauder moeten sluiten en vatten, dat wij dezelve bij het kunstigste uurwerk zouden kunnen vergelijken; eene inrigting, waarin zoo vele onderscheidene denkbeelden, zoo vele wijzen, waarop ieder zich hetzelfde denkbeeld voorstelt, moeten worden overeengebragt, zoo oneindig vele driften, nu eens ter nedergezet, dan weder aangewakkerd moeten worden, zonder dat ooit het evenwigt voor een oogenblik verloren mag gaan, dat het inderdaad een gewrocht is, kunstig als de bouw van ons eigen ligchaam.
Neen, het was geene verhitte verbeeldingskracht, men noeme het geene overdrevene grootspraak, wanneer men den Oosterschen Dichter hem hoort beschrijven als een weinig minder dan den Engel. - Of kent gij een denkbeeld, dat meer zegt, kunt gij u een meer beteekenend woord voorstellen, dan toen het Wezen aller wezens, in de stilte van 's werelds uchtendstond, de uitspraak deed: de mensch zij geschapen naar Onze gelijkenis! Waarlijk, men behoeft geen ingewijde te zijn van eene bijzondere wetenschap, om al het krachtige, al het omvattende dezer uitspraak te gevoelen; zij beslist op eens, wat wij zijn en geen schepsel nevens ons is.
Geen wijsgeer, hoe scherpzinnig, geen redenaar, hoe wèl ter tale, geen dichter, hoe vurig, konde ons op eens op die hoogte plaatsen.
Of waant gij, dat met het eerste zedelijk kwaad, omtrent welks eenmaal genomen begin, zelfs volgens het getuigenis van den Franschen wijsgeer voltaire, bijna alle volken

{==261==} {>>pagina-aanduiding<<}
eene zekere overlevering hebben, en, volgens onzen grooten regtsgeleerde, maar meer dan regtsgeleerde, hugo de groot, de Griek en Indiaan dezelfde overlevering bezit, als die wij volgen; of waant gij, zeg ik, dat met het eerste zedelijk kwaad die uitspraak als 't ware is teruggenomen, of van hare kracht heeft verloren? - Neen, waarlijk niet, althans niet wat het verstand betreft; wij lezen dit in de oudste oorkonden niet alleen niet, maar ook de werken van onzen geest, waarvan ik zoo even slechts eenige als met den vinger aanstipte, bewijzen dit op nieuw.
Laat er zijn, die willen, dat, sedert die groote natuurgebeurtenis voorviel, die bij de oudere volken, schoon in fabelen gehuld, niet onbekend, en bij ons den naam van algemeenen water- of zondvloed draagt, de aarde zoo veel minder schoon, en het geheele vegeterende of plantenrijk zoodanig is ontaard geworden en in deugdzaamheid is afgenomen, dat voor den mensch, uit dien hoofde, sedert dat tijdpunt, het dierlijk voedsel noodzakelijk is geworden; - laat daarvan waar zijn wat er wil, de mensch bleef ongeschonden en is die hij altijd was.
En zijn dan nu zij, die door de hand der regtvaardigheid geteekend zijn, op eens van al die grootheid vervallen? behooren zij, als 't ware, niet meer in de rij dier hooge wezens, door het oordeel des onderscheids zoo zeer verheven? - dit behoeft geene aanwijzing; - die gaaf, welke wij in onszelven bewonderen, bleef ook hun onvervreemdbaar eigendom. En, wat meer is, het zijn nog niet eens altijd de minst begaafden; want, hoe bedroevend ook, is het toch niettemin waar, dat tot groote ondeugden zoo wel eene groote mate van doorzigt, vastheid van geest en ontwikkeling van wilskracht vereischt wordt, als tot buitengewone en uitstekende deugden.
Zullen dus de gevangenen onze zorg min waardig zijn, dan moet zulks wezen ter zake van het al te groot gebrek aan zedelijkheid; het tegendeel hiervan aan te toonen, zult gij u wel willen te binnen brengen, dat ons tweede en voornaamste punt was.
Treden wij de bewaarplaatsen dier ongelukkigen eens binnen. Allen, ja, (treurige waarheid!) zijn zij gevallen, door huns gelijken van hunne vrijheid beroofd, naar openbare schandplaatsen henengesleurd, dáár niet zelden met het dier gelijk gesteld en op dezelfde wijze gestraft. Een straal schittert

{==262==} {>>pagina-aanduiding<<}
echter uit het somber oog, die zijne hoogere afkomst verraadt, en toont, dat hij desniettemin met den Engel vermaagschapt blijft: en ook het gevoel daarvan is bij hem nog levendig. Ik zie een' vader, zijnen zoon aan de hand leidende, (en met deze of soortgelijke gevoelens en geene andere diende men dat te doen) deze verblijfplaats der ellende binnentreden, om op hen ter leering te wijzen: zij hooren de stilte, die om hen heerscht, op een' ongewonen tijd afbreken; dadelijk drukt de een zijn hoofddeksel dieper over het voorhoofd, een ander trekt zich in het donker van zijn hol terug, of, waar hij zulks niet vermag, dringt hij zijne leden te zamen, en schuilt, zoo veel hij kan, achter de dikke traliën zijner vensterramen; en die traliën, die hem zoo menigwers hinderlijk waren, om het vrolijk gezigt van de zon te genieten, of op wier verbreede, op den vloer geteekende schaduwen hij, bij 't vallen van den avond of eene schuinsche rigting van het maanlicht, dikwijls zoo weemoedig staarde, worden hem thans weldadig, want zij bedekken zijne schaamte, en alleen eene uitgereikt wordende aalmoes, waardoor het denkbeeld, om hiermede zijn lot te kunnen verzachten, plotselijk voor zijnen geest komt, kan hem u meer voor het oog en nader brengen.
Wie eerbiedigt nu in deze schaamte geenen overgeblevenen trek der deugd, en wie onzer zoude nog durven zeggen: dezulken verdienen onze zorge niet?
Men spot wel eens, na het bezoeken eener gevangenis, daarmede, dat ieder zich voordoet alsof hij onschuldig ware, zoodat het wel eene vergaderplaats van brave menschen zoude schijnen te zijn, daar men toch maar al te wel weet, wie zij zijn. Maar deze zucht tot verontschuldiging gaat bij den bedachtzamen bezoeker niet verloren, en ook hierin herkent hij, dat zij nog niet boos genoeg zijn, om het bedrog boven de eerlijkheid, de ondeugd boven de deugd te stellen. Verbeeldt u eens het tegenovergestelde; stelt u voor, dat, bij het intreden eener openbare gevangenis, ieder zich vooruitdrong, en op de eerste vraag uwer nieuwsgierigheid, of zelfs ongevraagd, met onbeschaamde kaken alle zijne misdrijven en de geheele lijst zijner euveldaden u voorhield, welk eene gewaarwording zoude dit veroorzaken! Men make zich toch niet diets, dat zij gelooven zouden, ons daardoor de overtuiging te hebben aangebragt, dat zij waarlijk onschuldig zijn; zij weten het zoo wel als wij zelve, dat zij niet geloofd worden; nooit bedriegt men zich meer, dan als men bij zichzelven doorzigt

{==263==} {>>pagina-aanduiding<<}
en bij anderen onnoozelheid meent te zien: in deze poging tot verontschuldiging kan men dan niets anders zoeken, dan eene stille en ingewikkelde huldiging der deugd.
Dat ik hierbij nog iets van mijne eigene ondervinding voege, (*) hetgeen dit bevestigen kan. Wanneer een reeds veroordeelde, die de straf van tentoonstelling of geeseling ondergaan heeft, andermaal misdoet en gegrepen wordt, zal hij niet alleen, zoo mogelijk, ontkennen, reeds te zijn gestraft geweest; dit kan men natuurlijk toeschrijven aan vrees van daarom nu zwaarder gestraft te zullen worden; maar vanwaar komt het, hetgeen ik meermalen heb opgemerkt, dat hij u liever zal erkennen, meer dan eens gevangen te hebben gezeten, dan eenmaal ten toon gesteld te zijn geweest, en dat hij wederom liever zal belijden, de straf van tentoonstelling te hebben ondergaan, dan gegeeseld te zijn; zelden komt de eerste, en bijna nooit dan aarzelende en met zigtbare ontroering komt de verklaring, deze laatste straf ondergaan te hebben, over zijne lippen; het komt alleen daar van daan, omdat hij op eens het vernederende, vooral van de laatste straf, zich voor den geest stelt, zich te binnen brengt, hoe dezelve hem met het dier heeft gelijk gesteld, waartegen het gevoel van de voortreffelijkheid en den adel als mensch zich op nieuw aankant. Een ander verdedige of bestrijde de toepassing dier straf, wij zien thans alleen op de uitwerking, die de herinnering daarvan bij den genen, die dezelve ondergaan heeft, te weeg brengt: en zoo lang hij dat gevoel niet heeft verloren, is hij ook nog niet geheel gezonken. Die schaamte over zijne vernedering, hoezeer niet regtstreeks tot de bedrijvende en werkzame deugden kunnende gebragt worden, staat toch met dezelve in het allernaauwst verband, en behoeft soms slechts eenigen prikkel, om op nieuw dezelve in al haar' luister te doen pralen.
Dusverre hebben wij nu, in eenige algemeene trekken, de veroordeelden en gevangenen beschouwd; treden wij nu nog, te onzer overtuiging, in eenige bijzonderheden te hunnen opzigte.
Dat wij ons niet laten bedriegen door den schijn, en hen allen gelijk stellen, wanneer wij ze in hetzelfde verblijf aantreffen, en hen, zonder onderscheid, op den eigensten voet zien behandeld en bewaakt; een merkelijk verschil is er evenwel

{==264==} {>>pagina-aanduiding<<}
in het onzedelijke van hetgeen zij bedreven hebben; zelfs dàn nog, al hadden allen eene en dezelfde misdaad begaan, zoude ons oordeel ongelijk moeten zijn.
Velen zijn er toch, die wij alleen dáár zien en aantreffen, omdat zij in hunne jeugd verwaarloosd zijn, en iets gedaan hebben, dat zij bij eene betere opvoeding zouden hebben nagelaten; - velen, die alleen door de omstandigheden, nijpende armoede bij voorbeeld, er toe gebragt zijn; eene armoede, niet altijd het gevolg van luiheid, (deze alleen is verachtelijk) maar omdat ramp op ramp hen trof; terwijl anderen, van de gelegenheid gebruik makende, zich te hunnen koste verrijkten, en hun niets overlieten, om in de behoeften des levens te kunnen voorzien; - velen zijn er daarenboven, die, niet door zelfzucht gedreven, alleen misdadig werden, omdat zij vrouw en kind om brood hoorden vragen, hetgeen zij niet konden geven. Tot wien zal zulk een ongelukkige zich wenden? Te vergeefs wendt hij zich tot de deelgenoote van zijn lijden. De moeder, vertwijfeld over het lot harer kinderen, te meer als zij dit vergelijkt met dat van hen, die aan de tafel hunner rijke ouderen reeds den voorsmaak van weelde en overvloed genieten, (en allen zijn het toch menschenkinderen!) kan zich niet altijd onthouden, om hem zelfs nu en dan en van ter zijde zijne ongenoegzaamheid, om in hun bestaan te voorzien, te doen gevoelen; en zie daar rijst ook in zijnen boezem plotselijk de mannelijke eerzucht op, om er, tevens met de liefde voor vrouw en kind, eenen hevigen strijd te strijden tegen den eerbied, dien men voor de eigendommen van anderen behoort te hebben, en de rampzalige, gezweept, geschokt en afgemarteld, bezwijkt ten laatste en wordt gestraft.
Wij willen, bij het beschrijven der menschelijke driften, met geene onstuimige hand den sluijer wegschuiven, die de zedigheid behoort te dekken: gaan wij dus gerustelijk verder; daar zien wij een' mensch, nog naauwelijks tot den bezadigden leeftijd gekomen, en reeds heeft hij vele jaren in de gevangenis doorgebragt; - wat was zijne misdaad? - met een gestel vol vuur geboren, stroomde het bloed hem op zijne jongelingsjaren met verdubbelde aandrift door de aderen; een voorwerp van het andere geslacht, doch niet meer het sieraad daarvan, weet zijne driften te doen ontwaken en op te winden, doch die opgewonden en tot eene hoogte gebragt hebbende, waarop zelden de rede verwinnares blijft,

{==265==} {>>pagina-aanduiding<<}
wil zij hem, en zulks alleen uit grilligheid, plotseling verlaten; hij doet eene inbreuk op de zedelijkheid, die niet bestaanbaar is met hare algeheele vrijheid, en daarom, volgens de wet, misdaad wordt, en van zijne verleidster wordt zij zijne aanklaagster. Denk nu zoo naauwgezet als gij wilt; maar zeg mij, of deze gevangene almede uwe toegenegenheid heeft verbeurd?
Een ander, bij wien het gevoel van eer steeds levendig is, en die elke aanranding van dezelve erger beschouwt, dan eene dadelijke vermindering van zijn geldelijk vermogen, is diep belasterd en in die eer aangetast; de lasteraar (gewoonlijk bloodaards, die niet eens moeds genoeg hebben om de straffende wet te braveren) weet zijnen laster zoo in te rigten en te vermommen, dat het hem telkens gelukt, zich voor de geregtelijke gevolgen daarvan vrij te waren: wat doet de beleedigde eerlijke man? hij offert de gehoorzaamheid en onderwerping aan de wet, die hem, ongelukkig genoeg! niet te beschutten weet, op, en verschaft zich eene bloedige wraak; doch neen, geene wraak; hij verdedigt slechts zichzelf; maar de wet is overschreden, en de wet vindt hare toepassing: doch wie is hier eigenlijk het misdadigst? het antwoord kan niet twijfelachtig zijn, ja de eerste zoude zelfs bij meerdere omzigtigheid, volgens de eerste Atheensche wetten, zwaarder dan een dief gestraft zijn geworden; draco had op laster de doodstraf bepaald.
Ik heb tot dusverre slechts eenige hoofddriften opgenoemd, als de noodlottige oorzaken van onzen burgerlijken val (om mij zoo uit te drukken); maar waar zoude men beginnen, waar eindigen, indien men eens alle andere hevig werkende hartstogten wilde nagaan, en het wezenlijk verschoonende, dat in dezelve eigenaardig kan gelegen zijn, wilde opsommen en zamentrekken; en wat zoude het zijn, wanneer men de gelijktijdige en te zamen werkende omstandigheden daarmede eens in verbinding wilde brengen, om dan den meerderen of minderen trap van vooronderstelde bedorvenheid bij ieder' gevangene te beoordeelen? - Ik acht eene juiste waardering van ieder' gevangene even zoo moeijelijk voor den menschenkenner, of liever voor hem, die zich daarop toelegt, als het voor den geneeskundige is, om dezelfde ziekte bij onderscheidene personen te kunnen beoordeelen, omdat bij genen, even als bij dezen, duizende bijzonderheden kunnen verschillen.

{==266==} {>>pagina-aanduiding<<}

En zouden wij dan nu maar zoo voetstoots den gevangenen onze achting weigeren, en hen zoo diep beneden onszelv' durven plaatsen, alsof dit geene gelijkenis duldde? Meermalen hebben ze mij, ik beken dit gaarne, achting afgedwongen, en niet zelden heb ik een' beklaagde hooger geacht dan zijnen aanklager. Als men ziet, dat de man de vrouw en de vrouw den man ontschuldigt, hoezeer ook de misdaad op aansporing van één is geschied, die ééne somtijds alleen de opbrengst heeft genoten, en de ander zich echter uitsluitend zelf als alleen schuldig noemt; - als men ziet, dat kinderen hunne ouders ontschuldigen, al zijn deze ook door hun ouderlijk gezag de aanleggers van het feit; - wanneer men, eindelijk, in hen, die vreemd en door geene banden des bloeds aan elkander verbonden zijn, eene onbezwekene trouw opmerkt, zoo dat zij zelfs door hoop op verligting van straf zich niet laten wegslepen om elkander te beschuldigen, omdat zij het gegeven woord niet willen schenden, - dan wordt men gedwongen, zijne achting aan hen te schenken, en daalt waarlijk hij, die somtijds voor eene niet noemenswaardige kleinigheid in zijne bezittingen is beleedigd, doch met een gezigt, waarop de vervolgzucht te lezen staat, om strijd den een' en ander' ongevraagd beschuldigt, daarbij niet weinig.
Ik beken volgaarne, dat, bij eene meer wijsgeerige beschouwing, men te regt kan vragen, of zulk een woordhouden onder medeschuldigen, en die ontschuldigingen van kinderen met opzigt tot hunne schuldige ouders, of omgekeerd, wel eene deugd kan heeten, en of niet hij, die de maatschappij beleedigd heeft, verpligt zoude zijn, op elke wijze die beleediging te herstellen, en te dien einde dezelve in staat zoude behooren te stellen, om de geregte straf aan alle medeschuldigen te kunnen opieggen? - en dat men vooral die vraag zoude kunnen opperen met betrekking tot die medeschuldigen, die niet onderling door de banden der natuur verbonden zijn; doch wij kunnen deze en dergelijke vragen thans gerustelijk achterwege laten, omdat wij hier het oog hebben op en spreken van de misdadigers, zoo als zij in het gemeen zijn, en dan zal men mij gereedelijk toestemmen, dat zij in het algemeen zulk een verhelderd doorzigt in hunne verpligtingen jegens de maatschappij niet hebben, en dat, als medemisdadigers elkander beschuldigen, ouders hunne kinderen en kinders hunne ouders als schuldig noemen, dit niet geschiedt uit dat hooger, zuiver en gelouterd wijsgeerig beginsel, opdat zij daardoor

{==267==} {>>pagina-aanduiding<<}
den Burgerstaat in de gelegenheid zouden stellen, het geleden nadeel volkomen te kunnen herstellen, maar alleen uit het beginsel, of omdat zij niet kunnen dulden, dat zij alleen zouden gestraft worden en een ander vrijblijven, of op hoop van, door anderen te noemen, eene ligtere straf te zullen erlangen. Dit nu zal niemand edelmoedig noemen; niemand zal zulke gezindheden onder deugd rangschikken, maar veeleer hierin zelfbelang, nijd en afgunst herkennen: het tegenovergestelde is dus bij hen waarlijk deugd, omdat zij meenen de waarheid niet, dan voor zoo veel henzelv' betreft, te behoeven te zeggen, dat zij hun gegeven woord gelooven te moeten houden, en dat liefde jegens hunne naaste betrekkingen ook door geen eigenbelang kan verdoofd worden.
Waarlijk, er is te veel bij de gevangenen op te merken en gade te slaan, dan dat men hen, als onze opmetking niet verdienende, aan zichzelv' zoude overlaten; en vindt men niet zelden dáár sporen van zedelijkheid en grootheid van ziel, waar men dit, door oppervlakkigheid, en de gewoonte, om dezulken, die openlijk gestraft zijn, als wezens van slechts weinig beteekenis te beschouwen, voorbijziet: hoe meer men inderdaad de gevangenen onbevooroordeeld beschouwt, hoe meer men gedrongen wordt zulks te erkennen.
Het is er ver af, dat wij de vermindering van eer, of de eerloosheid, die de wet in vele gevallen als een gevolg van onderscheidene straffen, of ook in sommige gevallen als eene straf zelve op vele misdaden stelt, zouden willen verminderen; neen, zeker niet; zelfs zijn, in het algemeen, die genen, welke van wege den regter gestraft zijn, minder in ons oog dan anderen, en het zoude eene der maatschappije schadelijke onderneming zijn, de hieromtrent bestaande denkbeelden geheel te willen wegredeneren; doch wij willen bloot voor de uitersten waarschuwen; wij willen alleen betoogen, dat men verkeerd handelt, met de ondergane straf tot den vasten en onbedriegelijken maatstaf te nemen van meerdere of mindere zedelijkheid, en dat het eene veel ergere dwaling zoude zijn, om dàn, wanneer het op onze liefrdezorgen aankomt, hen te beschouwen als die niet meer waardig te zijn, uit hoofde van die ondergane straf. Eigenlijk toch is het waar, wat een Fransch wijsgeerig Dichter zegt: het is niet het schavot, maar de misdaad, dat is de onzedelijkheid der misdaad, die onteert. Deze moet dus op zichzelf worden beschouwd, en reeds hebben wij gezegd, hoe moeijelijk de beoordeeling daarvan

{==268==} {>>pagina-aanduiding<<}
was, wegens de individualiteit of datgene, wat bijzonder en uitsluitend aan ieder misdadiger eigen is, en den toestand, waarin hij geplaatst is geweest; want zouden wij toch de ondergane straf als den maatstaf kunnen aannemen, om de zedelijkheid, of, met andere woorden, het bedorven karakter der genen, die dezelve ondergaan hebben, daarnaar af te meten, dan moest ook de Burgerstaat altijd dezelfde daad gestraft hebben, en dan moesten niet de wetten nu eens deze of gene daad straffen, en dan weder ongestraft laten. Ik zoude, om aan te toonen, dat dit toch werkelijk het geval is geweest, eenige onderscheidene stelsels van wetgevingen, bij verschillende volken of ook bij dezelfde natie hebbende plaats gehad, met u kunnen nagaan; doch dit zoude ons te ver asleiden; wij willen slechts uit het oudere en nieuwere een enkel voorbeeld nemen. Zoo straften de Lacedemoniërs den diefstal niet, maar, wanneer daarbij eene zekere behendigheid had plaats gehad, werden de bedrijvers veeleer geprezen. Hun Wetgever lycurgus meende, dat hij daardoor hunne vlugen schranderheid zoude bevorderen, en dat deze aan zijnen krijgszuchtigen staat dienstig konde zijn. Hier zien wij alzoo het beginsel der zedelijkheid, dat ons leert, ons niet te vergrijpen aan hetgeen een ander het zijne noemt, geheel miskend. - In de Middeleeuwsche tijden strafte men, zoo als bekend is, toovenaars met den brandstapel; ja niet alleen in de Middeleeuwen, maar nog in het jaar 1748 gebeurde zulks in het Bisdom van Wurtemberg. Hoe verachtelijk zullen deze zoogenaamde misdadigers in het oog van hunne medemenschen geweest zijn! En tegenwoordig beklagen wij te regt die slagtoffers, schenken hun onze volle achting, en spotten met de dwaasheid der Wetgevers. - Lodewijk de XIV beval in het jaar 1666, dat, wie den naam van het Opperwezen gelasterd zoude hebben, telkens tot eene geldboete, en voor de vijfde maal tot de draaikooi
zoude worden verwezen; dat hem bij eene zesde herhaling de bovenlip, en bij eene zevende de geheele tong zoude worden afgesneden. Nu echter (of althans zeker nog vóór eenige jaren) kent de Fransche natie zoo min, als wij nog heden ten dage, deze misdaad, noch derzelver barbaarsche straf, en zij zijn uit de rij derzelven uitgewischt. Maar zoude uit dien hoofde een opzettelijke lasteraar van het Hoogste Wezen minder verachtelijk zijn? Zeer zeker niet! - In tijden, die onze ouden van dagen nog heugen kunnen, bragten de wetten

{==269==} {>>pagina-aanduiding<<}
mede, dat zekere misdaad zoo gruwelijk werd geacht, dat de dader niet alleen dezelve met den dood moest boeten, maar dat ook zijn ligchaam aan de winden werd overgelaten; en daarop is thans slechts, en dan nog onder bijkomende bijzondere omstandigheden, eene geringe straf gesteld. Maar wie, die gevoelt, waarop ik het oog heb, zoude die gruweldaad daarom minder achten?
Doch van waar, vraagt men misschien, dat onderscheid in de wetten, wanneer toch eene zedelijke overtreding ten grondslag lag, zoo als in het laatste en eenige andere bereids gezegde gevallen?
Het is bij den Regtsgeleerde niet alleen, maar ook bij hen bekend, die zich op de geschiedenis der menschheid toeleggen, waartoe de kennis der wetten eene zoo rijke hulpbron uitmaakt, dat dit alleen daaraan is toe te schrijven, dat men te voren, bij mindere geschiedkundige kennis, of liever verkeerde opvatting, meende, dat de Mozaïsche wetten, als van het Hoogste Wezen gegeven, ook voor volken, die naderhand ontstaan waren, ten grondslag moesten verstrekken, zonder te bedenken, dat die voor een bijzonder volk gegeven waren, en wel voor een volk, bij hetwelk Godsdienst en Zedekunde met het Burgerlijke een geheel uitmaakten en als 't ware in elkander smolten. Zoodra men echter tot gezondere denkbeelden kwam, moest er natuurlijk veel vervallen, en alwat als een gevolg van het genoemde denkbeeld, of ook zelfs een uitvloeisel was van een tweede en meer algemeen denkbeeld, te weten, dat de Burgermaatschappij ten doel moest hebben de onderlinge en zedelijke volmaking, - dat alles, zeg ik, moest van dat oogenblik af wegvallen, toen men in de Burgermaatschappijen niets anders zag, zoo als men tegenwoordig doet, dan eene vereeniging, waarvan het hoofddoel geen ander is, dan om slechts ieders natuurlijke regten te verzekeren. En hoe veel zal er misschien na ons nog wegvallen, hetgeen thans als misdrijf bij de wetten wordt verboden? De vorige wetgevers meenden toch ook reeds, niets te hebben bepaald, dat niet noodwendig in stand zoude hebben moeten blijven. Of omgekeerd, hoe veel wordt en is er misschien al weder in de wetboeken der natiën opgenomen en wordt tot misdaad gemaakt, hetgeen het niet is of wordt, althans van een' oneindig zwaarderen aard beschouwd, dan het wezenlijk is? Want waarlijk de veranderlijkheid der wetgevers gaat al zeer verre.

{==270==} {>>pagina-aanduiding<<}

Heb ik u straks eenige voorbeelden opgegeven, waaruit bleek, dat er te voren daden als misdrijven gestraft werden, die naderhand als geheel onverschillig zijn aangemerkt, of ook andere, die van eene zwaardere klasse tot eene ligtere zijn teruggebragt; in onze dagen hebben wij ook weder voorbeelden van het tegenovergestelde gezien. Kerkroof, zonder verzwarende omstandigheden van braak als anderzins, is bij ons, volgens de nog van kracht zijnde Fransche wet, een eenvoudige diefstal, waarop slechts eene boet- of eorrectionele straf staat; bij de Franschen zelve echter is dit zelfde feit thans wederom een der zwaarste misdrijven. - In ons land wordt eene overtreding op het stuk der Jagt met eene geldboete gestraft; in het naburig Hannover is, van nieuws aan, daarop eene veeljarige vestingstraf bepaald, die misschien uit haren aard nog wel eerloosheid tea gevolge heeft.
Zeggen wij op eens eene historische waarheid: de woelingen van deze of gene partij, de heerschzucht van een' enkelen stand, de gunst van een' hoveling, of de liefde voor eene minnares, hebben dikwijls wetten doen ontstaan. En hoezeer dit in ons land zelden heeft plaats gehad, en in den tegenwoordigen staat van zaken zelfs niet geschieden kan, zoodat wij steeds voor onze wetten den verschuldigden eerbied kunnen blijven koesteren, zoo is het toch waar, dat nooit de straf, bij de wetten bepaald, de onbedriegelijke maatstaf kan zijn, om den meerderen of minderen graad van zedelijkheid bij hem, die dezelve overtreden heeft, te beoordeelen, en blijft het al verder ook waar, dat, al ware het ook, dat men de zedelijkheid der overtreders daaraan konde toetsen, wij dit dan nog niet zouden kunnen, omdat bij ieder voorwerp de verschillende toestanden, de meerdere of mindere inwendige overredingsgronden ons geheel en al onbekend zijn, en wij zelfs niet kunnen beoordeelen, in hoeverre zijn ligehamelijk of physiek gestel daartoe hebbe medegewerkt.
Een vooroordeel is het dus, om de gevangenen, alleen omdat zij gevangenen zijn, te beschouwen als altijd zoo bijzonder in zedelijkheid gedaald, en alsof zij daarom onze geheele toegenegenheid niet zouden verdienen.
Neen, hier vindt zijne toepassing, hetgeen de Duitsche dichter niet alleen, maar wijsgeer tevens, schiller, in zijne wijsgeerige brieven zegt: ‘Laat ons klaar en helder denken, dan zullen wij met geestdrift liefhebben. Zijt volmaakt, gelijk uw Vader in den hemel volmaakt is, zeide

{==271==} {>>pagina-aanduiding<<}
de Stichter van onzen Godsdienst, en de zwakke menschheid verbleekte bij het ontvangen van dit gebod; daarom kwam hij nader en verklaarde zich duidelijker: hebt elkander lief.’
Welk een denkbeeld, mijne Hoorders! Kan dit eerste voorschrift: zijt volmaakt, gelijk uw Vader in den hemel, waarop misschien alle wijsgeerige stelsels van zedekunde, en die geweest zijn, en die nog zullen worden uitgedacht, ten slotte zullen nederkomen, en waarin zij zich eeniglijk oplossen; kan, zeg ik, dat gebod met het laatste: hebt elkander onderling lief, verwisseld en omgezet worden, hoe na ligt dan de volmaaktheid bij ons; en een howard, die, vóór zoo vele jaren reeds, zich het lot dier ongelukkige gevangenen aantrok, landen doorreisde om hunnen toestand te verbeteren, zelfs door eene vrijmoedige toespraak bij Koningen en Vorsten, bij welke hij geen' anderen aanbevelingsbrief dan alleen zijn hart had, die geene moeite, geene zorgen ontzag, geene opofferingen te lief had; een howard, zeg ik, heeft dan die duizelende hoogte van zedelijkheid bereikt, waarvoor het niet te verwonderen was, dat de menschheid verbleekte, toen haar die met andere woorden werd voorgesteld; hij heeft dan in uitvoering gebragt, hetgeen onuitvoerlijk scheen. Ik erken het, wij allen kunnen geen howards allen zijn; maar hem volgen, dit kan geen onzer niet. Eene geringe opoffering, niet van nooddruft, maar van een enkel genot, (en wat zegt bij den vollen beker een enkel teugje minder?) kan van dat willen volgen bewijs opleveren; en dat kan ik u verzekeren, op grond der algemeene ervarenis, onzer aller leermeesteres, en ik behoef geen ander gezag, dat het denkbeeld, het zoo diep ter nedergeslagene weder opgeregt, het anders voor altijd verlorene behouden, het hopeloos vermiste wedergevonden te hebben, zoo wel in dit opzigt, als met betrekking tot de voorvallen van het dagelijksch leven, eene dubbele blijdschap geeft. Zijn wij daarenboven, als wij de gevangenen aan zichzelven overlaten, steeds achterdochtig ons toonen, alle hulp, alle bijstand weigeren, en hun zelfs de gelegenheid afsnijden, om door arbeidzaamheid in
hunne behoeften te voorzien, - zijn wij dan niet zelve oorzaak, dat zij op nieuw misdadig moeten worden, en genoodzaakt zijn, eene vijandige houding tegen de maatschappij aan te nemen? - Ja maar, vraagt misschien iemand, zouden mijne pogingen wel eenig gevolg kunnen hebben? zoude er wel een enkel

{==272==} {>>pagina-aanduiding<<}
voorbeeld zijn, dat een gevangene na zijne loslating zich gebeterd heeft? - Indien deze vraag uit het harte komt, en niet een voorwendsel is, waarachter zich uwe eigene bekrompenheid, waarachter gij u zelf voor u zelf zoekt te verbergen, dan veroorloof ik mij eene vraag met eene vraag te beantwoorden, en dan vraag ik: Is er wel ooit de proef van genomen? en, om met de instellers van ons Genootschap te spreken, indien op duizend slechts ééne proef gelukte, wat dan? zoudt gij dan de uitspraak durven doen: dit is te weinig voor een handvol goud of zilver? Leg deze uwe metalen eens in de weegschaal tegen het heil van een' mensch, van een' natuurgenoot, van uwen broeder, en zie dan eens, naar welke zijde de evenaar overslaat! Ik ben gerust, dat uw goud en zilver te ligt zal worden bevonden.





Eene zomerreis in Noord-Amerika.

II.

Albany.

Waar de Noord- of Hudson-rivier niet verder bevaarbaar is, 146 mijlen van New-Yorck, is, in het begin der 17de Eeuw, door de Hollanders, Albany gebouwd. Deze stad wordt thans nog voor het bijzonder verblijf der Hollanders (Dutchmen) gehouden, omdat derzelver bewoners meestal, gelijk die der dorpen aan de Noordrivier en in New - Jersey, afstammelingen der Hollanders zijn, en hunne voorvaderlijke taal, gewoonten, bouworde enz. nog niet geheel verlaten willen. De belangrijke punten, de belangrijkste der Vereenigde Staten, waarop New-Yorck en Albany gebouwd zijn, toonen reeds terstond aan, dat die oude Hollanders, welke zich twee Eeuwen vroeger in de Staten New-Yorck en New-Jersey nedergezet hebben, die domme, bespottelijke schepsels niet geweest zijn, waar men ze in Noord-Amerika voor wil doen doorgaan. Zoo sommige der thans in Noord-Amerika levende afstammelingen der Hollanders minder achting verdienen, omdat zij, door op zichzelven afgezonderd te blijven en hunne andere Amerikaansche medeburgers vreemdelingen te noemen, niet met den tijd vooruitgegaan zijn, maar hunne huishouding, boerderijen enz. naar de wijze inrigten, zoo als hunne voorvaders dat deden, ja zelfs van sommige goede hoedanighe-
{==273==} {>>pagina-aanduiding<<}
den, welke deze bezaten, eenigzins afgeweken zijn, - zoo blijft het echter schandelijk voor de Amerikanen, dat zij de Hollanders van twee Eeuwen vroeger bespotten, en op het hooren van den naam van Dutchman glimlagchen. Wil men zien, hoe gunstig sommige Amerikanen (*), die in alle vakken van kunsten en wetenschappen (den smaak, om huizen en vaartuigen te bouwen, misschien alleen uitgezonderd) zoo ontzettend ver bij ons ten achtere zijn, over ons denken, dan leze men, voor de grap, den in Amerika hooggeschatten en keurig bewerkten Atlas van lav oisne. Daar komen de tegenwoordige Nederlanders in voor, als, in het algemeen, wanschapen (generally ill-shaped); zij hebben dezelfde kleederdragt als in Spanje; beide de seksen rooken tabak; heeren en knechts, meesteressen en meiden verkeeren zoo gemeenzaam onder elkander, dat een vreemdeling ze niet kan onderscheiden; hunne taal is een bedorven dialect van de Hoogduitsche; daarom spreken de fatsoenlijke lieden Engelsch en Fransch; zij zijn ontaard van den geest van vrijheid, welke onder hunne voorvaders geheerscht heeft, enz. enz. - Neemt gij uwen hoed niet af, Vaderlanders! voor de hulde, ons toegezwaaid door de, voor vroegere weldaden zoo dankbare, Amerikanen? (†)
Om de eerste Kolonisten in Noord-Amerika, de Hollanders, in een belagchelijk licht te stellen, heeft vooral gediend het bekende werkje van knickerbocker, (washing-
{==274==} {>>pagina-aanduiding<<}
ton irving History of New-Yorck, from the beginning of the world to the end of the Dutch Dynasty; waarin deze, om zijne geestigheid aan den man te brengen en eene goede beurs te maken, ten einde Europa rond te reizen (*), allerlei grappen en vertelseltjes, zoo als men die in Holland van de Kampenaars en Osnabruggers verhaalt, bij elkander verzameld heeft, en deze onder de Hollandsche Kolonisten laat gebeuren, waartusschen hij dan somtijds waarheid voegt, om het overige te doen gelooven. Dit werk is herhaalde malen herdrukt, en heeft bij degenen, die het niet weten te beoordeelen, veel bijgedragen, om ong nstige gedachten op te vatten van den Hollander, en om het grootst gedeelte der Amerikanen, dat zelden meer leest dan de dagbladen, te doen gelooven, dat in Nederland dezelfde soort van menschen woont als in Albany en aan de Hudson-rivier.
Dat echter de afstammelingen der Hollanders, welke aan de Noordrivier en in New-Jersey wonen, niet zoo zonderling zijn, noch op zulk eene wonderlijke wijze huishouden, als men mij verteld had, hiervan heb ik mij overtuigd, door verscheidene dorpen aan de Noordrivier en in New-Jersey te bezoeken. In eenige van dezelve vond ik volstrekt geen onderscheid met andere, waar de afstammelingen van Engelschen woonden. Alleen de Hollandsche namen aan de deuren, en, bij nadere kennismaking, de Hollandsche taal, overtuigden mij, dat ik onder de nakomelingen mijner voorvaders was. In sommige dorpen, echter, was het onderscheid zeer blijkbaar; de huizen misten dien smaak en netheid en de landerijen die bearbeiding, welke zich in andere streken van Noord-Amerika vertoonen. In zeker stadje nabij de Noordrivier had ik een kennis, zijnde een Zwitser, die, met mij wandelende, mij verschillende boerderijen van zoogenaamde Dutchmen (Hollanders) en van Amerikanen (Yankees) aanwees; en ik moet bekennen, dat er een zigtbaar onderscheid tusschen beiden bestond, en wel ten nadeele der eersten. Hij schreef dit toe aan een voldaan zijn met hetgeen zij van hunne ouders

{==275==} {>>pagina-aanduiding<<}
verkregen hebben, hetwelk zij op dezelfde wijze laten als zij het ontvangen hebben; en dit niet vooruitgaan is hier werkelijk een achteruitgaan, want huis en tuin vervallen, en er komt ongemerkt bij derzelver eigenaars een geest van traagheid. Dit laatste is zeker eene volkomene afwijking van het karakter der Nederlanders, die altijd voor werkzaam bekend stonden, en van wie men (zoo als j. von muller in zijne Alg. Gesch. zegt) kon leeren, wat volksvlijt is.
Opmerkelijk is het, dat de Nederduitsche taal zoo lang in Noord-Amerika is in stand gebleven. Ik kan bijna zeggen, dat ik op de reis van New-Yorck naar de Niagara in geen schuit of wagen geweest ben, zonder dat menschen op het hooren van een Hollandsch gesprek zich er bij voegden; eens zelfs werd ik in eene kanaalboot zeer aangenaam verrast, door van alle zijden Hollandsche klanken te hooren. De Hertog van Saxen Weimar, Generaal in Nederlandschen dienst, met wien ik het bijzonder gendegen gehad heb de reis naar de Niagara te doen, wiens bezoek in Amerika zulk eene algemeene vreugde veroorzaakt heeft, en wiens goede hoedanigheden daar in waarheid geschat worden, benevens deszelfs reisgenoot, waren met mij in een Hollandsch gesprek; daarbij voegde zich de Kapitein der boot, daarna twee Predikanten van de Noordrivier, (hunne namen waren wijckhof en sluiter) vervolgens nog een Dutchman, zoodat het heerschende gesprek, voor eenigen tijd, gevoerd werd in het Nederduitsch. Te Albdny heb ik verscheidene malen op de straat onder geringe menschen Hollandsch hooren spreken, eens ook op de brug te Scenectady, 28 mijlen boven Albany, tot waar zich, blijkens de Hollandsche namen van derzelver bewoners, de Kolonie der Hollanders in den Staat New-Yorck heeft uitgestrekt. De Nederduitsche taal is echter in de omstreken van Albany zeer slecht lomp en plat, en met vele verkeerde uitdrukkingen besmet, b.v. kerel is het fatsoenlijke woord voor man, ellendig is iets, dat mooi is, enz.
Het best heb ik onze taal hooren spreken, waar ik dezelve het minst verwachtte, - in de nabijheid van New-Yorck, Van New-Jersey komende, wilde ik in de stoomboot (*)

{==276==} {>>pagina-aanduiding<<}
gaan, om de Noordrivier over te varen naar New-Yorck, toen ik toevallig te Hoboken eenige oogenblikken in de herberg vertoeven moest. Juist als ik de nieuwspapieren wilde lezen, werd ik opmerkzaam op een Hollandsch gesprek, dat door een gezelschap gehouden werd, rondom het vuur zittende (het was in de maand October); ik trad nader, en hoorde onze taal zoo zacht en goed spreken, als het in eenig dorp in het Vaderland gedaan wordt. Ik ben nog veertien dagen te Hoboken gebleven, en hoorde dagelijks Hollandsch spreken, somtijds zoo goed als de eerste maal, dikwijls ook slechter; eens ontmoette ik daar zelfs een' boer van het naburige dorp Hackensack, die in het geheel geen Engelsch verstond. Toen ik in New-Yorck mijne verwondering over de algemeenheid der Nederduitsche taal te kennen gaf, ried men mij aan, eens op de markt (welke in deze stad uitmuntend is) te wandelen, en, inderdaad, ik hoorde verscheidene malen onze vaderlandsche raal; het waren landlieden van de Noordrivier, die dezelve spraken. Men geloofde echter, op gronden, dat, eer de helft van deze Eeuw voorbij is, ook de Hollandsche taal hier niet meer zal gesproken worden. Nu, onze taal zal er, over het algemeen, niet veel bij verliezen.
Sedert anderhalve eeuw (van 1665) is de Nederduitsche Kolonie in Noord-Amerika onder vreemd bestuur geweest, zonder dat er nieuwe Kolonisten zijn bijgekomen. Boeken worden er in die taal niet gevonden; scholen heugt het thans levende geslacht niet meer, dat er geweest zijn; zelfs is het Hollandsch prediken, dat in het begin dezer Eeuw nog op 3 of 4 plaatsen gedaan werd, thans geheel afgeschaft; daarenboven is de taal in minachting geraakt, en het Engelsch gebruikt in scholen, in kerken en bij regtzaken; talrijke nieuwspapieren worden er in gedrukt, ook op dorpen; de regering zoekt die taal op alle wijze te bevorderen, en nogtans blijft tot heden het Nederduitsch de taal, die op zoo vele dorpen in de huisgezinnen gesproken wordt.
In belangstelling voor den Godsdienst gelijken nog de Ne-
{==277==} {>>pagina-aanduiding<<}
derlandsche afstammelingen op hunne Vaders, en behoeven in godsdienstigheid voor de andere Protestantsche Kerkgenootschappen in de Vereenigde Staten niet onder te doen. Hoewel de Engelsche taal gebruikende, noemen zij hunne kerk nog altijd de Reformed Dutch Church (Nederduitsche Hervormde Kerk), blijven getrouw aan de Dordsche Synode, prediken des middags uit den Heidelbergschen Catechismus, en houden zich aan onze, woordelijk in het Engelsch overgezette, Formulieren. Bij het invoeren der Engelsche taal hebben zij ook de Psalmen afgeschaft en gezangen in gebruik gebragt, en maken door hun schoon en aangenaam gezang de moederkerk in Nederland beschaamd, waar zoo dikwijls de stichting, die men door de rede en gebeden van den welbespraakten Leeraar verkrijgt, verdwijnt door het woest en siddering verwekkend geschreeuw, aan den gang gebragt door een' Voorzanger, niet zelden vuurrood opzwellende, om het orgel en de gansche gemeente te over- of liever te ontstemmen!
De Reformed Dutch Church in Noord-Amerika heeft te New-Brunswick, in New-Jersey, eene Akademie, (hier Colledge genoemd; Akademie staat boven de school, waar de jongens lezen en schrijven leeren) waar te voren door twee en met 1825 door vier Professoren in de Engelsche taal de jonge lieden voor den predikdienst gevormd worden. Jaarlijks is er eene algemeene Synode, nu eens te Albany, dan in New-Brunswick, waar Predikanten en Ouderlingen vergaderen, om over de belangen hunner Akademie en Kerk te spreken, welke ook uitwendig in eenen voordeeligen toestand zijn: in de stad New-Yorck alleen zijn zeven kerkgebouwen van genoemde gemeente, welke voor zeer rijk gehouden worden.
Vóórdat ik tot de Zomerreis terugkeere, moet ik hier nog ten slotte aanmerken, dat de leer en predikwijze in de Nederduitsche Hervormde Kerk zeer kontrasteren met het schoon en muzikaal gezang en de smaakvolle kerkgebouwen; de eerste zijn geheelenal in den geest dier tijden, toen Remonstranten en Contraremonstranten op het hevigst met elkander twisteden; en nogtans hadden zich onlangs vijf dorpen aan de Noordrivier van de moederkerk afgescheurd, voorgevende, dat deze niet getrouw aan de oorspronkelijke leer bleef. Toen ik in New-Yorck aan een zeer geacht Leeraar onzer kerk en Doctor in de Theologie de vragen mededeelde, welke de algemeene Synode in Nederland had voorgesteld bij het doen

{==278==} {>>pagina-aanduiding<<}
der belijdenis en bij de voorbereiding tot het Avondmaal, keurde hij dezelve ganschelijk af, omdat er niet in kwam van de Verkiezing en Verwerping. - Opmerkelijk vond ik het ondertusschen, dat men mij zoo dikwijls vroeg, hoe er in Nederland gedacht werd over de leer der Triniteit en over ijoh. V:7b. Les extrêmes se touchent. Te midden van de groote gehechtheid der Amerikanen aan de leer, die de eerste Kolonisten mede uit Europa gebragt hebben, bespeurt men niet onduidelijk in hen de vatbaarheid, om tot de in Amerika veel opgangs makende gemeenten der Universalisten en Unitarissen over te gaan.
In Albany is weinig van aanbelang te zien. Hoewel het de hoofdplaats der provincie New-Yorck is, en de Senaat en alle hooge Collegiën hier vergaderen, is het Raadhuis niet bij dat van New-Yorck te vergelijken; alleen trekt hier de aandacht het uitgestrekte dok (bassin), dat hier aan de Noordrivier, als een gevolg van het maken van het Erie-kanaal, aangelegd is, en geeft al dadelijk de grootste gedachte van het aanbelang van het genoemde kanaal. Het dok is 4000, zegge vierduizend voet lang, en dient om de talrijk aankomende kanaalbooten op te nemen, en de goederen te lossen en te laden in groote barken, welke met zeilen, en menigmaal ten getale van 30 en 40, de Noordrivier afvaren naar New-Yorck. De reizigers blijven hier zelden langer dan een of twee dagen, en vertrekken dan naar verschillende rigtingen. Ik heb nooit zoo vele reiskoetsen gezien als hier; iederen morgen wemelden de straten er van.
Omdat het zoo tot den fashionable toer behoorde, ging ik het eerst naar Libanon. Libanon ligt niet ver van Kanaän, 25 mijlen ten oosten van Albany. Het speet mij niet, dat ik er heenging; want ik zag hier weder een dier prachtige landschapsgezigten, aan welke Noord-Amerika zoo rijk is. Van de vijf verdiepingen hooge en 220 voet lange herberg, welke tegen het gebergte gebouwd is, dat de provincie New-Yorck van Massachusetts scheidt, heeft men een uitzigt op een uitgestrekt dal, dat een gedeelte van Arcadia scheen te zijn, en de reizigers uitlokt, het vertrek nog wat te vertragen. Voor de herberg is eene warme bron, waaraan dezelve hare grootheid te danken heeft; want het moet heeten, dat de aanzienlijke reizigers daar komen om zich te baden. Het water heeft eene warmte van 72 gr. Fahr.; het smaakt als gewoon laauw water; doch de Chemisten beweren, dat er verscheidene soorten van vreemde bestanddeelen in zijn.

{==279==} {>>pagina-aanduiding<<}

Het bezoek te Libanon is te merkwaardiger, omdat een groot half uur verder in hetzelfde dal het dorp der bevende Kwakers ligt. Geen reiziger komt te Libanon, die niet deze zonderlinge menschen bezoekt, welke de vermaardheid hebben, den Christelijken Godsdienst op de allervreemdste wijze uit te oefenen. Ik ging hen met eenige reisgenooten bezoeken, en vond in hunne huizen, waar 20 à 30 bij elkander woonden, eene zindelijkheid en netheid, gelijkstaande met die, om welke Noordholland beroemd is. In hun uitwendig voorkomen, kleeding en leefwijze hadden zij wel eenige overeenkomst met de Hernhutters te Zeist, en verkochten ook eenige manufacturen, welke zij zelve gemaakt hadden. Maar zij trouwen in het geheel niet, en hebben de wereld en derzelver begeerten en vermaken vaarwel gezegd. Wij bezochten het gansche dorp, en het lijdt geen twijfel, of de bevende Kwakers bewonen een der schoonste en vruchtbaarste plekjes op den geheelen aardbol. Hunne tuinen, akkers en weilanden verwierven, wegens derzelver vruchtbaarheid, welbewerktheid en schoone orde, van de bezoekers niet dan lof en verwondering. Koeijen, varkens, alle soorten van pluimgedierte, had niemand ooit zóó gezien. Zij leven geheel afgezonderd en onafhankelijk; het dorp is hun eigendom; zij maken gemeene zaak in alles, en genieten gezamenlijk de overvloedige voortbrengsels van hunnen vruchtbaren grond. Zulk een anderzins denkbeeldig republiekje kan ook alleen maar in Noord-Amerika bestaan. - Den naastvolgenden Zondag gingen wij in hunne kerk. Naar de beschrijving, welke van hunne Godsdienstoefeningen wordt gegeven, zou men denken, dat men zeer op zijne lachspieren passen moest; maar ik bespeurde hiervan bij de talrijke aanschouwers niet het minste; ik zelf gevoelde medelijden. Toen de Godsdienst begon, schaarden zich de mannen en vrouwen, van allerlei ouderdom, te zamen 260 à 80, in twee hoopen,
en plaatsten zich tegenover elkander. Uit de mannen trad er van tijd tot tijd een op, en sprak over Godsdienstwaarheden; maar, toen er niemand meer eene ingeving kreeg, trokken de mannen hunne rokken uit, en de beide kolommen zetteden zich in beweging. Onder het aanheffen van een eentoonig en vervelend gezang, dansten de beide kolommen, op de maat van het gezang, achter- en voo ruit tegen elkander. Daarna schaarden zij zich vier aan vier, dansten dus de kerk rond, in hunne handen klappende en zingende, en bewogen daarbij hunne hoofden en lig-
{==280==} {>>pagina-aanduiding<<}
chamen op eene onbevallige wijze. Dit alles duurde meer dan twee uren. De dansenden hadden roode kleuren gekregen, en hunne oogen fonkelden. Zij gingen troepswijze naar huis, gelijk zij gekomen waren (*). - Daar de bevende Kwakers te Libanon niet trouwen, zou de gemeente spoedig uitsterven; doch dezelve wordt van tijd tot tijd weder aangevuld, somtijds door gansche huisgezinnen, daartoe somtijds bewogen door godsdienstige beginselen, maar dikwijls ook alleen om een gerust en gemakkelijk leven te leiden.
Minder beviel mij het andere uitstapje van Albany, maar waarvan in Noord-Amerika een verbazende ophef wordt gemaakt, en dat door niemand mag overgeslagen worden, die den fatsoenlijken zomertoer maakt; namelijk naar Ballston en Saratoga, het eerste 26, het andere 33 mijlen ten noorden van Albany, waar minerale bronnen gevonden worden. 't Is het Aken en Spa der Vereenigde Staten, waar verscheidene duizende menschen bij elkander komen, niet zoo zeer om inen uitwendig het mineraalwater te gebruiken, (want de voorschriften der Doctors worden onder de vermaken vergeten) maar uit nienwsgierigheid, en om te zeggen, dat men daar geweest is. Gedobbeld wordt hier ondertusschen niet. De grootste vermaken bestaan, om, in navolging der Europesche groote wereld, tot laat in den nacht wakker te blijven en een groot gedeelte van den dag te slapen, danspartijen en assemblées te houden, en aan de vensters naar de vertrekkende of aankomende reizigers te zien; welk laatste hier eene groote opschudding maakt, door de talrijke met vier paarden bespannene wagens, welke met groot gedruisch verscheidene malen van de eene herberg naar de andere rijden, om hier en daar een' passagier te zoeken; terwijl weder andere reiskoetsen aankomen, die op dezelfde wijze de medegebragte gasten ontladen. Naar Saratoga gaande, trof ik in de reiskoets aan eenige Amerikaansche Heeren, welke zoo stijf naar de mode gekleed waren, dat ze volstrekt naar poppen geleken. Zij riepen den voerman onderweg verscheidene malen toe, om hen aan de grootste herberg af te zetten; maar de grootste was opgepropt vol, die daarop volgde insgelijks, eene derde ook, tot dat wij

{==281==} {>>pagina-aanduiding<<}
in de vierde of vijfde bij geluk een' intrek kregen in No. 180. Buiten een aantal groote herbergen, was er niet één gebouw, wandelweg of uitzigt, dat eenige opmerking verdiende; de grond van den omtrek was zandig en bar, en, hoewel Saratoga slechts 5 of 6 graden boven New-Yorck ligt, zag er alles zoo winterachtig, dor en noordelijk uit, dat men bijna zou gelooven, dat men hier van een' hoogen boom de Noordpool zou moeten zien. Het mineraalwater op beide plaatsen heeft, in smaak en bestanddeelen, veel overeenkomst met het Seltner- en Spa-water; de bronnen, die er gegraven zijn, zijn zeer talrijk; bij sommige vindt men verscheidene badplaatsen; andere zijn voor elk om uit te scheppen, en staan dikwijls aan den weg. De eerste bron, welke ik, te Ballston komende, aan den weg vond, heette, blijkens het opschrift, Lafayette's bron, omdat deze beroemde man uit dezelve gedronken had.
Het was reeds een jaar geleden, dat de Generaal lafayette eene reis door dit gedeelte van Noord-Amerika gedaan had; maar overal was men nog vol van dat bezoek. In de herbergen bleven de ophef makende annonces van de aankomst van den nations guest (de gast van het volk) als reliquien hangen; men wees overal de plaatsen aan, waar hij gezeten had; zijn naam was te gelijk in de harten der Amerikanen en op alle uithangborden, deuren, glazen enz. geschreven. Inzonderheid in de steden was alles nog à la Lafayette. Toen men in New-Yorck den waardigen Grijsaard alles had laten zien, wat er maar te kijken was, moest men de brandspuiten voor den dag halen, om hem te doen zien, hoe krachtig die in het dankbare Noord-Amerika werkten. Het is intusschen in de Geschiedenis een opmerkelijk en zeldzaam verschijnsel, eenen Veldheer, die in den aanvang der Amerikaansche Omwenteling zulke gewigtige diensten bewezen heeft, eene halve Eeuw later, nadat hij in Europa in dien tusschentijd eene opmerkelijke rol gespeeld had en tot den hoogsten rang geklommen was, in hetzelfde land weder te zien verschijnen, om de wonderen te aanschouwen, welke een werkzaam, vrij en krachtvol volk gedurende dien tijd in deze wildernissen tot stand bragt, en om de graven te bezoeken dier Veldheeren en Staatsmannen, welke, met hem, Noord-Amerika aan de forsche hand van het magtige en trotsche Engeland ontwrongen.


{==282==} {>>pagina-aanduiding<<}

Nieuwere Duitsche wijsbegeerte.

Toen de Wijsbegeerte van fichte en schelling in Duitschland aller hoofden deed duizelen, dacht men, dat deze koorts slechts voorbijgaande zou zijn, en spoedig weder door eene andere Modesilozosie zou worden verdrongen; dat er weder een andere hoedenmaker (naar gellert's bekende fabel) zou komen, die den filozofischen hoed anders zou optoomen, tot ook deze op zijne beurt uit de Mode zou raken, en door een' anderen worden vervangen. Doch neen! er is eene Regeringloosheid gevolgd; en, hoewel schelling nog zeer vele aanhangers telt, wordt echter zijn gezag thans ook door velen niet meer erkend; ja men mag zeggen, dat het als 't ware in vele kleinere stelsels gesmaldeeld is. Maar dit is geheel niet ten voordeele der Wijsbegeerte, gelijk men toch, bij de beschouwing van dit troostelooze mystiek-pantheïstisch-phantastische stelsel, zou denken. Zeer vele Duitschers zijn tot de schoolsche Wijsbegeerte der twaalfde en dertiende Eeuw teruggekeerd, met dit onderscheid, dat de Scholastieken in barbaarsch Latijn hunnen onzin uitkraamden, gelijk de nieuwere Wijsgeeren in barbaarsch, onverstaanbaar Hoogduitsch, met de oude schoolsche termen daarin gevlochten. - Wij hebben hiervan het bewijs gevonden in een Leerboek der bespiegelende Wijsbegeerte, (Lehrbuch der theoretischen Philosophie) door Dr. joseph hillebrand, Hoogleeraar der Wijsbegeerte te Giessen, en eerste Bestuurder van het Onderwijs (Paedagogiarch) aldaar. Wij vinden in dit leerboek, ten gebruike bij akademische lessen ingerigt, de volgende plaatsen, die wij zoo getrouw mogelijk zullen vertalen. Hij spreekt van een bewijs voor het bestaan der Godheid, als een noodzakelijk (absolut) Wezen.
‘Het bestaanlijke heeft zich aan de beschouwing voorgesteld met het noodzakelijke karakter der tegenstelling tusschen het onderwerpelijke en voorwerpelijke, tusschen verstand en Natuur. Dit Dualismus nu is iets onzelfstandig betrekkelijks. Om te kunnen zijn, moet het van iets zuiver zelfstandigs, iets Absoluts, worden gedragen. Met het bestaanlijke dus is het onbestaanlijk zijnde, met het aan deze zijde het aan gene zijde noodzakelijk gesteld. De Rede eischt eene verheffing boven het baslaan; terwijl de tegenstelling van onderwerpelijk en voorwerpelijk, reeds als tegenstelling, eene eenheid voor-
{==283==} {>>pagina-aanduiding<<}
onderstelt. Deze wezenlijke en oorspronkelijke stelling en opheffing der genoemde tegenstelling kan zij echter niet in zichzelve vinden, maar zij moet dezelve slechts als wezenlijk denken. Want in het eerste geval moest zij uit het bestaan treden, en toch is zij wezenlijk slechts in het bestaan. Eene Rede, welke die tegenstelling niet in haar wezenlijk bestaan tot voorwaarde had, zou geene menschelijke Rede zijn, die volstrekt in het element van zelfbewustheid ligt. Maar van eene andere Rede kan de menschelijke wetenschap niet uitgaan. Die verheffing boven het bestaan is daarom geene reéle der menschelijke Rede zelve, maar slechts een noodzakelijk aanhechten van het denken en het bestaan in 't algemeen aan een zijn, hetwelk reëel verheven is boven het bestaan.’ En op dezen grondslag dan gaat de Schrijver voort met op zijne manier te bewijzen, dat God (of het Absolute) eigenlijk geen bestaan (Dasoyn) heeft, volstrekt geene bepalingen, geene eigenschappen, noch natuurlijke noch
geestelijke, heeft, en dat Hij, in vergelijking met hetgeen bestaat, een wezenlijk Niets is, dat noch Rede noch Natuur is of heeft. De grondlegging der wereld in het Goddelijke mag men de wereldschepping noemen; maar de wereld is volstrekt eeuwig, even als het Goddelijke; er is geen begin, geen oorsprong der wereld denkbaar. Ja, ook Almagt, Wijsheid, Goedheid, Alomtegenwoordigheid, Heiligheid en Regtvaardigheid, naar de gewone beteekenis, kan de wetenschap aan het Goddelijke niet toekennen, omdat zij het Goddelijke volstrekt niet als bestaan mag bepalen!
Ziedaar hedendaagsche Duitsche Filozofie!
De Duitschers verwonderen zich dikwijls, dat wij slechts weinig Wijsgeeren hebben. Zulke Wijsgeeren, als wij hier beschouwd hebben, bezitten wij, God dank! zoo ver ik weet, niet een' enkelen. Maar één hulshoff, één frans hemsterhuis weegt ook honderden zulke hedendaagsche duisterlingen op! Het is, althans wat den stijl betreft, in Duitschland reeds zoo ver gekomen, dat de geleerde Schrijvers der Göttinger Anzeigen van deze barbaarsche voordragt (waarvan wij boven een enkel staaltje hebben gegeven) zeggen, dat zij zich onderscheidt door klaarheid en kalmte! Wat echter de zaken betreft, wenschen die Schrijvers, niet zonder groote reden, naar eenen nieuweren sokrates, die de Wijsbegeerte weder uit den Hemel (of liever uit de wolken) op Aarde doe nederdalen. Ook hij zou gewis eene schaar

{==284==} {>>pagina-aanduiding<<}
van Sophisten te bestrijden, spinnewebben van drogredenen te verscheuren, en eene menigte hersenschimmen te verdrijven hebben!

Iets, over Pestalozzi.

Onmogelijk is het, de uitdrukking van zijn gelaat daargelaten, leelijker te zijn, dan pestalozzi was. Verbeeldt u een grijsaard van vijf voet twee duim, met een' hoogen rug, naar het uitwendige allerslordigst uitgedost, met grijs, sluik haar, zeer pokdalig en vol sproeten, vertoonende niet éénen regelmatigen gelaatstrek. Maar onder het edelst voorhoofd straalden twee oogen, niet van een vuur, dat blikstems uitschiet, maar van het innerlijk licht eener ziel, te eenemaal verzwolgen in één groot denkbeeld. Zoo was pestalozzi. Kindermin was zoo nadrukkelijk op zijn gelaat geprent, en verhelderde hetzelve met een' zoo zachten glans, dat de lieve kleinen zich onwederstaanbaar voelden aangetrokken naar eenen man, wiens uiterlijk men zeggen zou, dat hen moest afschrikken; waarvan ik zelf, bij een mijner kinderen, nog geen drie jaar oud, een zeldzaam en aandoenlijk bewijs heb ondervonden. Zijn gesprek intusschen, ten minste in zijnen ouderdom, was bijkans onverstaanbaar voorhen, die niet gewoon waren hem te hooren spreken, en het Hoogduitsch-Zwitsersch niet kenden. Hij miste nagenoeg alle zijne tanden; zijne uitspraak was snel en verward; zijne stem nu zeer luid, dan fluisterend; hij sprak in een mengelmoes van Hoogduitsch, Zwitsersch en Zurichsch. Vandaar, dat het volk te Yverdun zeide, dat hij Pestalozzisch sprak. Dus was de spraak van den man, wiens schriften, helder en diep tevens, schitterden van oorspronkelijke schoonheden, en, in een' levendigen, zuiveren en krachtigen stijl, de ziel en het genie van derzelver maker weêrkaatsten. Pestalozzi behield in zijne grijsheid eene groote levendigheid in alle zijne bewegingen. Zijn einde was zijner loopbane waardig. Sinds eenigen tijd afgezonderd levende, wijdde hij zich, met eene buitengewone drift, geheel aan den arbeid, zich
zelfs geene nachtrust meer vergunnende. De ziekte, welke daarvan het gevolg was, rukte hem op den zevenden dag weg. Te midden van het hevigst lijden bleven hem zijne kalmte en helderheid bestendig bij. Zijn einde voelende naderen, verzamelde hij zijn gezin rondom zich,

{==285==} {>>pagina-aanduiding<<}
nam afscheid van hetzelve, en sprak, omtrent een uur lang, met de uitdrukking eens Engels en op den toon als van een' Profeet. Hij zeide, dat hij nu het ware ging leeren kennen, en lezen in het boek der waarheid; dat hij gaarne nog eenigen tijd in het midden der zijnen zou vertoefd hebben, maar dat hij, daar zijn dood bepaald was, met blijdschap stierf; dat zijn tegenwoordig gezin niet geroepen was, om het plan te volvoeren, waaraan hij zijn gansche leven had toegewijd, zonder het zelf te hebben kunnen vervullen; dat de zijnen op Neuhoff (zijn landgoed) moesten blijven, aan de armen land, om te bebouwen, geven, en hun zoo veel goed doen, als mogelijk was; en dat hijzelf nog een' verschrikkelijken storm had door te staan, maar dat hij sterven zou, hun toelagchende. In den avond van zijn verscheiden greep inderdaad eene zoo smartelijke crisis plaats, dat hij zijne bewustheid verloor. Des anderen daags kreeg hij spraak en kennis weder, en schikte zelf met zorg zijne dekens, zijn hoofdkussen en zijne slaapmuts te regt; weinige oogenblikken daarna blies hij den laatsten adem uit, met eenen glimlach op de lippen. Hij had begeerd in het dorp Bir begraven te worden, digt bij zijn landgoed, zouderpraal, alleen begeleid door landlieden en arme kinderen, en dat zijn graf nabij de school zou zijn.

Eenige bijzonderheden, rakende den zoon van Napoleon.

(Notes and Reflections during a Ramble in Germany, by Capt. Scherer. Lond. 1826.)

Het paleis van Schönbrunn is eene fraaije en aangename residentie. De zalen, de trappen, de vertrekken zijn ruim en in een' goeden stijl. De tuinen zijn zeer wèl aangelegd. In het midden verheft zich een gebouw van eene bevallige zamenstelling, la Gloriette genaamd. 't Is eene trotsche opene galerij, ondersteund door kolommen, met eene groote zaal daar boven, en een dak met een terras. Men ontdekt dit gebouw reeds op verscheidene mijlen afstands. Maar, hetgeen mij in de tuinen het meeste belang inboezemde, was eene afgeperkte plek, gekweekt door den jongen napoleon, die gemeenlijk, met zijnen Gouverneur, Schönbrunn bewoont. Ik verwachtte in den tuin van een kind bloemen en planten te zullen aantreffen; maar hij vindt behagen, in den-
{==286==} {>>pagina-aanduiding<<}
zelven niets dan aardappelen te kweeken. De tuinlieden zeiden mij, dat zijn vermaak bestond in het regelen zijner beplanting op eene wijze, dat dezelve een aangenaam gezigt opleverde. Naar gelange hij zijne plans verbeterde en de planten uittrok, zond hij de aardappelen ten geschenke voor 's Keizers tafel, zijn' grootvader, die, naar men wil, hem de teederste genegenheid toedraagt. Alle personen, die in het paleis wonen, schenen zeer aan hem gehecht te zijn. Ik bezigtigde zijne vertrekken; dezelve zijn zeer eenvoudig gemeubeleerd; zijn lessenaar, gelijk die van een kind, dat schrijven leert, was bedekt met inktvlekken. Ik bezag ook het kleine geheime kabinet, waar napoleon zelf, gedurende zijn verblijf te Schönbrunn, verscheidene uren doorbragt met lezen en schrijven, en waar hij, voor de eerste maal, het portret van maria louiza aanschouwde. Toen, even als thans, hing in dit kabinet eene menigte teekeningen, vervaardigd door verscheidene Prinsessen der Keizerlijke familie van Oostenrijk, getuigen van derzelver smaak en geruste oefeningen.
Telkenmale, dat de overweldiger daarop zijne oogen vestigde, moest hem het stille zelfverwijt treffen van eene gelukkige familie uit derzelver geliefd verblijf te hebben verdreven.
Men ontving de mare van het plotseling overlijden des Konings van Beijeren, en terstond werden er schikkingen gemaakt, om de lijkplegtigheden in de kapel van het paleis te doen plaats grijpen. De jonge napoleon nevens een broeder des Keizers, de eenige leden der Keizerlijke familie, toen te Weenen aanwezig, woonden den avonddienst bij; des anderen daags was er groote mis en requiem, waarbij het Hof niet verscheen. In het midden der kapel schitterden de Koninklijke kroon en Hertoglijke muts op een zwart laken, dat eene doodkist bedekte, eenige voeten boven den grond verheven. Ontelbare waskaarsen, rondom de baar geplaatst, wierpen een slaauw en bleek licht op dezelve. Ter zijde stond eene rij priesters in den gebede, en daar tegenover eene rij der lijfgarde in derzelver roode uniform, leunende op hunne hellebaarden. Aan het hoofdeinde der kist was een twintigtal Hongaarsche granadiersofsicieren geschaard, en twee of drie huzarenöfficieren, die den Kommandant van het garnizoen verzelden. Verscheidene personen van aanzien bevonden zich in eene glazen galerij, rondom de kapel loopende. Onder dezelven, maar alleen in zijne bank, en digt bij die van 's Keizers broeder, was de jonge napoleon. De ven-
{==287==} {>>pagina-aanduiding<<}
sters der galerij waren open; hij boog zich van tijd tot tijd over dezelve, gedurende den dienst, en blikte in de kapel neder. Zijne tint is zeer frisch; zijn gelaat en oog hebben eene ongemeen zachte uitdrukking; het benedenste gedeelte van zijn aangezigt is rond; zijn neus is weinig vooruitstekend, maar welgevormd. De kleur zijner oogen kondeik niet onderscheiden, daar ik hem alleen van ter zijde zag; maar zijn geschikt voorkomen, iets edels, en eene houding, naar het mij toescheen boven zijne jaren, - ziedaar wat mij bijzonder trof. Zijne handen waren gevouwen, en hij scheen in dit tooneel dat treurig deel te nemen, zoo natuurlijk en zoo
welstandig, bij dusdanige gelegenheid, in eenen jongeling van vijftien jaren. De plegtigheid van den dienst en het aandoenlijke van den zang waren veelligt het eenige, dat zijne jeugdige ziel bewoog en bezig hield: want ik weet, dat hij wordt opgevoed in zachte, vreedzame gewoonten, en dat men zijn best doet, om in hem elke onstuimige aandrift te doen sluimeren en te onderdrukken. Zeer zelden rijdt hij te paard; nooit ziet men hem te midden der troepen; zorgvuldig verwijdert men van hem alles, wat in hem krijgshaftige geneigdheden zou kunnen opwekken. Maar, in weerwil van alle deze voorzorgen, kunnen de omstandigheden somtijds groote veranderingen te weeg brengen in de ontwikkeling des karakters, en de trompet kan te eenigen tijde gestoken worden, die in de ziel des jongelings al de geestdrift en eerzucht des vaders doet ontwaken!....

De zoon van napoleon heeft zijn zestiende jaar bereikt, en is thans, volgens de wetten voor de Prinsen uit het Oostenrijksch Keizerlijk Huis, meerderjarig. De nieuwspapieren vermelden, dat de Heeren de montholon en marchand zich weldra bij hem moeten vervoegen, om hem de navolgende meubilaire goederen te overhandigen, hem door zijnen vader vermaakt:
Drie uniformen. - Een oud zwart kleed, gemaakt van een' overrok, dien de Keizer nu en dan aandeed, wanneer hij incognito de Tuileriën verliet. Napoleon, van de Engelschen geene stoffen tot instandhouding zijner garderobe willende ontvangen, deed zijne oude kleederen verstellen, en droeg ze, tot dat er de lappen bijhingen. - Eene groenlakensche capot, met twee rijen knoopen. Dit is het laatste kleed, dat de Keizer heeft gedragen. - Een oude, ronde, zeer lage hoed. - Een blaauwe mantel, aan den kraag met goud ge-
{==288==} {>>pagina-aanduiding<<}
borduurd; dezelsde, die hem bij zijne veldslagen diende. - Een driekante hoed, met groen taf gevoerd en gewatteerd. Deze is in zeer slechten staat. - Eene grijze capot, welker stof zoodanig versleten is, dat men dezelve naauwelijks durft aanraken. 't Is dezelfde, waarin hij Elba verliet en Frankrijk doortrok, die hij te Waterloo droeg, enz. - Een paar zilveren sporen. - Twee zilveren slesschen, bestemd ter vulling met water, wanneer hij ging jagen. - Een zilveren verrekijker, een lavabo, en een veldétui van hetzelfde metaal. - Alle zijne verschillende ordesteekenen. - Twee kistjes, gevuld met tabaksdoozen met portretten der familie van napoleon en het huis van bourbon. Verscheidene zijn versierd met antieke medaljes; een kop van alexander den grooten bekleedt die, welke hij meest gebruikte. - Eene schildpadden bonbondoos met drop. - De wekker van frederik den grooten, door hem uit Berlijn medegenomen, en die hij altijd bij zich had in zijne tent, wanneer hij ten strijde toog. - Eene vierkante pendule, verguld brons, de éénige, te Longwood voorhanden. - Voorwerpen, tot het toilet betrekkelijk, schuijers enz. - Versletene laarzen. Napoleon wilde
geen schoeisel uit Engeland hebben; de medgezellen zijner ballingschap hadden gepoogd, zelve het te vervaardigen, omdat hun meester er te eenemaal van verstoken was. - Een bebloed stuk van het hemd, dat hij aanhad, toen de lijkopening geschiedde. - Een medaljon met donker kastanjebruin haar, dat begint grijs te worden. - Eindelijk, de baard en knevels, die, gedurende 's Keizers ziekte, een duim lengte hadden verkregen, en die de Heer marchand heeft bewaard.






Brief van den heer P.R. Feith.

Aan den Heer Redacteur van de Vaderlandsche Letteroefeningen.

Mijnheer!

Ik heb met leedwezen vernomen, dat men, sedert eenigen tijd, bij alle vrienden en kennissen mijns overledenen Vaders rondgaat, ten einde, waar het mogelijk is, brieven, die door hem geschreven werden, te bekomen, om daarvan eene verzameling in het licht te geven. Wie toch kan niet be-
{==289==} {>>pagina-aanduiding<<}
vroeden, dat daardoor aan het Publiek een werk zal geschonken worden, dat, zoo het al aan de nagedachtenis des Overledenen niet hinderlijk is, echter te zeer het kenmerk draagt van gekrenkt vertrouwen en onkiesche boekverkoopers-gewinzucht, dan dat het ooit door weldenkenden met welgevallen zoude kunnen ontvangen worden. Wie zich het regt aanmatigt, om gemeenzame en aan goede vrienden gerigte brieven van mannen, die door hunne gedrukte werken eenigen naam verkregen, na hunnen dood openbaar te maken, betwist hun, op eene ongeoorloofde wijze, het onschatbaar genoegen, van zich ooit eens vrij uit te laten, zonder vrees van door een ieder beoordeeld en dikwerf miskend te worden. Lavater beklaagde zich in het tweede deel van zijn Dagboek, bl. 216, en wie zal het hem misduiden? dat men met zijne brieven rondliep, en beschuldigde zichzelven, dat hij nog te veel op de regtschapenheid, stilzwijgendheid en het oordeel van sommigen rekende. Wanneer ik brieven schrijf, zegt hij, vergeet ik de wereld, en spreek tot het verstand en hart des genen, wiens brief ik voor mij heb. Hij, en niet het Publiek, houdt mijnen geest bezig. Hij heeft mij gevraagd; ik antwoorde. Hij heeft mij uitgenoodigd, om hem iets te zeggen, dat hem nuttig, en niemand schadelijk is, wanneer slechts hij en ik den brief zien. Maakt hij dien openbaar, dan kan ik voor niets instaan. Het Publiek heeft niet de oogen des genen, aan wien ik schrijf. Het meest gepaste kan aan
hetzelve ongepast, het treffendste smakeloos voorkomen. En het Publiek hoort slechts den eenen, en de ander krijgt geen verhoor meer.
Op de karakterschets mijns Vaders, uit zijne gemeenzame brieven door zijnen Kunst- en hartvriend w.h. warnsinck, bz. ontleend, zoude men zich in dezen, zeer ten onregte, ter verschooning beroepen. Dit stuk is, als karakterschets, het eigen werk van eenen Schrijver, die met den Overlededenen door de naauwste banden van vriendschap was vereenigd, en moet dus als de poging van eenen Zoon, om de geaardheid zijns Vaders, die aan hem meer, dan aan anderen, blijken konde, regt te doen kennen, beschouwd, en geenszins met de uitgave van een verward mengelmoes gelijk gesteld worden. Zoodanige uitgave van eene hier en daar bijeengezochte verzameling brieven ook alleenlijk zoekende te verhinderen, en er verre af zijnde, om op de handelwijze van den Heer elberts, wiens goede oogmerken blijkbaar zijn, of op uw Tijdschrift, hetwelk zoo veel toebragt, om mijnen Vader in

{==290==} {>>pagina-aanduiding<<}
zijne laatste levensjaren, en ook na zijnen dood, te vereeren, eenige aanmerkingen te maken, verzoeke ik U vriendelijk, een klein plaatsje in hetzelve aan dit mijn geschrijf te willen verleenen, 't geen ik besluite met de innigste dankbetuiging aan allen, die de nagedachtenis des Overledenen, het zij in druk, het zij mondeling, eenige hulde toebragten, onder welken ik niet voorbij kan, den Heer fortuin, Predikant te Zwolle, onder uw welnemen, Mijnheer! met name te noemen.
Ik heb de eer mij met alle achting te noemen

Zwolle,
den 7 April 1827.
Uwen D.W. Dienaar
p.r. feith.




Iets, over het huisselijk leven van Talma.

(Volgens g.l.p. sievers.)

In talma's huisselijke betrekkingen heerschte eene spanning, welke verwondering en medelijden tevens verwekte. Reeds gedurende verscheidene jaren van zijne vrouw verwijderd (niet gescheiden), leefde hij in eene verbindtenis, welke hem, ofschoon uit dezelve alreede eenige kinderen waren voortgesproten, even weinig gelukkig maakte als zijn vroegere echt. De hoofdoorzaak was gelegen in de opwachting, welke hem niet alleen de Treurspeleressen van het Théatre Français, maar ook alle vreemde en aankomende Actrices, die hetzelve wenschten te betreden, met zoo veel ijver maakten, van wege zijnen invloed zoo wel, als zijne talenten. Talma, hoewel hij zich in dezen dramatischen Harem als een aesthetisch Sultan gedroeg, geraakte echter, daar deze Dames niet zelden met geweldige onderlinge jaloezij om den zakdoek zijner gunste streden, meermalen met zijne huisselijke rust, te midden dier Odalisken in de kunst, in het gedrang. Dit was inzonderheid het geval, toen hij in 1816 tusschen duchesnoy en georges moest kiezen, en, door beiden geperst, niet wist, aan wie harer hij zijne gunst zou schenken. Daarenboven was hij aan zijnen roem verpligt, zich op zijne reizen door de eene of andere door hemzelven gevormde Actrice te doen vergezellen; welk een en ander natuurlijk weinig geschikt was, om hem binnenshuis zoo wel, als achter de schermen, rust te verschaffen. En zoo, daar hij met zijne naijverige kameraden, lafon uit-
{==291==} {>>pagina-aanduiding<<}
gezonderd, steeds in vijandschap leefde, scheen talma door het Noodlot bestemd te zijn, om nergens regt gelukkig, dan op de tooneelplanken, te wezen; en leidde de man, die schier elken avond kroon en schepter voerde, met gif en dolk speelde, en zijne handen in menschenbloed baadde, inderdaad een ellendig leven! Zijn gansche doen en laten was bepaald tot het bijwonen der Repetitiën, het uitvoeren zijner
rollen, en, naar zijne eigene woorden, ‘geld te maken’ (faire recette); waaromtrent hij, ook voor zichzelven, alles behalve onverschillig zich betoonde.





Getuigenis van Talma wegens onze taal en onze Wattier.

Dikwijls (dus spreekt een Franschman) heb ik hooren vragen, of de Hollandsche Poëzij iets bekoorlijks, en of het Hollandsch Tooneel Treurspelen bezat. Ik vermeen deze beide vragen niet beter te kunnen beantwoorden, dan met aan te halen, wat mij deswege is gezegd door onzen talma, die de hoogste kunstverdienste met een ongemeen scherpzinnig oordeel paarde. Op eene reis naar Amsterdam zag hij Mevrouw wattier, Eerste Actrice van den grooten Schouwburg aldaar, in de rol van elfride. ‘Ik had,’ zeide hij mij, ‘de Hollandsche Taal voor hard, zelfs voor barbaarsch gehouden. Hoezeer heb ik mij daarin bedrogen! Ik versta er slechts weinige woorden van; maar, maar wattier luisterende, meende ik clairon of duménil te hooren, een der verhevenste stukken van racine recitérende. Wanneer zij zich aan de voeten van edgar, Koning van Engeland, werpt, om genade smeekende voor haren echtgenoot, is het spel dezer Actrice boven allen lof. Mij is niets bekend, treffender dan de rol, of liever het Treurspel, van elfride.’

Sir Walter Scott, naar zijne eigene getuigenis, erkend als den schrijver van Waverley, Rob Roy en andere romans.

(Revue Britannique, Févr. 1827.)

Walter scott, onlangs bij een jaarlijksch middagmaal tegenwoordig zijnde, gegeven te Edimburg, ter zake

{==292==} {>>pagina-aanduiding<<}
van een fonds voor behoeftige tooneelspelers, werd, in zekeren zin, uitgedaagd door Lord meadowbank, een' der gasten, die na hem het woord nam, en het gezelschap uitnoodigde tot het drinken der gezondheid van den grooten Onbekende. Sir walter scott, aller oogen op zich gevestigd, en den toast met geestdrift ontvangen ziende, kon zich niet wederhouden de bekentenis af te leggen, welke hem van alle kanten scheen gevraagd te worden, en deed zulks in de navolgende bewoordingen: ‘Inderdaad, Mijne Heeren, toen ik heden dit onthaal kwam bijwonen, dacht ik weinig, dat ik mij genoopt zou vinden, in tegenwoordigheid van driehonderd personen, een geheim te ontsluijeren, mij betrefsende, en dat, noodwendig bekend zijnde aan ten minste twintig personen, tot dusverre zoo wèl is bewaard gebleven. Ik vind mij, in zeker opzigt, gedagvaard voor de regtbank van Lord meadowbank en eene Jury mijner landgenooten, en beschuldigd van de schrijver te zijn der romans Waverley, Rob Roy en zoo vele andere; ik beken vrijwillig, dat ik de schuldige ben. Deze belijdenis doende, acht ik mij evenwel niet gehouden, mij te verklaren omtrent de beweegredenen van mijn langdurig stilzwijgen. Misschien loopt er, van mijne zijde, wel een weinig grilligheid onder; maar hetgeen ik, te dezer gelegenheid, vermeen te moeten verklaren, is, dat, welke ook de verdienste dier romans moge wezen, zoo dezelve in 't geheel eenige verdienste hebben, deze zoo wel, als de gebreken, welke zij bevatten, mij uitsluitend toebehooren. Ik wil dus, dat men wete, dat ik alleen de eenige schrijver ben dezer werken; want, de aanhalingen uitgezonderd, behelzen zij geen woord, dat ik niet uit mijzelven heb geput, of, althans, dat mijne letteroefeningen mij niet hebben ingegeven.’ (*)





{==293==} {>>pagina-aanduiding<<}

Den doktoor Lusardi!

Wij achten het niet ondienstig, het navolgend, letterlijk nagedrukt, alhier verspreid berigt mede te deelen. Wie walgt niet van eenen kwakzalverstoon, wiens aankondiging alleen, zoo wij hopen, voldoende zijn zal, om elk terug te houden, en door zijnen invloed anderen te waarschuwen, van, met voorbijgang van zoo vele deskundigen onder onze stad- en landgenooten, het dierbaarste zijner zintuigen aan eenen vreemdeling toe te vertrouwen, herwaarts gelokt door de hoop van zijn voordeel te doen met de onkunde of ligtgeloovigheid onzer lijdende medeburgers? Wij hebben gezegd!
‘Den doktoor lusardi, Geneesmeester voor de oogen, Lid der Akademien van Madrid, Barcelona, en van verscheijde Genootschappen van Genees- en Heel-kunde, Oog-Geneesheer van Hare Majesteit de Keizerlijke Aarts-Hertogin Maria-Louisa, Hertogin van Parma, etc. etc.
Is te Amsterdam aangekomen, en logeert in het Wapen van Amsterdam. De blinde persoonen, of die met oogkwaalen gekweld zijn, en welke hem zullen willen te raade gaan, moeten zich aankondigen in het bovengemeld hotel.
Te Brussel en te Antwerpen heeft hij onlangs het gezigt wederbezorgd aan een groot getal menschen van welke de nieuwsbladeren de namen en woonplaatsen gemeld hebben; Den genoemden Van Buyten oud 76 jaren, van Antwerpen, Martin oud 93 jaren, van Luyk, de kleine Battice, oud 6 jaren, blind van de kinderpokken; Antonius Regner, oud 27 jaren; De Vaels, gewezene militair, en veele andere militairen, bijzonderlijk binnen de stad Luyk en Brussel, hebben met eene gelukkige uitkomst de operatie van den konstigen oog-appel ondergaan; zij waren allen blind van de oogkwaal welke in het leger heerscht. Hij komt ook van zeer gelukkiglijk te genezen den zoon Vandenouten oud 10 jaren, Van Halle, De Jongh oud 11 jaren, van Antwerpen blind geboren met een oogvlies.
Mijnheeren de Borgemeesters en Pastoors worden verzogt om hem aan hunne bestierders en parochianen aan te kondigen.
10 April 1827.’





{==294==} {>>pagina-aanduiding<<}

De aardappel-leer van Capadose.

Een ondeugende aankomende jongen werd op het plegen van een nieuw guitenstuk door zijn' vader betrapt, en gevraagd, waarom hij zulks deed, en zich op den duur zoo slecht gedroeg. De knaap bedacht zich geen oogenblik, maar riep dadelijk uit: Och, vadertje lief! dat komt, dat wij zoo veel aardappels eten! Doctor kappedoos (*) heeft het immers zelf gezegd!
Pl.




De vroege graven.

(Naar klopstock's rijmlooze Ode, die frühen Gräber.)

Peinslust-kweekster! schoone en kalme speelnoot van den stillen Nacht! 
Zilvren Maan, mijn welkomstgroete zij u hartlijk toegebragt! 
Hoe, ge ontvliedt mij? O,vertoef toch! Blijf een poosje nog bij mij!- 
Zie, ze blijft! Een donker wolkje gleed maar aan heur' rand voorbij. 
 
Ach, de zomernacht, van't maanlicht mat doorschemerd, is zoo schoon! 
's Mei's ontwaken spreidt alleen nog meer bekoorlijkheên ten toon, 
Wen de dauw, als licht zoo helder, uit zijn blonde lokken vloeit, 
En hij, zacht en jeugdig blozend, naar den top des heuvels spoeit. 
 
O gij Ed'len, om wier sterven nog mijn oog zoo dikwerf weent, 
Ernstig mosdekt reeds de rustplaats van uw sluimerend gebeent'! 
O hoe zalig was ik, Dierbren! toen 'k met u, met u den Dag 
Blozend komen, en van maanlicht nog den Nacht doorschemerd zag! 
 
b.h. lutofs. 







{==295==} {>>pagina-aanduiding<<}

De nacht.


O liefste stond der deugd, afzigtlijk uur voor schuld, 
Die dierbre tranen vraagt, en vreesselijk doet beven, 
Die de aard' getrouw bezoekt, in straalloos zwart gehuld, 
En nieuwe veerkracht schenkt aan 't rustbehoevend leven! 
Nacht! kind der Godheid, als de dageraad zoo schoon, 
Voor 't minst zoo Godlijk grootsch, door majesteit en luister; 
Het gloeijend starrenvuur, steeds tintlend aan uw kroon, 
Besprankelt uw gewaad, die stof van tastbaar duister. 
Wanneer de God des lichts de poort in 't West ontsluit, 
En 't halfrond overziet, en lacht, bij 't jongste groeten, 
Dan rolt gij 't vaal gewaad, vol heldre vonken, uit, 
En sluimrend ligt 't Heelal aan uwe omwolkte voeten; 
De dankbaar knielende aard' drinkt heldre stroomen licht, 
Meer dierbaar, als uw zwart haar' bodem wil omvatten; 
Zij ziet u kwijnend aan, maar sluit weêr de oogen digt, 
Als duizlend voor den gloed, dien ze uit uw oog ziet spatten. 
De Dag verschrikt haar niet, ofschoon een eeuwig vuur 
Haar zengend tegenstraalt en borst en schoot doet gruizlen; 
Maar, als gij 't boek ontrolt der scheppende Natuur, 
Dan bidt zij, de aarde, u aan; wij knielen neêr en duizlen, 
Want majesteit en magt staan in dat boek gegrift, 
Als dochters van den wil des eeuwig Onbegonnen'. 
Voorwaar! dat heet te regt een eeuwig gloeijend schrift; 
De lettren van dat boek zijn myriaden zonnen. 
 
Ja, heerlijk zijt ge, o Nacht! - Wie sluipt daar angstig rond? 
De boosheid zoekt hier rust voor 't wroegende geweten; 
Alsof de Alwetendheid haar minder schuldig vond, 
Als de aard' haar schuld niet ziet en de aard' haar wil vergeten. 
Verdwaalde! wroet niet in den schoot der duisternis; 
De zilvren dauw des nachts wischt nooit uw zwarte vlekken; 
De Schepper van den Nacht, die God der lichten is, 
Voor diens geheiligd oog zal dag noch nacht u dekken. 
IJl niet dien nacht in d' arm, bestraald door gloed noch licht, 
Waar ongeboete schuld op hulp noch troost doet hopen. 
O toekomst, aaklig zwart, o toekomst, sluit u digt!.... 
Maar gij, geliefde Nacht! sluit mij uw' tempel open. 
 
O zeg mij, dierbre Geest van een' ontslaapne! zeg, 
Waar thans uw woning is, waar stof noch lust u kluistren, 

{==296==} {>>pagina-aanduiding<<}

Wat steile vaart gij naamt, langs welk een' heldren weg.... 
O zeg het, dierbre Geest! ik zal eerbiedig luistren. 
Gij zwijgt? Of daalt gij niet van starrendaken af 
Naar d' u bekenden bol, die u weleer volmaakte? 
Omzweeft gij dan niet nog het eenzaam zodengraf, 
Waarop ge, in 't stof gehuld, zoo vaak een' nacht doorwaakte? 
O kom en fluister zacht, gij zaalge Geest!..... maar neen! 
Ontvlugt uw spheren niet, daal in geen lager kringen; 
Hier spreidt de Nacht, hoe schoon, zijn duister om ons heen, 
Dáár zetelt zich het licht bij reine Hemellingen. 
 
O Gij, algoede Geest, wiens onbepaalde magt 
De duisternis stoffeerde, o Geest van al 't geschapen'! 
Die waakt, knielt biddend neêr, aanschouwt U in den Nacht; 
Uw vaderlijke hand beschaduwt hen, die slapen. 
 
Hoe dikwerf voer mijn geest, nooit sluimerend of loom, 
Of aan het stof geboeid, op uitgebreide vleuglen, 
Verrukt klapwiekend op de pennen van een' droom, 
De wijde schepping door, ontdaan van alle teuglen! 
Dan vloog hij vrolijk op, met aangespoorde vaart, 
En werelden voorbij, die steeds haar' kring beschrijven; 
Dan zag hij uit dien kring ook de altijd wentlende aard', 
Gelijk een kleine stip, in dikke neevlen drijven; 
Dan, duizlend van den glans, die schittrend hem omscheen, 
Verbijsterd op den weg, vermetel ingeslagen, 
Sloeg hij de schachten zaam, en daalde naar beneên, 
En zag weêr, als weleer, ook nachten bij de dagen. 
 
O diergeliefde stond! o Nacht, wat zijt gij grootsch! 
Gij schenkt een zoet genot, alleen door u te geven. 
Wie toch noemt u het beeld des onverbidbren doods? 
Gij wekt in onze ziel de schoonste kiem van leven. 
Wel zien wij in het graf en in zijn' sombren schoot 
Een' glans, gelijk we in u met stille vreugd ontdekken; 
Wel zien wij d' ochtend aan de grenzen van den dood; 
Ja! zoo draagt gij zijn beeld in al uw duistre trekken; 
O ja! zoo ken ik u; de vonken, die gij spreidt, 
Verlichten heel mijn ziel; 'k zie onverdoofbren luister; 
De schoonste dag breekt aan; ik baad me in zaligheid.... 
O schoone morgenstond!.... maar - 't is nog nacht en duister. 

Rotterdam, Jan. 1827.

l. van den broek.





{==297==} {>>pagina-aanduiding<<}

Mengelwerk.

Verhandeling, over de onbekendheid van de Nederlandsche taal, letterkunde en volksgeaardheid, bij den vreemdeling.

Door N.G. van Kampen.

Het is eene waarheid, die geen betoog behoeft, en wier herhaling al het bekoorlijke der nieuwheid mist, hoewel zij niet genoeg kan herhaald worden, dat het Nederlandsche Volk, naar evenredigheid zijner grootte, meer voor de welvaart, bevrijding, beschaving en verlichting van Europa gedaan heeft, dan eenige andere Natie van ons werelddeel. Om nu niet eens van de aloude tijden te spreken, toen Belgen, Vriezen, Batavieren en Kaninefaten Romes Adelaar durfden trotseren, - doch ook maar al te dikwerf, wij erkennen zulks, Bataafsche lijftrawanten de snoodste Keizers beschermden, - waar verrezen aan de overzijde der Alpen vroeger, dan in Nederland, burgerlijke welvaart, ja de burgerstand zelf, volksregten, nijverheid, fabrijken en koophandel? Vestigt uw oog op dat thans zoo eenzame Brugge, waar in de veertiende en vijftiende Eeuwen het middelpunt is des wereldhandels tusschen het Noorden en Zuiden, waar burgervrouwen eene Koningin van Frankrijk in rijkdom van gewaad, de vrucht van den handel, beschamen, en, hetgeen meer zegt, eenvoudige burgers, wevers, de keur van Frankrijks Ridders onder een' Franschen Koningszoon met onverwelkelijken luister uit hun Vaderland drijven. Ziet Gent, ziet Leuven, met hunne tallooze bevolking en onbegrijpelijke nijverheid. Ziet Mechelen, waar één burger kantoren heeft te Damaskus en Kairo, en, in die dagen, waarin elders barbaarschheid, adeltrots, gebrek, roof en vuistregt heerschten, eene som

{==298==} {>>pagina-aanduiding<<}
van zes millioenen, door vrijen handel verworven, aan zijne kinderen nalaat. Ziet, eene Eeuw later, Antwerpen, waar genoegzaam dagelijks 500 schepen de haven binnenliepen, gelijk 2000 karren met goederen in ééne week zijne poorten inreden, terwijl het twee millioenen schats jaarlijks aan de Regering voldeed; Antwerpen, 't welk Venetiës luister deed tanen, en vanwaar zich, als uit eene milde bron, welvaart en overvloed door geheel Neêrland verspreidden. Ziet dat geheele bloeijende land, in het midden der zestiende Eeuw, fier op zijne schatten, zijne vrijheid, ja op zijnen grond, aan de golven ontwoekerd. Ziet, later, Amsterdam, en andere steden van Holland, waarheen al de rijkdom der zuidelijke gewesten met hunne vrijheidlievende ingezetenen verplaatst was; Amsterdam, meer dan tweemaal Venetië, de Koningin der Steden, die handelsbetrekkingen aanknoopte en zeevaart dreef met het uiterste Noorden, gelijk met de keerkringsgewesten, alwaar alle Natiën der wereld eene vrije en veilige markt vonden. - Doch wat prijs ik slechts handel en rijkdom en weelde! Het was de grond van dit alles, de staatkundige voorregten der burgers, die Europa nog niet bezat en benijdde; het was de burgerlijke vrijheid, welke Nederland reeds sedert de dertiende Eeuw bezat, die moeders naar het gelukkige Braband deed reizen, om aan haar aldaar geboren kroost de regten van Burgers te doen genieten; die naderhand, met bovenmenschelijke krachten, in een' tachtigjarigen Oorlog, op zuidelijk Despotismus en priestergezag bevochten, ook in Holland de wet op den troon zette, voor welke zich ieder moest buigen, terwijl hij voor 't
overige alle regten des burgers in de benijdenswaardigste ruimte genoot. Ook de godsdienstige vrijheid werd, na de eerste stormen der zestiende en de ongelukkige verdeeldheden van het begin der zeventiende Eeuw, aan een ieder in volle ruimte toegekend. Nederland, vooral Amsterdam, was de algemeene schuilplaats, werwaarts de vervolgden uit alle oorden, Puriteinen uit Engeland, Hervormden en Jansenisten uit Frankrijk, Joden uit Portugal, heenstroomden en met

{==299==} {>>pagina-aanduiding<<}
opene armen werden ontvangen. Doch deze vrijheid, deze toen in Europa nog zoo ten uiterste zeldzame verdraagzaamheid, bepaalde zich niet tot het geven van een groot voorbeeld, dat ook het kleinste Volk, door eendragt en veerkracht, bestand is tegen ziels- en ligchaamsdwang, wanneer het liever wil sterven dan kruipen. Nederland hield het evenwigt van Europa in stand. In drie oorlogen weêrhield het Engeland van het overweldigen dier oppermagt ter zee, welke het kort vóór onze dagen verkregen heeft. Karel gustaaf van Zweden, de veroveraar van het Noorden, werd door den arm onzer wassenaars en de ruiters gestuit; door de ruiter, dat Ideaal van een' held, die nooit dan verwerende oorlogen voerde. De trotsche lodewijk XIV, die de Wereldmonarchij dreigde te winnen, werd door onze legers, onze vloten, onze staatslieden, na veertig jaren, tot zulk eene laagte gebragt, dat hij, de trotschaard, bij onzen heinsius om vrede moest smeeken, die hem geweigerd werd, omdat men zijn woord niet vertrouwde. Neêrland onderhield, gedurende den oorlog in het begin der achttiende Eeuw, honderddertigduizend man, tot handhaving der onafhankelijkheid van Europa. Engeland werd door eenen bijgeloovigen en dweepzieken Koning met het gevaar bedreigd, eene kolonie der Jezuiten en een wingewest van Rome te worden: met eene Hollandsche vloot en een Hollandsch leger begeeft zich willem III derwaarts, en vestigt door zijne komst de Engelsche Constitutie; haar,
thans de eenige hoop voor de vrienden des lichts en der onbekrompene denkbeelden in Europa. Deze is dus een gewrocht van Neêrlands zorg voor de onafhankelijkheid der Volken en de godsdienstige vrijheid. - Maar ook in een ander opzigt heeft Nederland aan Europa de gewigtigste diensten betoond. Niet tevreden met door den koophandel den algemeenen band der Natiën vast te strengelen, niet voldaan met voor zwakke of verdrukte Staten in de bresse te springen, en het schild van Europa's vrijheid te zijn, heeft Nederland ook den roem, van, na Italië, het eerst de her-
{==300==} {>>pagina-aanduiding<<}
stelling der letteren te hebben begonnen, en, langer dan Italië, aan de stichting van eenen waardigen tempel der Muzen te hebben gearbeid. - Wanneer men de uitgebreidheid van ons Vaderland, vooral onzer Noordelijke Provinciën, met de menigt, niet enkel van verdienstelijke Geleerden, maar van scheppers, van ijsbrekers in hun vak, vergelijkt, zoo staat men waarlijk versteld over Nederlands grootheid. Of wie was, in het begin der zestiende Eeuw, als Letterkundige, Zedeleeraar, Godgeleerde en fraai Vernuft, met erasmus, - in het begin der zeventiende, als Staatkundige, Taal-, Geschiedkenner, Godgeleerde, Regtsgeleerde en Dichter, met huig de groot te vergelijken? Werd hier niet de Drukkunst, dit onwaardeerbaar middel tot snelle verspreiding der denkbeelden, - het Teleskoop, dit middel tot ontdekking van de grootheid der Hemelen, oneindig beter dan de Ouden die kenden, - het Mikroskoop, waardoor het oneindig kleine zich aan 's menschen oogen ontsluijerde; werden deze alle niet in Nederland uitgevonden? Heeft niet (om nu niet eens van
wier, heemskerk, cats en andere tegenstanders van heksenprocessen te spreken) balthazar bekker het licht ontstoken, 't welk die ziekte van den menschelijken geest, door de ontdekking van de dwaasheid der vrees, op welke zij steunde, in den grond wist te heelen? Wat is er niet al in Nederland voor de wetenschappen gedaan! Wat heeft niet de Wiskunde, vooral de toegepaste, aan stevin, aan snellius, aan hudde, aan huygens, aan 's gravesande, - de Natuurkunde aan dienzelfden huygens, aan hartsoeker, swammerdam, leeuwenhoek, trembley te danken, waarvan de eerste den ring van saturnus, de vier laatsten eene wereld van te voren onbekende diertjes ontdekten! Was niet, in de Geneeskunde, boerhaave voor het hedendaagsch Europa, wat hippokrates voor de Grieken geweest was? Wie evenaarde albinus als Ontleedkundige? In de Regtsgeleerdheid zijn Nederlands verdiensten niet minder

{==301==} {>>pagina-aanduiding<<}
groot. Behalve de groot, den Wetgever in het Regt van Vrede en Oorlog, door Koningen, Helden en Wijzen als zoodanig geëerbiedigd, was hier het Orakel voor de verklaring van Romes wetboek gevestigd, waarvan noodt, voet, schulting en zoo vele anderen waardige tolken waren. Heeft Europa vele Staatslieden te vertoonen als oldenbarneveld, de witt, beverninck, van beuningen, de fagels, antoni heinsius, slingeland en van de spiegel? - En gaan wij nu tot de Letteren over, zoo wordt het veld zoo ruim, dat ik mij, hoe ongaarne ook, slechts tot de allervoornaamsten bepalen moet. Junius, lipsius, vossius (van wien vondel zeide, dat alwat in boeken stak in zijn hoofd gevaren was), daniël en nicolaas heinsius, j.f. gronovius, perizonius, wesseling, duker, en dat groote viertal der achttiende Eeuw, hemsterhuis, ruhnkenius, valckenaer en wijttenbach, waren alle sterren van de eerste grootte in de kennis der oude klassieke Letterkunde. Het is waar, deze mannen waren niet allen geboren op Nederlands grond; maar het waren aangenomene kinderen, door vrijwillige keuze, opkweeking en koestering in Nederlands huisgezin overgegaan. Waar had ons Werelddeel in de zeventiende en achttiende Eeuw kenners van de Oostersche talen en letteren, die de erpeniussen, goliussen, schultensen evenaarde, althans die hen overtroffen? In de Godgeleerdheid, Uitlegkunde en gewijde Oudheden mogen wij, behalve de groot, op den gematigden drusius, op coccejus, episcopius, limborch, op de vitringa's en
venema's roemen. En zij, die Nederland beschuldigen van geene Wijsgeeren te hebben gehad, moeten (indien men al den merkwaardigen spinoza uitzonderen wilde) nimmer den schranderen hulshoff en den platonischen frans hemsterhuis hebben gelezen, die aan onze oostelijke naburen een te weinig behartigd Model der vereeniging van waarheids-
{==302==} {>>pagina-aanduiding<<}
liefde, schrander onderzoek, kieschen smaak en bevalligen stijl heeft gegeven. Voor het vermenigvuldigen der stelselbouwers, wier gewrochten heden verrijzen en morgen verdwijnen, heeft ons het gezond verstand onzer Natie gewaarborgd. En, wanneer men, door eene hardnekkige loochening van tastbare bewijzen, aan ons Vaderland al de ontdekking der Drukkunst wilde betwisten, men kan toch niet ontkennen, dat, in de beide hoofddeelen van ons Vaderland, een plantijn van Antwerpen, de elzeviers van Leyden en de blaeu's van Amsterdam die kunst tot eene zeldzame hoogte hebben opgevoerd, en waardige navolgers der aldussen en stephanussen geweest zijn. Waar heeft, na Italië, de Schilderkunst grooter Geniën gehad, dan in Nederland? Hier wedijverden twee Scholen met elkander; de Vlaamsche, die rubbens als haren Vorst huldigde; de Hollandsche, die, meer republikeinsch, gelijk haar Vaderland, eene menigte groote mannen als vertegenwoordigers eerde, die de onderscheidene vakken onder zich verdeeld hadden, en waarvan wij slechts eenen rembrandt, douw, van mieris, van de velde, van der helst, bakhuyzen, weeninx, potter en
schalken zullen opnoemen. En nu nog de Graveer- en Etskunst, met den eenigen, oorspronkelijken luiken; de Beeldhouwkunst, met quellin en de keizer; de Bouwkunst, met jacob van kampen. Waarlijk, M.H., ik vrees uwe aandacht reeds te hebben vermoeid; en wat heb ik nog gedaan dan namen genoemd, dan een dor geraamte, nog minder dan een geraamte, geleverd?
Maar, misschien heeft dit land, bij zoo veel kennis aan de Natuur en aan de Letteren van andere Volken, geene eigene Taal, geene eigene Letterkunde, die eenigzins de aandacht verdient? - Hoe, M.H.! eene taal, die een vreemdeling, een Engelschman, de zuiverste van alle Gothische tongvallen noemt; eene taal, wier oorsprong zich in den nacht der Eeuwen verliest, die de tweede noofdtak is van den grooten Duitschen taalstam, waarvan

{==303==} {>>pagina-aanduiding<<}
de Engelsche slechts een verbasterde zijtak mag heeten; eene taal, die in eigen rijkdom en vermogen van zamenstelling, waarin zij hare Hoogduitsche zuster evenaart, de zuidelijke talen, dochters van het Latijn, verre achter zich laat; eene taal, die de teederste en hevigste gewaarwordingen der ziel, de afgetrokkenste denkbeelden, alle voorwerpen der Natuur vermag uit te drukken, en wier rijkdom aan eigene bewoordingen zelfs een Duitscher vol genie zijnen landgenooten ter navolging voorstelt? Eene letterkunde, die, ouder dan de beroemde Eeuw van lodewijk XIV, niet minder uitmunt door echte waardij dan door rijkdom van voortbrengselen, die in staat was, de groote daden der Nederlanders in de zestiende en zeventiende Eeuwen te vermelden en te bezingen, die met milton wedijverde in de beschrijving der bovenaardsche gewesten, van het vroegste verblijf onzes geslachts, en van het eerste menschenpaar; eene letterkunde, die hare Treurspel- en Lierdichters, hare Redenaars, hare Geschiedschrijvers heeft?
Wel nu, M.H., dit Nederland, waar zoo veel groots is geschied, dit gewest, waar zoo vele Natiën, als tot de algemeene marktplaats van Europa, of het Orakel der letteren, de vertoonplaats der kunsten, waren zamengevloeid, deze heldere star aan den staatkundigen Hemel is bij andere Natiën bijkans onbekend! Onbekend? zult gij zeggen. Hoe kan een land, in het midden van Europa gelegen, de doortogt van zoo vele reizigers, in zoo vele handelsbetrekkingen gewikkeld, hoe kan dit onbekend zijn? - Doch ik bedoel ook niet de geographische ligging der gewesten, groote steden en eenige van derzelver voornaamste bijzonderheden; maar de geaardheid, de taal, de letterkunde des Volks, en vele bijzonderheden van ons land, welke hetzelve zeer tot eere strekken, en die bij den vreemdeling óf niet, óf toch zeer gebrekkig bekend zijn. Ik gevoel zeer wel, M.H., dat ik deze schijnbare wonderspreuk door bewijzen moet staven. Vergunt mij zulks te doen, en in de oogenblikken, die mij nog overig zijn, te spreken over de onbe-
{==304==} {>>pagina-aanduiding<<}
kendheid der Nederlandsche taal, letterkunde en volksgeaardheid bij den vreemdeling, en derzelver oorzaken.
Dat Nederland weinig bekend is, blijkt uit de scheeve, valsche oordeelvellingen van vreemdelingen omtrent hetzelve. Ik spreek niet van de dagen van deszelfs grootsten luister, toen een opitz hier bij heinsius lessen kwam halen, om de Dichtkunst in Duitschland te doen herbloeijen, en dankbaar betuigde, dat de bewoonsters van den Helikon te Leyden haren zetel hadden genomen, en dat Phebus met haar die stad tot Athene en Rome gemaakt had; toen de groote descartes, beurtelings bewoner van Amsterdam en van Endegeest, aan zijnen vriend in Frankrijk vroeg, of er wel een land in de wereld was, waar men vrijer is, waar de wetten beter tegen de misdaden waken, de ondeugden minder bekend zijn, en men nog meer heeft overgehouden van de voorvaderlijke onschuld? Maar die tijden zijn niet meer. Europa schijnt Nederland vergeten te hebben. Immers, naar mate van de vorderingen der andere Volken in aardrijkskundige kennis, vindt men, dat zij ons Vaderland te meer miskennen. Of wien ergert het niet, dat een grabner, in 1787, Nederland tegen zijne landgenooten verdedigen moet, als zijnde meer dan eene bespottelijke verzamelplaats van visschers, kazen en dukaten; wanneer de Schrijvers der Engelsche Algemeene Historie aan de Nederlanders alle hartstogten hoegenaamd, zelfs de liefde, ontzeggen, en hun van die allen slechts de gierigheid overlaten; wanneer, door geheel Europa heen, onze loomheid en phlegma, als eene onomstootelijke, onbetwistbare waarheid, algemeen wordt aangenomen; wanneer men ons
doorgaans denzelfden rang in Europa, denzelfden naam van logheid, plompheid en onvatbaarheid geeft, dien de Beotiërs (hoewel ook zeer te onregte) in Griekenland droegen? Geen wonder! men achtte ons bewoners van een klimaat, waar de stiklucht, uit poelen en moerassen opgerezen, het gelaat verbleekte, en de ziel voor alle edele gewaarwordingen, voor alwat groot en verheven was, onvatbaar maakte; waar niet één enkele

{==305==} {>>pagina-aanduiding<<}
nachtegaal zijn goddelijk lied vermogt te kwelen: want men vatte het woord: de Hollandsche nachtegaal, dat bij ons boertend voor een geheel ander dier gebezigd wordt, letterlijk op, gelijk ik zelf in Duitschland gehoord heb. In Frankrijk is niets meer algemeen, dan de uitdrukking: les marais de la Hollande, voor ons Vaderland gebezigd. De misslagen der Reizigers omtrent ons land zijn ontelbaar, en het zou niet onaardig zijn, daarvan - zal ik zeggen, om onze verontwaardiging of lachlust te wekken? - eene kleine verzameling te maken. Doch ik wil uwe aandacht daarmede niet te zeer vermoeijen: de eerste de beste reisbeschrijving van buitenlanders door ons Vaderland, althans de Noordelijke gewesten, zal u daarvan sporen in overvloed opleveren. Zelfs de anders voortreffelijke niemeijer is hiervan niet geheel vrij, die de Hervormde Diakenen geestelijken van eenen lageren rang noemt; echter is zijne reis door Holland een voorbeeld van oplettendheid en waarheidsliefde, en men zou zich bijkans met de hoop mogen vleijen, van nu eens eindelijk vreemdelingen, althans onze Duitsche stamgenooten, billijk over ons te zien oordeelen, wanneer niet juist in dezen tijd geschriften verschenen waren, die deze hoop vernietigden door de buitensporigste misslagen. Zelfs Gezanten van naburige Staten bij onze Regering zijn hiervan niet uitgezonderd. Zoo verhaalt lombard de langles, Ambassadeur van het Fransch Uitvoerend Bewind in den Hage, hoe men hier in de herbergen en wijnhuizen vermeld vindt, dat men er telkens, als het slechts verlangd wordt, waren wijn kan maken, (de vrai vin, vrij wijn.) Hij plaatst, in eene soort van Roman, bij zijne reis gevoegd, een paar jonge Wilden in het Scheveninger duin, die onder een'
vijgeboom zitten, en waarvan er een, bij doodsgevaar van zijn' makker, door den Haag heen naar Rijswijk loopt, om een' Doctor te halen. Een ander, die in onze dagen het Noordhollandsche Kanaal beschreven, en eene vrij goede reis door Noordholland gedaan heeft, persifleert ons land (wij misgunnen den Franschman zoo min dit woord, als

{==306==} {>>pagina-aanduiding<<}
de zaak) op de boosaardigste wijze; hij spreekt van eene zeer weinig belagchelijke Zwitsersche Duivelsbrug op eene Buitenplaats, en eindigt zijne spottende lofspraak van Noordholland met den naam van een prozaïsch Arkadië. Het eerste en éénige bewijs, dat de Nederlanders eene Letterkunde bezaten, vond hij bij eene Liedjeszangster te Alkmaar. Een derde (en dit is de beroemde oehlenschläger) laat een' zijner Romanhelden in het begin der achttiende Eeuw eene reis door Holland doen, en deze ziet in de Groote Kerk te Haarlem destijds een gouden kruisbeeld op het altaar. Een vierde rijdt van den Haag over de zandbanken naar Scheveningen. De beroemde gellert zelf doet groote koopvaardijschepen met goederen en reizigers in de haven van Scheveningen landen, en eene Zweedsche Gravin uit den Haag vindt onder deze reizigers haren echtgenoot uit Rusland weder, hetwelk de ontknooping van den Roman uitmaakt. Nog een ander ziet in dat zelfde Scheveningen heerlijk de zon uit de zee opgaan. Maar bij dezen laatsten Reiziger van een' waarlijk oorspronkelijken stempel moet ik nog voor eenige oogenblikken uwe aandacht bepalen. Deze reis is van een' Duitschen Baron, oelsnitz, in 1816 gedaan, en in de Duitsche Tijdschriften nog al gunstig beoordeeld. Hoort en beslist! ‘Het Amsterdamsche Raadhuis, thans Paleis, heeft den bijnaam, achtste wonder der wereld, het eerst van een' Hollandschen rijmelaar ontvangen, toen hetzelve het geluk had, napoleon te
huisvesten. Op een' Hollandschen maaltijd wordt bijna niet gesproken; alle gedachten zijn slechts gespannen op de verdeeling eener pastei, en zoo gaat het een paar uren voort; eerst na het dessert, als de pijp opgestoken is, begint men een gesprek te voeren. Te Haarlem zijn in alle straten bloemkantoren. Op de vaart tusschen Haarlem en Leyden ziet men niets dan rijke schaapskudden, overal torens van groote steden, en eigenaars van buitenplaatsen aan het water zitten, die wolken damp voor zich heen blazen. Leyden ligt op tweeëndertig eilanden in den Rhijn, door Chinesche bruggen verbonden. Langs de vaart naar Delst ziet men

{==307==} {>>pagina-aanduiding<<}
gebouwen in den smaak van China, Indostan, Turkijë, Italië en Engeland in eene bonte verwarring, door eene reeks van parken, korenvelden, maliebanen en eilanden omgeven; men ziet physiognomiën van Kreolen en Mulatten, en struisvogels, papegaaijen en apen in de volkomenste eendragt met hoenders en ganzen wandelen.’ Scheveningen is een allerliefst stadje aan de oevers der Noordzee; en het was hier, waar de Heer Baron, die het strand aldaar, in weerwil van het gewemel der scheepvaart, een weinig treurig vond, uit de vensters der herberg de zon heerlijk uit zee zag opgaan. - Nog één trek (hij zal de laatste zijn): de Heer Baron woonde op 's Konings verjaardag de Scheveningsche kermis bij.
Zouden er wel ooit, M.H., zoo vele onwaarheden in een kort bestek bij elkander, omtrent eenig land der Aarde, de binnenlanden van Afrika niet uitgezonderd, zijn te voorschijn gebragt? En dit land ligt toch op den grooten weg tusschen Duitschland, Engeland, Frankrijk en het Noorden!
Omtrent onze taal en letterkunde zijn de berigten niet minder bespottelijk. Dat onze taal eene verbastering, een jargon van het Hoogduitsch is, wordt bijkans algemeen in Europa gedacht, en de Duitschers zijn niet de laatsten, die dit vooroordeel voedsel geven. Bij hen worden bijkans alle talen van Europa, zelfs met ijver het Zweedsch en het Deensch, ja het Russisch, Poolsch en Hongaarsch beoefend, en uittreksels van de daarin uitkomende werken in hunne tijdschriften medegedeeld; alleen de zusterlijke Nederduitsche taal en letterkunde schijnt voor hen niet te bestaan. Het is, alsof de Muzen, die haren invloed tot alle landen der wereld, tot alle beschaafde landen uitstrekken, alleen Nederland met afkeer en tegenzin voorbijsnellen, en hetzelve harer blikken niet waardig achten. Vraagt alle geletterde vreemdelingen, vooral Duitschers, die hier de schatten of verzamelingen onzer letterhelden in openbare boekerijen komen bezoeken; zij staan versteld op het hooren, dat Nederland ook eene eigene

{==308==} {>>pagina-aanduiding<<}
letterkunde bezit, waarvan zij nooit iets gehoord hadden. - En die weinigen, die dan nog van ons spreken, hoe doen zij zulks? Volgens hen verdient onze letterkunde niet de geringste vermelding. De Franschen doen ons de eer van ons éénen Dichter te laten, woondèi, die eene soort van tooneelstukken moet hebben geschreven, welke niet veel vooruit hadden bij de oude Fransche Mystères! De Duitschers weten ook, dat wij eenen vondel hebben; maar die, volgens hen, der pasgeborene Hoogduitsche letterkunde ten verderve gestrekt heeft. Ongelukkig, namelijk, kwam de Duitsche Dichter opitz hier Modellen zoeken; en wat was het geval? De Nederduitsche letteren, reeds naar de Fransche gevormd, dienden hem ten voorbeeld, en vandaar, dat hij Duitschland met berijmd proza in Alexandrijnsche verzen overstroomd heeft. Dit zegt bouterweck, een der grootste kenners der uitheemsche letteren in Duitschland. Hij bekent op eene andere plaats echter rondborstig, dat zijne kennis der Hollandsche letterkunde zeer onvolkomen is; en toch ontzegt hij aan vondel alle schilderingen van het menschelijke hart, die zich boven het gemeene verheffen! Bij het Hollandsche tooneel vonden de Duitschers, zegt hij, juist het minst, wat hun dienen kon; zij konden dáár niet leeren, zich voor het gemeene te wachten! - Een andere Duitscher, die ons met oneindig meer billijkheids behandelt, die vooral aan onze Geschiedschrijvers regt doet, en zelfs door de groot in geestdrift
wordt weggesleept, - deze kent de voortreffelijke Geschiedenis der Nederlandsche Dichtkunst van de vries aan helmers toe.
Wat Engeland betreft: de uitstekende bowring, de eerste, die met dichterlijk talent en geestdrift eenige onzer beste lettervruchten op Britschen bodem heeft overgebragt, begint zijn verslag met deze zinsnede: ‘Er is een land, bijkans in het gezigt van ons eiland, welks letterkunde ons minder bekend is, dan die van Perzië of Indostan. Het is inderdaad verwonderlijk, dat, terwijl de Duitsche Dichters honderde bewonderaars en

{==309==} {>>pagina-aanduiding<<}
duizende berispers gevonden hebben, die van een land, nader in ligging, door omgang en Geschiedenis meer met onze denkbeelden en herinneringen verwant, de aandacht niet heeft getrokken. Men zou even zeer kunnen verwachten, de vogelen van het Oosten onze bosschen en dalen met hunne gezangen te hooren vervullen, als de Bataafsche zangers in onze boekerijen of in onze gezelschapszalen te vinden. Vondel zelf, zoo vol vernuft, kracht en verhevenheid, heeft nooit een' vertaler, misschien nooit een' enkelen lezer, in Engeland gevonden.’ - Een Artikel in den Spectateur du Nord, te Hamburg in 1800 gedrukt, hoogstwaarschijnlijk van den beroemden villers, bewijst zeer juist, dat het Hoogduitsch onnoemelijke voordeelen boven het Fransch bezit, omdat het zamenstellingen en wortelwoorden heeft, die het Fransch mist, en zegt bij die gelegenheid: ‘Men begrijpt derhalve, dat de Deensche, Zweedsche, Hollandsche en andere jargons even min eigenlijke talen zijn.’ Hij weet dus niet, dat onze taal even goed kan zamenstellen als het Hoogduitsch, en veroordeelt haar louter uit onkunde. - Van eenen anderen aard, doch evenzeer van jammerlijke onwetendheid en vooroordeel getuigende, is de volgende plaats uit het bekende Conversationslexicon, (VIde D. 5de druk, bl. 881) uitgekomen in 1820, zegge achttienhonderdtwintig: ‘Wat den tegenwoordigen toestand der wetenschappelijke beschaving in de Nederlanden betreft, zoo is men in de Godgeleerdheid met de verlichting der Hervormde Godgeleerden nog zoo ten achtere, dat zij reeds dit woord bijkans als eenen gruwel aanzien; en
het is treffend, dat de onverdraagzaamsten het meeste aanzien genieten. Sedert eenigen tijd zijn er wel eenige eervolle uitzonderingen; maar zij durven, uit gegronde vrees voor vervolging, niet wagen, hun licht te laten schijnen. Met de Roomsche Geestelijkheid staat het, met uitzondering van eenige weinigen, over het algemeen niet veel beter.’ (Niet veel beter!) De meeste beschaving, ver-
{==310==} {>>pagina-aanduiding<<}
draagzaamheid ‘en kundigheden vindt men bij de Remonstrantsche en Doopsgezinde Predikanten, die echter daarvoor van hunne andersdenkende ambtgenooten der overige sekten met haat en verachting beschouwd worden.’ Bijkans zou men vermoeden, dat dit boek, in plaats van 1820, in 1720 ware uitgekomen; doch neen! ook in 1720 was het zóó donker niet, als deze Schrijver aan het Duitsche Publiek wil diets maken.
De beroemde adelung verklaart het Hoogduitsche spreekwoord: Hij loopt weg als een Hollander, aldus: ‘Dit zegt men in 't gemeene leven van iemand, die spoedig het hazepad kiest, vooral van soldaten, waarschijnlijk wegens de ongeneigdheid en onbekwaamheid dezer Natie tot den landoorlog.’ - Schimmen van maurits, frederik hendrik, coehoorn, willem friso en alle de Nassausche Vorsten, die voor het Vaderland vielen! Zijt gij bij de Duitschers dan zoo geheel vergeten?
Na zulke staaltjes zal het noodeloos zijn, hier iets meer bij te voegen. Kennen onze naaste naburen, Europa's letterlievendste Volken, ons niet, hoe veel minder dan de meer afgelegene, min letterkundige Natiën! - Tot de Deenen toe durven ons smaden. De beroemde, reeds aangetogene Dichter en Reiziger oehlenschläger laat in een' Roman, voorleden jaar uitgekomen, een' zijner personen zeggen: ‘De Hollanders zijn van de varkens slechts daarin verschillend, dat zij zich zindelijk in hunnen modderpoel wentelen. Hiermede wil ik echter de varkens zoo min als de Hollanders te na gesproken hebben. Het varken is een zeer nuttig, voedzaam dier, en draagt, in spijt van den modder, waarin het leeft, door zijne borstels tot de zindelijkheid veel bij; dus ook de Hollander. Maar van het schoone hebben beide geen denkbeeld. De Hollanders zeilen voortreffelijk, juist als de ganzen, maar gaan slecht op hunne voeten. Zij schrapen dukaten en vreten salade. Zekerlijk zijn zij phlegmatiek; maar dus zijn

{==311==} {>>pagina-aanduiding<<}
zij met praten ook niemand tot last, en wanneer men hen loopen laat, dan bijten zij niemand.’
Wij moeten nu de oorzaken dier zonderlinge onkunde nagaan. En dan vinden wij er voornamelijk vier.
1. Wat de Duitschers betreft, de naauwe verwantschap onzer taal met het Nedersaksisch. - Deze laatste taaltak, die te voren ook eene schrijftaal was, is sedert drie Eeuwen door het Hoogduitsch, de taal van luther's Bijbelvertaling, geheel verdrongen, en tot de lagere standen der Maatschappije bepaald. Het geldt in Duitschland als een blijk, dat men tot den fatsoenlijken stand behoort, wanneer men onderling niet den volkstongval, maar het zuivere Hoogduitsch spreekt. Vandaar de verachting, aldaar in 't algemeen voor het zoogenaamde Platduitsch gekoesterd; eene verachting, waarvan men zich een denkbeeld kan maken uit den afkeer, dien vele Vlamingen en Brabanders voor hunnen bedorvenen tongval bezielt, boven welken zij de voorkeur zelfs geven aan het hun vreemde Fransch. Wel nu! zulk een tongval is, naar het denkbeeld der Duitschers, ons Nederlandsch, hetwelk zij met het Platduitsch, waarmede het zekerlijk veel overeenkomst heeft, gelijkstellen. Doch zij bedenken niet, dat deze overeenkomst alleen in de grondwoorden der taal en gedeeltelijk in de uitspraak bestaat; dat alles, wat beschaving eener taal mag heeten, afgetrokkene denkbeelden, kunstwoorden, rijkdom aan dichterlijke en redekunstige uitdrukkingen en wendingen, aan wijsgeerige ontwikkeling, der Nederlandsche tale te beurt gevallen, en aan het Nedersaksisch of Platduitsch geheel vreemd is gebleven. Dit laatste toch is, gelijk een verwaarloosd kind, in het wild opgegroeid; - het eerste, opgevoed door groote Geniën. Maar dit weten of beseffen onze naburen niet. Geheel ingenomen met hunne eigene
taal, die zij als het eenige beschaafde en ontwikkelde kind van den Teutonischen taalstam beschouwen, zeggen zij: ‘Het Hollandsch is immers Platduitsch: wie zou dat willen leeren?’ - Duitschland versmaadt eene zuster, waarop het zich behoorde te beroemen, verloochent haar in

{==312==} {>>pagina-aanduiding<<}
het aangezigt van Europa; en Europa gelooft Duitschland, en noemt het Nederlandsch een' plompen, verbasterden tongval!
2. De tweede reden is onze, naar evenredigheid tot andere Natiën, geringe bevolking. - Eene Natie van naauwelijks twee millioenen zielen heeft eene eigene taal. Zoo er nu geene dringende redenen voor anderen zijn, om die taal te leeren, bekommert men zich naauwelijks om dezelve, en gevoelt althans geene roeping, om ze magtig te worden. Duitschlands en Frankrijks dertig millioenen inwoners geven natuurlijk meer raakpunten, die voor beiden elkanders taal noodzakelijker maken. Daarbij is de heerschappij der Fransche taal van overoude tijden, en vooral sedert lodewijk XIV, zoo algemeen en zoo welgevestigd, dat dit alleen, zonder opzigt op handelsbelang, of letterkunde, of reislust, reeds genoegzaam zou zijn, om de noodzakelijkheid harer aanleering te doen besessen, even als die der Engelsche taal door de oneindig menigvuldige betrekkingen aller Natiën van het vaste land van Europa met dit Eilandvolk, Gebieder der Zeeën, en te fier, om, het zij in mondelingen of schriftelijken omgang, de heerschappij van eenige andere taal te erkennen.
3. En ziet daar juist hetgeen, waarin de Engelschen van ons verschillen, en de derde oorzaak der onbekendheid van, en minachting voor onze taal. - De fiere Britten, de ijdele Franschen, de Italianen, met reden trotsch op hunne groote herinneringen, de Spanjaarden zelfs, opgesleten in hun Schiereiland, met hunne oude instellingen, en door de Inquisitie en het Monnikenbestuur meer nog, dan door de Pyreneën, van Europa gescheiden, bedienen zich altijd, of toch doorgaans, en waar volstrekte noodzakelijkheid het niet verbiedt, van hunne eigene taal. In Nederland is dit anders. Van onze Zuidelijke gewesten zal ik niet spreken. Het is bekend en reeds gezegd, dat de Fransche taal aldaar de overhand heeft, en dat onze wijze en vaderlandlievende Regering door allerlei middelen dit misbruik tracht te verhelpen. Neen! wij bepalen ons tot de Noordelijke gewesten, waar de volkstaal altijd

{==313==} {>>pagina-aanduiding<<}
Nederduitsch is gebleven; tot Holland zelfs, het middelpunt van het geschrevene dialekt dezer taal. Niet alleen leert de Hollander gaarne en gemakkelijk vreemde talen (dit toch kan hem niet dan tot eere verstrekken); maar in den handel, in den omgang is hij altijd de minste. Alle zijne handelsbrieven schrijft hij in de taal zijner Correspondenten, zelfs dezulke, waarbij dezen het meeste belang hebben. Geen vreemdeling, die in Holland komt, geeft zich de moeite, Hollandsch te leeren. Waarom zou hij het doen? Elk komt hem immers in zijne taal te gemoet! Niet alleen voor Franschen, Duitschers en Engelschen zijn wij zoo beleefd; zelfs Deenen, Zweden, Portugezen en andere Volken, althans niet grooter of belangrijker dan wij, staan wij, goed of gebrekkig, in hunne taal volgaarne ten dienste. Wij erkennen daardoor stilzwijgend, dat onze taal óf te moeijelijk, óf te barbaarsch, óf te nietsbeduidend is, om door anderen te worden geleerd. - Maar dit is het niet alles. Bij velen is de opvoeding geheel Fransch of Engelsch. Reeds de pasgeborene kinderen mogen geene Hollandsche, zij moeten vreemde namen dragen; geen willem, betje, mietje of gerrit, (foei, hoe gemeen!) maar william of guillaume, betsy, polly of gérard heeten. Het vervolg beantwoordt aan dit schoone begin. Geene Nederlanders zijn, dat spreekt immers van zelf, geschikt tot de opvoeding van Nederlandsche kinderen; men moet daartoe Franschen, of Fransche Zwitsers, van beide kunne, uit hun land ontbieden, die het kind zulk eene
Fransche plooi geven, dat het, toevallig eens, door de lakkeijen of dienstmeiden, een Hollandsch woord opvangende, dit naar de Fransche spreekmanier toepast, en van het wandelen in de groote zon spreekt. Hoe vele onzer edele, beschaafde, verstandige en fatsoenlijke meisjes, die het Fransch of Engelsch bijkans in de volmaaktheid spreken en schrijven, en niet in staat zouden zijn, een briefje, zonder de grofste misslagen tegen stijl en taal, in hare moederspraak op te stellen! Heeft men er niet, die over pijn in de keel klagen, wanneer zij

{==314==} {>>pagina-aanduiding<<}
lang Hollandsch spreken? Heeft men geene dwazen gehad, die zich een of meer tanden hebben laten uittrekken, om de Engelsche th op de regte wijze uit te spreken? Hoort men niet, in vele onzer aanzienlijkste gezinnen, de huisgenooten onderling Fransch, of Engelsch, of Hoogduitsch spreken? - Zoo ver is het met Nederlanders gekomen; en, wanneer antonides mogt herleven, zou hij de tijden nog vaderlandlievend noemen, aan welke hij eens, uit hoofde hunner overhelling tot Fransche taal en zeden, de oorzaak van 's lands ongeval in 1672 had toegeschreven.
4. Ik moet echter nog, hoewel met weêrzin, van eene vierde oorzaak gewagen; en deze is de overdrevene gehechtheid, die, vroeger althans, in ons Vaderland plaats had, aan het Latijn. - Groote mannen, Geleerden van den eersten rang, een burman, een venema, schaamden zich hunner moedertaal, vooral in de achttiende Eeuw. Burman durfde zelfs openlijk die taal van den Leydschen katheder verachten, uit bange vrees, dat het Latijn daarbij eenige schade zou lijden. Zou hij ook, gelijk van baerle, bij zichzelven gevraagd hebben, waarom wij niet liever, in plaats van een barbaarsch mengelmoes, de taal der Romeinen, meesters der wereld, die ook in onze gewesten hebben geheerscht, bezigen? Dergelijke uitdrukkingen zijn dubbel schadelijk. Zij bederven de Akademische jeugd, door haar eene vreemde taal (hoe fraai dan ook) boven de eigene te doen stellen, en dus vreemdelingen te maken in hun Vaderland. Zij geven den vreemdeling, die zoo iets leest en lezen kan, (want het is in de algemeene taal der Geleerden geschreven) een denkbeeld, dat eene taal, waarvan hare eigene Geleerden zóó spreken, waarlijk ellendig moet zijn; te meer, daar men haar niet waardig keurt, om tot eenig vak van hooger onderwijs gebruikt te worden.
Ik weet, dat ik hier een moeijelijk punt aanroere. Ik weet, wat men voor het uitsluitend onderwijs in 't Latijn zegt en zeggen kan. Maar die gronden ontleenen toch hunne meeste kracht uit die tijden, toen een toevloed van

{==315==} {>>pagina-aanduiding<<}
buitenlanders op onze Hoogescholen het bezigen eener algemeen verstane taal, die toen nog aan de Geleerden van geheel Europa gemeen was, noodzakelijk maakte. Die tijden bestaan niet meer. In elk land geeft men, in sommige vakken althans, onderwijs in de landstaal, waar de aard der zaken dit schijnt te vereischen. Men kan hierin te ver gaan, ik beken het; men kan zelfs de geleerde talen in de taal des lands onderwijzen, hetwelk blijkbaar ongerijmd is: maar dit is toch zeker, dat, sedert thomasius in Duitschland begonnen is, sommige vakken in zijne moederspraak te behandelen, de Hoogduitsche taal, te voren door Pedanten miskend of misvormd, niet alleen reuzenschreden in ontwikkeling gemaakt heeft, maar ook door buitenlanders meer geacht is geworden. - Erkennen wij met blijdschap, dat deze behoeste des tijds ook bij ons begint vervuld te worden. Reeds heeft men op alle onze Hoogescholen leerstoelen voor de vaderlandsche Taal en Letterkunde, waar natuurlijk het onderwijs in de landstaal geschiedt. Dit zelfde is met de Landhuishoudkunde het geval. Laat ons hopen, dat eerlang ook in andere vakken, waar de zuivere taal der Romeinen geen' gelijken tred kan houden met de nieuwe ontdekkingen of kunstwoorden, hetzelfde spoor zal worden gevolgd.
Doch men zal natuurlijk vragen: Kan dan deze minachting voor Nederlandsche taal en letterkunde, die bij den buitenlander het gevolg is der bovengenoemde oorzaken, - kan zij dan die onbegrijpelijke miskenning van het land en de inwoners, die barbaarsche onkunde omtrent in het oog loopende bijzonderheden van ons Vaderland voortbrengen, die wij boven gezien hebben? Gewis, M.H.! Immers heeren zegt met alle reden: ‘Door zijne taal onderscheidt zich het eene Volk uitwendig van het andere: met haar verdwijnt dus ook onherstelbaar zijn volksbestaan. Een Volk, dat zijne taal bemint, acht zich ook nog als Volk. Geest het deze op, zoo is zulks eene stilzwijgende bekentenis, dat men wil ophouden eene Natie te zijn. Aan het behoud

{==316==} {>>pagina-aanduiding<<}
der taal ligt dus ook geheel eigenlijk het behoud der Nationaliteit.’ Zien nu vreemdelingen, of schijnt het hun ten minste zoo toe, dat wij onze taal geringschatten, dat wij Fransch en Latijn, ja Engelsch en Hoogduitsch, verre boven dezelve verkiezen, gebruiken in den satsoenlijken en geletterden omgang, in woord en geschrift, zoo moeten zij, die onze schoone taal bijkans niet anders dan uit den mond van het gemeen hooren, van onze Vaderlandsliefde, ja van ons geheele Volksleven (om eens deze Hoogduitsche uitdrukking te gebruiken) een zeer gebrekkig denkbeeld bekomen, hetwelk hen tegen ons geheele Vaderland moet voorinnemen. Daarenboven moet hunne onkunde in onze taal hun dáár, waar zij zich niet met beschaafde lieden onderhouden, veelvuldige misslagen doen begaan, die zij, hoe onrijp dezelve dan ook zijn, ten papiere brengen, om ook hun aandeel te leveren aan de bespotting van het verachte Holland.
Doch, gelijk de leugen nimmer op den duur over de waarheid kan heerschen, zoo zal de tijd ook deze wangevoelens ééns doen verdwijnen, en de uitspraken van natuur en waarheid gestand doen. Reeds beijveren zich Duitschers, Franschen, of verfranschte Nederlanders, en Britten om strijd, om onze lang verwaarloosde taal en letterkunde uit de verachting en vernedering, waarin zij buitenslands gedompeld lagen, op te heffen. Bowring, wien alle de taalschatten van Europa, van Rusland tot Spanje, ten dienste staan, - bowring beijvert zich met geestdrift, om de dichterlijke voortbrengselen van Nederland dichterlijk in zijne moedertaal over te brengen. Eichstorff doet hetzelfde in het Hoogduitsch; würth in het Fransch. Vondel's Lucifer wordt te Parijs in het Fransch vertaald, onder de algemeene verzameling van Treurspelen der Buitenlanders. Zoo zal, zoo moet eenmaal Neêrlands taal en letteren door Europa op haren waren prijs geschat worden. Doen wij, ter bevordering van dit groote doel, dan ook het onze. Trachten wij hoe langs zoo meer dit schoone erfdeel onzer Vaderen ongeschonden te bewaren,

{==317==} {>>pagina-aanduiding<<}
en, zoo mogelijk, in nieuwen luister te doen schitteren. Denken, dichten, spreken en schrijven wij bij voorkeur in de Moedertaal. Dan zal men eenmaal kunnen zeggen: Europa acht hen, die zichzelve achten!

Over het Bad bij Bentheim.

Ofschoon reeds meer dan eens in dit tijdschrift, namelijk door den Hoogleeraar thomassen a thuessink en door Dr. plagge, Lijfärts van den Vorst van Bentheim en Badärts aldaar, over de uitmuntende geneeskracht der zwavelbaden te Bentheim gesproken is, heb ik het desniettemin voor mijnen pligt gehouden, uit dankbaarheid voor de herstelling van een langdurig rheumatismus, welke mij, onder de leiding van laatstgenoemden uitmuntenden Geneesheer, door het gebruik der baden te Bentheim te beurt viel, over dit onmiddellijk aan de grenzen onzer Noordelijke provinciën gelegen bad, welks geneeskracht tegen rheumatismus, jicht, verlammingen en huidziekten nu reeds sedert zeven jaren door de ondervinding gestaafd is geworden, iets mede te deelen.
Aangaande mijne reis zal ik geene bijzonderheden vermelden, maar alleen aanmerken, dat de straatweg van Deventer naar Bentheim reeds tot Hengelo gevorderd was, en dat dezelve in dit jaar zeker tot Oldenzaal (4 uren van Bentheim) zal komen, waardoor dan de voorheen zeer moeijelijke weg van Deventer naar Bentheim veel zal winnen.
Het vlek Bentheim doorgereden zijnde, stapte ik in het Logement aan de Bron af. Dit Logement is zeer wel ingerigt, en bevat, buiten twee salons en eene kamer voor de speelbank, zeven ruime vertrekken en meerdere kleinere voor bedienden enz. Het nabijgelegen Badhuis bevat beneden negentien uitmuntend goed ingerigte badkamers, en in de bovenverdieping achttien woonkamers voor de badgasten en eene biljartkamer. Het ameublement, de bedden en de bediening zijn, zoo in het Logement als in het Badhuis, van dien aard, dat daarop

{==318==} {>>pagina-aanduiding<<}
niets aan te merken valt. Het Logement gelijk ook de Baden worden, voor rekening van den Vorst, door eenen Administrateur, den Rentmeester nordbeek, bestuurd. Aangenaam is het voor de badgasten, dat alle prijzen gesixeerd zijn, en dat dagelijks afgerekend wordt, waardoor men in staat is, zijne eigene rekening op te maken. De prijs van een gewoon zwavelbad is 18, - van een zwavelbad met toediening van de douche 27, en van een stoomzwavelbad 18 stuivers. De prijzen der woonkamers met bed verschillen naar de grootte der kamers, van 50 tot 22 stuivers daags; ook zijn er nog eenige kleinere vertrekken op de derde verdieping, welke voor 12 stuivers daags verhuurd worden. Het ontbijt kost 8 en het diné 18 stuivers. Voor één' persoon thee of koffij betaalt men 5, en voor eene flesch zeer goeden rooden wijn (St. Estephe) 22 stuivers.
Wat de ligging van Bentheim betreft, dezelve is voor iemand, die van het vlakke land komt, verrassend, door het uitgebreide gezigt, hetwelk de bergen bij Gildehuis en Bentheim opleveren; en wat de gezondheid der luchtstreek aangaat, zal dezelve wel niet ligt door eene andere overtroffen worden, daar zij met eene hooge ligging het voordeel verbindt, niet door tusschen de bergen ingeslotene valleijen, of door naburige rivieren, moerassen en lage landen, met te veel vochtigheids bezwangerd te zijn. Weshalve deze luchtstreek bij uitstek geschikt is tot herstelling van zulke lijders, welke, ten gevolge van een vochtig klimaat, aan koude koortsen, aan verstoppingen der lever en milt onderhevig zijn.
Doch, al het gemelde wilde ik slechts voorloopig aanmerken; mijn eigenlijk doel was, de Geneesheeren en lijders op de uitmuntende geneeskracht van dit bad opmerkzaam te maken, en wel in zoo verre ik het geluk had, zelf door het gebruik dezer baden hersteld te worden, als ook in zoo verre ik gedurende mijn verblijf gelegenheid had, onderscheidene merkwaardige genezingen door het bad daar ter plaatse waar te nemen.
Om in de eerste plaats van mijne eigene herstelling te

{==319==} {>>pagina-aanduiding<<}
spreken, wil ik alleen in het kort berigten, dat ik, toen ik naar Bentheim vertrok, sedert ruim een jaar, door gevatte sterke koude, aan een hevig rheumatismus gelaboreerd had, hetwelk voornamelijk de knieën en voeten aangetast, en in dezelve, vooral in de knieën, zwelling en stramheid achtergelaten had. Bovendien waren mijne ingewanden door de langdurige ziekte, verbonden met eene zittende leefwijze, zeer verzwakt, de spijsvertering in wanorde, en mijn gelaat bleek en geelachtig. Door het gebruik der baden, voornamelijk door de toepassing der douche, welke, naar het voorschrift van Dr. plagge, op de knieën en voeten geäppliceerd werd, ondervond ik reeds zeer spoedig beterschap, en binnen den tijd van ruim drie weken was alle zwelling en strammigheid uit de knieën en voeten verdwenen. Tevens was door het gebruik der baden, verbonden met de toediening van gepaste geneesmiddelen, de verzwakking mijner ingewanden zoo veel verbeterd, dat ik de spijzen zonder bezwaar verteerde, wederom eene gezonde kleur had, en met een vrolijk en dankbaar hart het bad verliet.
Verder had ik nog, gedurende mijn verblijf aan de baden te Bentheim, gelegenheid, onderscheidene merkwaardige genezingen door deze baden te zien. Voornamelijk viel mij de spoedige genezing van eenen Heer in het oog, die reeds sedert zes jaren aan de hevigste pijnen gelaboreerd had, waardoor hij geheel uitgeteerd, en naauwelijks in staat was, met veel moeite en onder vele pijnen, van Bentheim naar het bad te wandelen. Reeds na verloop van eenige dagen stond ieder verwonderd en verblijd over de aanmerkelijke vordering in de genezing van dezen lijder; en na verloop van drie weken verhaalde hij mij, dat hij reeds geheel vrij van pijn was, de lang ontbeerde nachtrust ongestoord wederom kon genieten, en dagelijks zijne krachten voelde vermeerderen. Na ruim zeven weken het bad gebruikt te hebben, heeft deze patiënt, volkomen hersteld, Bentheim verlaten, dankbare hulde brengende aan de geneeskracht der baden en aan de doelmatige en zachte behandeling van den uitmuntenden Arts, den Heer

{==320==} {>>pagina-aanduiding<<}
plagge. Niet minder schielijk werd een Serjant door de baden genezen, die, naar Bentheim komende, wegens hevige pijnen naauwelijks gaan kon, en, hoewel hij door ieder, die hem zag, voor reddeloos gehouden werd, onder de geneeskundige behandeling van Dr. plagge, door de baden in ruim veertien dagen zoo ver hersteld werd, dat hij wederom in staat was gesteld te vertrekken, en zijnen dienst te hervatten. Van eenige andere, minder in het oog vallende, genezingen van rheumatismus en jicht, welke ik gedurende mijn verblijf te Bentheim zag, zal ik hier geene melding maken; maar kan ik niet voorbij, een geval van genezing eener bijna volkomene verlamming der armen en beenen, welke, in gevolge van, door wasschingen met rattenkruid, teruggedrevene scabies, bij een jong Boerenmeisje plaats had, aan te stippen, daar de genezing van dit arm en ellendig meisje, door het gebruik van 15 baden, al te zeer in het oog viel, om niet een ieder, die hiervan kennis droeg, met verwondering en dankbaarheid te vervullen voor hetbad, dit nuttige geschenk des Hemels voor het lijdende menschdom.
De door de ervaring reeds buiten twijfel gestelde nuttigheid der zwavelbaden te Bentheim in langdurige huidziekten, dartres en oude wonden aan de beenen enz. heeft zich ook, gelijk mij Dr. plagge gezegd heeft, voorleden zomer wederom in vele gevallen bevestigd. Ik zal echter daarvan alleen een geval aanhalen, waarvan ik gelegenheid had zelf kennis te bekomen. Een Heer, met wien ik het genoegen had aan de baden te Bentheim kennis te maken, had reeds sedert lang tegen eenen droogen ringworm, in het aangezigt, op de armen en beenen, de meest bekende geneesmiddelen vruchteloos gebruikt, en werd door het gebruik van omtrent 30 baden, zonder eenig ander geneesmiddel, volkomen genezen.
Ten slotte zal ik hier nog over eenige nadeelige geruchten spreken, welke men, deels uit onkunde, deels uit kwaadwilligheid, wegens het bad te Bentheim heeft verspreid. Daar men bij de eerste inrigting van het bad ge-
{==321==} {>>pagina-aanduiding<<}
noodzaakt is geweest, de oude bron te zuiveren en met een reservoir te omgeven, heeft men verspreid, dat door deze zuivering het mineraalwater zelf verzwakt is geworden, hetwelk echter niet mogelijk is, daar de bron door de zuivering niet dieper is geworden (5 voet onder de vlakte der aarde), en dus geen zoogenaamd wild of zoet water in de bron kan vloeijen, dewijl men op zulk eene geringe diepte nergens welwater aantreft. Verder hebben kwaadwillige lieden verspreid, dat de baden te Bentheim daardoor verzwakt werden, dat men het mineraalwater, hetwelk verwarmd wordt, niet uit dezelfde bron neemt, waaruit het koude zwavelwater genomen wordt. Maar deze nieuwe bron verschilt van de oorspronkelijke zwavelbron, waaruit het koude water in de baden geleid wordt, alleen daardoor, dat zij niet zoo vele zwavellucht bevat. Daar echter de zwavellucht door het koken geheel en al vervliegt, waarvan ik mij door eene proefneming zelf heb overtuigd, zoo is het om het even, of men het warme water uit de oorspronkelijke of uit de nieuwe bron neemt. Ook hebben de voorstanders der warme zwavelbaden, b.v. te Aken, wel verspreid, dat de warme baden sterker van zwavel zijn, dan de koude baden te Bentheim; maar dit is niet zoo. Het is waar, het koude zwavelwater moet te Bentheim met warm gemaakt zwavelwater, waaruit het grootste gedeelte der zwavellucht verdampt is, vermengd worden. Maar te Aken moet niet minder het kokend heet uit den grond komende zwavelwater met koud geworden zwavelwater, waaruit op gelijke wijze de zwavellucht door het koud worden vervlogen is, vermengd worden. Daar nu in een bad van 86o
Fahrenheit maar 1 deel kokend heet tegen 4 deelen koud water vervat is, zoo moet men toestaan, dat een zwavelbad, uit koud zwavelwater bereid, meer zwavellucht bevat, dat een uit kokend heet zwavelwater bereid bad. Ook schijnen de koude zwavelbaden, b.v. te Bentheim, het voordeel te hebben, minder te verzwakken, dan de warme, b.v. te Aken. Immers heb ik drie weken achtereen tweemaal

{==322==} {>>pagina-aanduiding<<}
daags te Bentheim het bad gebruikt, zonder daardoor iets te zijn verzwakt geworden (*).

Iets over Theophrastus Bombastus van Hohenheim, gezegd Paracelsus.

Theophrastus bombastus van hohenheim, algemeen bekend onder den naam van paracelsus, was, gelijk men spottenderwijze zeide, van Goden-bloed: zijn vader, namelijk, was een natuurlijke zoon van een Duitsch Prins, en, van de zijde zijner moeder, was hij een Zwitser.
De jonge van hohenheim deed, van zijne vroegste jeugd af aan, eenen vluggen geest en vooral eene zeer levendige verbeeldingskracht bemerken; welke hoedanigheden, gepaard met eenen werkzamen of liever rusteloozen aard, waren zij met verstand geleid geworden, hem tot een waarlijk groot man hadden kunnen maken. De werken van dezen Zwitserschen Geneesheer, drie deelen in folio uitmakende, dragen wel hier en daar de kenmerken van dat een en ander, maar ook tevens het bewijs van de verwaarloozing zijner zedelijke opvoeding: behalve eenige scheikundige ontdekkingen, bevatten zij eene reeks van wonderspreuken, die daarbij nog slecht geschreven zijn, in eenen toon van verwaandheid, welke zelfs in iemand van de allerhoogste verdiensten belagche-
{==323==} {>>pagina-aanduiding<<}
lijk zijn zou, en ademen eene geweldige verbittering tegen galenus en avicenna.
Het gestadig lezen van diogenes laërtius en andere Schrijvers van het leven en de bedrijven der oude Wijsgeeren schijnt veel te hebben toegebragt, om het hoofd van van hohenheim (dien ik voorts met zijnen meer bekenden naam van paracelsus benoemen zal) verder, dan eigenwaan dit reeds gedaan had, op hol te helpen. De voorbeelden van hermes, solon, pythagoras en anderen ontvlamden zijne, reeds min of meer spoorbijstere, verbeelding: hij stelde zich voor, als zij, de verlichter en weldoener van zijne eeuw te kunnen worden, en ging op reize naar verre landen, ten einde, op hun spoor, daartoe de noodige kundigheden op te doen. Toen hij echter vervolgens bemerkte, dat men van zijne staatslessen nergens gediend wilde zijn, en geen volk in Europa hem (iets, hetgeen hij zich als onmisbaar had voorgesteld) voor Wetgever en Opperhoofd verkoor, deed de spijt wegens zulk eene teleurstelling hem de toevlugt nemen tot de Alchimie, waar hij zich, uit al zijn vermogen, op toelegde. Zijne sornuizen evenwel leverden hem evenmin goud, als zijn reizen hem eene kroon had mogen doen verkrijgen: dit eindelijk bemerkende, besloot hij, om de menschen, welke te mogen besturen of te verrijken hem niet gelukt was, voor 't minst bij hunne ligchaamskwalen te hulp te komen; en men zag hem de wereld doortrekken, overal, tot eenen zeer gematigden prijs, uitventende zijn laudanum en zijn azoth, die alle mogelijke kwalen konden genezen, alsmede zijn elixir, hetwelk een leven van driehonderd jaren verzekeren moest. Eene groote menigte liet zich door hem de kap vullen; doch hij zelf werd er niet veel rijker bij, en hij stierf, 48 jaren bereikt hebbende, te weten in het jaar 1541.
Even als sokrates, had paracelsus eenen bijzonderen Gelei- of Beschermgeest, of weldadigen Daemon. Zonder zoodanigen geleider kon niemand, meende hij, wijsgeer worden; ook geloofde hij, dat alle verstan-
{==324==} {>>pagina-aanduiding<<}
delijke begrippen ons regelregt uit den Zodiac of Dierenriem toekwamen.
Van den kant zijns ligchamelijken toestands scheen paracelsus geenen aanleg te hebben, om een dweeper te worden; want, in den ouderdom van drie jaren, had een zwijn hem op gelijke wijze verminkt, als dit aan boileau door een' kalkoen gebeurd was. Hij was ook, niet minder dan die Dichter, zijn geheele leven door, een vrouwenhater. Dit ongeval toch moest, zou men zeggen, die sterke of levendige gevoeligheid, welke maar al te dikwijls de bron is van dweepen of geestdrijven, uitgedoofd hebben; maar de levendigheid van zijnen geest schijnt zoodanig gemis in overvloedige mate te hebben vergoed, even zoo als dit bij den Griekschen narses heeft plaats gehad. Ongelukkig maar, dat hij, niet minder dan hij de vrouwen haatte, zijn geheele leven door zich een vijand der gezonde rede betoonde; want bij de gewigtige wijsgeerige vraagstukken, over welke hij gelegenheid had te handelen, pleegde hij nooit raad, dan met den God, door welken hij geloofde in- en aangeblazen te worden; en hij zeide te Bazel openlijk, dat, zoo God hem antwoord weigerde, hij, liever dan de Natuur te vragen, met den Duivel raad zou plegen. Dit zeggen, intusschen, berokkende hem veel haats; waarbij nog iets anders kwam, hetwelk hem de Geestelijken tot nog bitterder vijanden maakte. In den Elzas, namelijk, als Geneesheer, bij eenen zieke geroepen en daar gekomen zijnde, voorzien van zijn laudanum, vroeg hij, of de lijder ook reeds eenig middel had gebruikt? En toen men hem daarop antwoordde: Niets anders, dan het H. Sakrament, hernam hij: Hebt gij reeds eenen anderen Arts gehaald, dan mij, zoo moge die den zieke ook genezen! waarna hij vertrok en de lijder stierf. Geen wonder dan, dat de Priesters hem voor eenen Godverloochenaar uitmaakten; doch bij het gemeen stond hij te boek voor
toovenaar, van wege zijn zoogenaamd wonder-elixir, en bij zijne leerlingen en aanhangers voor een' man van een allesovertreffend verstand, ter oorzake dat zij zijne schriften niet verstonden.

{==325==} {>>pagina-aanduiding<<}

Van de eene zijde ondertusschen, zoo wel als van de andere, heeft men paracelsus verkeerd beoordeeld: hij was noch een Atheïst, noch een toovenaar, noch een man van groot vernuft, maar blootelijk een dweeper, die ter goeder trouw beweerde, van hoogeren invloed te worden aangeblazen, omdat hij in waarheid meer geest en kundigheden bezat, dan zijne tijdgenooten. Had hij twee eeuwen later geleefd, men zou van hem noch van zijne schriften gesproken hebben, dan om er den spot mede te drijven.
Onder de volgelingen van paracelsus verdient van helmont de meeste aandacht, ter oorzake van het belang, hetwelk onze groote boerhaave in hem stelde. Even als de stichter van zijnen aanhang, was hij een zwervend Geneesheer, die eene halve eeuw besteedde aan het zoeken van den steen der wijzen, en de wereld verliet, zonder van alle zijne stokerijen ooit eene enkele korrel gouds bekomen te hebben.
Zoo wel in zijne Godgeleerdheid, als in zijne Natuurkunde, bezigde hij de taal der Alchimie. Hij had eenen zoon, die zijns vaders buitensporigheden en droomerijen navolgde, en zijne zonderlinge loopbaan besloot, met tot de Kwakers over te gaan. - Wie treffende bewijzen verlangt van de dolingen, waarvoor 's menschen geest vatbaar is, en daarbij tijds in overvloed heeft, leze de Ordo saeculorum van den zoon en doorbladere de werken van den vader.
Ondertusschen ware het te wenschen, dat alle geestdrijvers het spoor der drie bovengemelden bewandeld hadden: de Godsdienst zoude er dan minder door zijn benadeeld geworden, en de menschheid eene ontelbare reeks van gruweldaden minder te betreuren hebben.


{==326==} {>>pagina-aanduiding<<}

De rattenval.

Een Geschiedkundig Verhaal.

Veertien Kardinalen zijn uit het geslacht van eibo voortgesproten, de meeste van welke in de geschiedenis van Italië niet zonder vermaardheid zijn gebleven; maar een der hooghartigsten en moedigsten van dezen naam was claudio sansovino eibo, de schrik der bandeloosheid en des oproers, die, onder Paus innocentius XI, als Legaat, in de stad Ravenna het Stadhouderschap bekleedde.
Deze koene priester vond, bij zijne komst te dier stede, werwaarts men juist hem had gezonden, omdat men zijnen stoutmoedigen en beslissenden geest kende, het land in eenen toestand van verwarring, dien maar weinige magthebbers den moed gehad hadden te bestrijden, en geen hunner de kracht had bezeten, om te doen eindigen. Het heilloosste van alle middelen, van welke men zich weleer bediende, om de geldmiddelen te herstellen, vermindering der geldswaarde, was hier, met blinde hardnekkigheid, zoo lang aangewend, tot dat de handel van Romagna, zelfs de binnenlandsche, geheel in verval was geraakt. De wezenlijke waarde der gangbare muntspeciën was niet alleen zeer diep beneden de nominale waarde gedaald, maar tevens zoo geheel onzeker, dat het een gewone kunstgreep der fortuinzoekers was, in de herbergen, tot betaling van hun gelag, goud op de toonbank te werpen; want, wanneer de vertering slechts eene kleine som in zilver bedroeg, vond de waard het dikwijls meer zaak, zich het verlies derzelve te getroosten, dan het grooter gevaar te loopen van het wisselen. Bijaldien de koopman verpligt was krediet te verleenen, dursde hij den schuldenaar, die betaling weigerde, niet hard manen; want maar al te dikwijls werden dusdanige rekeningen met eenen dolksteek voldaan, en de straffeloosheid had den sluikmoord zoo goedkoop gemaakt, dat de afgerigte bandieten gewoon waren zich te beklagen, dat er met hun handwerk bijkans niets meer te verdienen viel. De bescherming der wetten in te roepen, was te eenemaal nutteloos geworden. Elke misdadiger was zeker van te ontkomen, óf omdat, van wege het daarmede verbonden gevaar, niemand het waagde, geregtelijk tegen hem op te treden, óf, nog veel meer, omdat hij de openlijke, geenszins heimelijke bescherming der aanzienlijken en grooten genoot. Naardien

{==327==} {>>pagina-aanduiding<<}
nu de arm der Overheid blijkbaar te zwak bevonden werd, om veiligheid te verleenen, hield elk het voor geoorloofd, ja regt en billijk, zichzelven te beschermen. Van wederstand tegen beleedigingen was slechts ééne schrede tot het wreken derzelven, en dit maakte den wreker, op zijne beurt, tot misdadiger. In 't kort: oproer, roof en bloedvergieten traden, op klaren dag, te Ravenna ten voorschijn, en een ontelbaar aantal menschen verloor het leven, evenzeer ten gevolge van het dulden des wanbedrijfs, als van een' te spaden en onmagtigen tegenstand.
Maar, toen Kardinaal sansovino tot Legaat werd benoemd, aanvaardde hij zijn ambt met het vast besluit, dat deszelfs handhaving, zoo zij de nadeelen eener willekeurige heerschappij al niet konde ontwijken, voor 't minst tevens de voordeelen derzelve middagklaar zou doen zien. Voortaan, dit nam hij stellig voor, wat ook daarvan het gevolg mogt zijn, zou de tot dusverre zoo vaak bijgebragte verontschuldiging wegens gepleegde gewelddadigheden wegvallen, dat de schuldige en onschuldige in gelijke noodzakelijkheid zich bevonden, om dezelve te plegen. Hij kwam met eene lijfwacht, klein in getale, doch niet enkel zamengesteld uit omtrent half Italië, maar uit de halve wereld uitgelezen. Franschen, Duitschers, Zwitsers, Polen, Hongaren, ja zelfs Turken, zoo zij slechts moed bezaten en hunnen man stonden, vonden in dit korps gereede opname, en eene soldij, zoo als zij nergens elders konden erlangen. In het vaste vertrouwen alzoo op zijne soldaten, deed de Legaat, reeds den eersten dag na het aanvaard bevel, alle beambten van Ravenna voor zich komen, hun verzekerende, dat hij, bij elke omstandigheid, waarin hun ambtshalve eenig gevaar mogt dreigen, hen met de gansche magt zijns bewinds, zelfs met gevaar zijns eigenen levens, zou ondersteunen; maar hun tevens, op zijn woord van eer, verklarende, dat zij zelve bij hem verantwoordelijk zijn zouden, bijaldien binnen hun regtsgebied gewelddadigheden gepleegd, en de daders niet terstond te zijner beschikking gesteld werden.
Bedreigingen van dusdanigen aard worden meestal beschouwd als eene van ouds gebruikelijke formaliteit, op welke niemand bijzondere acht slaat. Elke nieuwe Legaat, sedert twintig jaren, was daarmede begonnen, en had geëindigd met de zaken te laten zoo als zijne voorgangers die gelaten hadden. Reeds na verloop van drie dagen waagde dan ook, in spijt

{==328==} {>>pagina-aanduiding<<}
van deze krachtige rede, paul carlo altieri, op lichtklaren dag, op de Corso eenen beambte te doorsteken, die hem, om schuld, met gevangenis had bedreigd; en, nadat hij deze daad, met voorbedachten rade, ten aanschouwen van eenige honderd menschen, had volbragt, begaf hij zich naar het vaderlijk paleis, zonder het zelfs noodig te achten, tot eene gewijde plaats zijne toevlugt te nemen.
Maar, tot straf zijner euveldaden, had altieri ditmaal zich geweldig misrekend. Elke wisseling van regeringstelsel moet zijne proef, dat is zijn offer hebben. Dadelijk werd hij gevat, verhoord, en, toen van de honderden Ravenners, die de daad aanschouwd hadden, niemand als getuige wilde of durfde optreden, werd door drie vreemdelingen, waarschijnlijk des Kardinaals eigene spionnen, de moord bewezen. Dit gansche bedrijf was zoo voorbeeldeloos, dat men daarin alleen de bedoeling meende te ontwaren, vrees aan te jagen. En, toen reeds het ‘schuldig’ was uitgesproken, konden noch de misdadiger, noch zijne vrienden het als mogelijk houden, dat de straf der wet aan hem zou voltrokken worden. Na de bekrachtiging van het vonnis, door het Geregtshof uitgesproken, kwam de familie van altieri daartegen op, minder evenwel verzoekender-, dan wel, onbewimpeld en hooghartig, dreigenderwijze. En, hoewel zij, toen het gevaar dringender werd, zich ten laatste tot smeeken vernederde, was het echter maar al te klaar, dat het meerderdeel uit de hoogere standen te Ravenna de nieuwe orde van zaken even onbegrijpelijk als beleedigend achtte.
Dan, de genen, die in dit begrip stonden, zouden weldra leeren, met wien zij te doen hadden. Gematigd bij alle terging, geduldig bij steeds herhaalde beden, maar zonder in het geringste zich daardoor te laten omzetten, was verzoening met God en eene eerlijke begrafenis alles, wat men van hem kon verwerven. ‘De langdurige straffeloosheid,’ welke men ter ontschuldiging bijbragt, als de aanleiding tot dergelijke vergrijpen, maakte juist, gelijk de Kardinaal aanmerkte, het stellen van een voorbeeld des te noodzakelijker, daar die straffeloosheid thans een einde stond te nemen. ‘De rang des misdadigers’ - deze zou aan allen doen blijken, dat het vonnis onpartijdig was, en daardoor des te sterker en heilzamer werking doen. Altijd minzaam, maar tevens onverbiddelijk, sprak hij niet van geweld, maar had des te vaster besloten, hetzelve te gebruiken; en, terwijl schier allen, die

{==329==} {>>pagina-aanduiding<<}
te Ravenna aanzien en invloed hadden, zich voor altieri in de bres-stelden, bragt zelfs de wijze, op welke sansovino hunne vertoogen aanhoorde, de overtuiging met zich, dat hier niets te hopen viel. Hij betoogde de noodzakelijkheid der straf, terwijl hij zijn leedwezen betuigde. ‘Carlo altieri,’ dit was altijd het besluit, ‘moet sterven.’ Een smeekschrift werd door een' koerier naar den Paus afgevaardigd; maar, de dag der teregtstelling verscheen, en, twee uren vóór dat het antwoord konde aankomen, werd carlo gehangen!
Dit voorbeeld van gestrengheid wekte, gelijk wel te verwachten was, in den aanvang groote verbittering; maar de Stadhouder stelde het gevaar nieuwe verordeningen tegen, en, wat van nog meer gewigts was, hij handhaafde dezelve, zonder aanzien des persoons, tegen alle standen. Twee aanslagen op zijn leven werden ontdekt, en in beide de zaamgezworenen tot den laatsten man toe te regt gesteld. Omtrent den laatsten der gezegde aanslagen had de Legaat kondschap verkregen, dat dezelve in de Opera stond te gebeuren. Hij begaf zich naar de plaats zelve, waar het verraad op hem loerde; de bom brak los, en de gehuurde moordenaars werden verplet. Onmiddellijk daarna hernam hij zijne plaats, en gaf, met de grootste koelbloedigheid, het gewone teeken om te beginnen. Eenigen, den naam van Patriotten schandelijk misbruikende, zochten vervolgens hunne eer daarin, zijne magt openlijk te trotseren; maar, bij den eersten beslissenden stap, was het met eer en leven zoo spoedig gedaan, dat allen de lust verging, dit voorbeeld na te volgen. Het voorregt der heilige vrijplaatsen moest men ontzien; maar de waakzame Kardinaal vond echter middel, om hetzelve te eenemaal krachteloos te maken: afzonderlijke hoopen krijgsvolk bleven bestendig in den omtrek der kerken, met dit rampzalig voorregt begiftigd, en hielden, onder dit of dat of ook wel zonder eenig voorgeven, ieder staande, die met verhaaste schreden, met den dolk in de hand, of met door bloed bevlekte kleederen, de vrijplaatsen naderde.
Intusschen herstelde de Kardinaal, met aanzienlijke opoffering van eigen vermogen, eenigermate de waarde des omloopenden gelds. Men zag, dat Paus innocentius, zoo vaak eenig beroep op hem geschiedde, zijne tusschenkomst in het bestuur zijns Stadhouders vastelijk weigerde; en het handeldrijvend gedeelte des volks van Ravenna, (eene klasse, des oproers en der wanorde steeds vijandig) toen het zag, dat er

{==330==} {>>pagina-aanduiding<<}
eindelijk eene magt in den staat bestond, die hen konde beschermen, greep moed, en sloot zich met blijdschap weder aan dezelve. Bij een' woesten opstand, dien men wil, dat de Kardinaal zelf had bevorderd, en die in allen gevalle hem gelegenheid verschafte, op ééns een' beslissenden slag te slaan, bragt het volk alleen, dat moedig vechtende door de straten van Ravenna trok, de Aristocratische partij tot staan, ja behaalde, bijkans zonder medewerking van des Legaten krijgsvolk, de overwinning. De wraak, die volgde, was bloedig. Want verbanning stond niet op de straflijst des Kardinaals. De dood, maar een dood zonder marteling, was zijne grondstelling. ‘Ik wil mijne vijanden,’ zeide hij, ‘niet verwijderen naar eene plaats, waar ik hen met mijne magt niet bereiken, met mijn oog niet kan waarnemen, waar zij slechts nieuwe ontwerpen tegen mij zouden smeden.’ Eenigen, doch weinig in getale, der oproermakers verwierven vergiffenis; maar op geenes anderen voorbede, dan die der burgers, die hen bevochten en overwonnen hadden. Van lieverlede begonnen de nog overige rustverstoorders in te zien, dat de nieuwe Stadhouder hunne nekken buigen kon en gewisselijk buigen zou, en na deze ontdekking werden zij, immers als een vereenigd geheel, den strijd weldra moede. Zij haatten, wel is waar, hunnen nieuwen meester, maar zij vreesden hem; en hunne liefde was een geluk, dat hij gemakkelijk konde ontberen. Het voorname, waar het hem bij deze lieden om te doen was, bestond daarin, dat zij zijne bevelen onvoorwaardelijk gehoorzaamden, of hunne ongehoorzaamheid met den dood boeteden. Zij gehoorzaamden, en de teregtstellingen verminderden trapswijze.
Gedurende dezen kamp met de buitensporigheden der bewoners van Ravenna had de Kardinaal de rotten van roovers en bandieten, die binnen de stad hunnen boozen handel oefenden, als een kleiner kwaad, door de vingeren gezien; maar nu kwam de beurt aan hen. Hardnekkig en wanhopig was hun wederstand; want bij hen, wien de wisseling van regeringsvorm in zichzelve onverschillig was, was het een strijd op leven en dood. De galeijen, de galgen en het rad dunden hunne scharen. Onder de nieuwe Policie konden zij niet meer, gelijk zij gewoon waren, op klaarlichten dag in de straten hun handwerk drijven, en zelfs hunne geheime schuilhoeken werden weldra, bij nacht en ontijde, ontdekt, overrompeld, en voor altijd onbruikbaar gemaakt tot het schandelijk doel. Dan,

{==331==} {>>pagina-aanduiding<<}
ofschoon uit de hoofdstad verjaagd, bleven nog altijd, in weerwil van al het krachtvol pogen, sterke benden zich in de voorsteden en nabijgelegene dorpen ophouden, en de wegen, inzonderheid voor den koophandel, hoogst onveilig maken. Tegen eene dezer laatstgenoemde rooverbenden nu, aan welker spits de beruchte ludovico pezzali stond, bragt de Kardinaal sansovino het ontwerp ten uitvoer, dat nog heden in de volksliederen van Middel-Italië zoo vaak wordt bezongen; een avontuur van zoo buitengewonen en romantischen aard, als alleen van eenen man van zijn ondernemend en ridderlijk gemoedsbestaan, en in zijnen tijd, konde verwacht worden.

(Het verhaal hiervan in het eerstvolgend No)







Napoleon te Leyden, oct. 1811.

Aan den Redacteur der Vaderlandsche Letteroefeningen.

Mijn Heer!

Toen ik U ter plaatsinge toezond het stuksken, getiteld. napoleon te leyden, oct. 1811, en gij de goedheid hadt, daaraan te voldoen, door het, in No. 11 van het vorig jaar, een plaatsje in te ruimen, voegde ik er, ten slotte, bij, meer uit eene zekere soort van luimigheid, dan wel in vollen ernst: ‘Heb ik mij hier of daar in mijne opgave vergist, niets zal mij aangenamer zijn, dan dat zulks, door een mijner mede oog- en oorgetuigen, liefst door middel van dit eigen tijdschrift, aan het publiek worde onder het oog gebragt. Mijn doel is niets anders geweest, dan eenvoudig de waarheid te schrijven, zoo als ik het uit dien brief, aangevuld door mijn geheugen, mij nu nog levendig kan herinneren; gelijk in geregtelijke verklaringen, voor reden van wetenschap gevende, dat ik al het bovenstaande, in eigen persoon, gehoord, gezien en bijgewoond heb.’
En ziet! hetgeen ik naauwelijks had durven verwachten, is nogtans gebeurd. Niet alleen kwam het mij, van verscheidene kanten, ter ooren, dat dit mijn verslag nog al meer de aandacht had tot zich getrokken, dan ik had kunnen vermoeden; maar zelfs ontving ik schrijvens van twee achtbare mannen, de eerste mij geheel onbekend, de tweede een oud en beproefd vriend van den jare 1789 af, die beide het der

{==332==} {>>pagina-aanduiding<<}
moeite waardig hadden gekeurd, mij eenen beganen misslag, op eene allezins vereerende wijze, onder het oog te brengen, die ik dan nu ook wel, ingevolge mijne gedane en gedrukte belofte, als ware het in eene zaak van de hoogste aangelegenheid, openlijk dien te erkennen, te herroepen en te verbeteren, gelijk ik thans doende ben mits dezen!
De eerste brief, dan, van den Heer h.a. callenfels, Med. Doct. te Oostburg, was hoofdzakelijk van den volgenden inhoud: ‘Het door u in de Letteroefeningen geplaatste stukje, Napoleon te Leyden, is door mij en vele anderen met genoegen gelezen. Uw Eerw. wilde ons nog eens in het voorledene verplaatsen, en is hierin wèl geslaagd. Eene kleine bijzonderheid scheen mij echter verkeerd opgegeven, namelijk: men herinnere zich de hansworste kakelbonte tabbaarden of toga's van dien tijd. Ik studeerde toen te Utrecht, en ben eerst bij de organisatie der Akademie op zijn Fransch, en de suppressie der Utrechtsche, naar Leyden vertrokken; doch meen wel te weten, dat eerst bij die organisatie de Fransche toga's zijn ingevoerd, en dat Prof. oosterdijk, bij het doen zijner herinneringsles op Prof. paradijs, (behalve bij de installatie in de Pieters-kerk) daarmede voor het eerst was opgeschikt. - Voor het doel, om ons, en misschien nog velen na ons, in het toenmalig tijdvak te verplaatsen, kan deze aanmerking niet geheel ongepast wezen,’ enz.
De tweede, van mijnen onden en gemeenzamen vriend, den Hoogleeraar Mr. jan ten brink te Groningen, was, wat deze zaak betreft, van den volgenden inhoud: ‘Ik zeg u hartelijk dank voor dit uw berigt, en zulks te meer, dewijl ik bespeur, dat er nog vrij wat bewonderaars van dien Overweldiger, ook hier, bestaan. Uw verslag kan dus voortreffelijk medewerken, om dien brutalen.......... wat meer van nabij te doen kennen. [Nu, dit was ook wel zoo wat van ter zijde mijn oogmerk.] Het gedrag des ... H. Verbonds maakt hem, in zekeren zin, wel tot een eerlijk man; maar doet hem bij mij niet [noch bij mij] in achting stijgen, of liever eenigzins uit de verachting opklimmen, waarmede mijne geheele ziel [de mijne ook] sedert 1804 tegen hem vervuld is geweest. Intusschen neem ik hierbij de vrijheid, u een anachronismus [tijdvergissing] in uw berigt onder het oog te brengen. Gij spreekt, namelijk, van de kakelboute toga's der H.H. Prosessoren, alsof zij die reeds

{==333==} {>>pagina-aanduiding<<}
in 1811 bij de bedoelde audientie hadden gedragen. Dit is mis. Zij hebben die eerst in 1812, bij de installatie der Akademie op den Franschen voet, aangetogen. 't Is een kleine misslag; doch gij zult mij deszelfs opmerking wel vergeven.’
Ja, zeer gaarne vergeef ik niet alleen deze teregtwijzing, maar betuig ook beide die Heeren hiervoor mijnen welgemeenden en openlijken dank; verzoekende dan alsnu den bescheiden lezer, (zoo hij het der moeite waardig keurt) uit den volzin: ‘Met deze Messieurs evenwel,’ (zoo noemde Z.M. het achtbaar Collegie van den Senaat der aloude Leydsche Akademie) enz. weg te laten den tusschenzin: ‘Men herinnere zich de hansworste kakelbonte tabbaarden of toga's van dien tijd.’
Immers, nu ik het wèl bedenk, herinner ik mij ook nog zeer levendig, dat ik den Hoogleeraar brugmans zijne gedwongene Inwijdingsoratie in dat kluchtig gewaad heb hooren doen; gelijk mede den Hoogleeraar oosterdijk zijne openbare les, ook ter nagedachtenis van wijlen den beroemden Hoogleeraar paradijs, en dat, bij beide of bij één van die plegtige optogten, het gemeen, dat van ouds zoo overachtbaar ligchaam, dus misvormd, met den pedèl voorop, 's heeren straten in staatsie ziende opwandelen, al spottende en gekstekende uitriep: Ai kaik, daer komt het paerdespul aen! - Trouwens, hoe veel was er niet, in het bijwonen van die bespottelijk treurige plegtigheden, waarbij zich het echt vaderlandsche hart, met aandoening, herinnerde, hetgeen men leest van de grondlegging des nieuwen tempels, ezra III:12, 13; met dit onderscheid alleen, dat hier, bij deze plegtigheid, niet zoo zeer gejuicht, als wel letterlijk gelagchen werd!
Vindt Gij het der moeite waardig, dit nog, ter opheldering, in uw eerstkomend nommer te plaatsen, Gij zult hiermede verpligten

Amsterdam,
31 Maart 1827.
Uwen D.W. Dienaar

jan van geuns.

Wijk- of rustplaatsen, te Londen, voor armen zonder dak.

Deze nuttige instelling verschaft tevens een denkbeeld van

{==334==} {>>pagina-aanduiding<<}
de eilende, welke in deze uitgebreide hoofdstad heerscht bij de lagere volksklassen. Deze twee wijkplaatsen, de eene gelegen in Grubstreet, de andere in Hondurasstreet (Wapping), ontvangen elken avond eene volksmenigte, die aldaar, gedurende den nacht, eene toevlugt komt zoeken tegen de guurheid des weders in den strengen wintertijd. Ten zeven ure des avonds, ja zelfs bij het vallen van denzelven, beginnen de armen, tot de City behoorende, naar eerstgenoemde schuilplaats zamen te vloeijen; en derzelver getal is zoo groot, dat er naauwelijks ruimte is voor allen. Men doet hen nederliggen op versch stroo; de eerstkomenden nemen de plaatsen in, die de geheele zaal in de rondte beslaan, en die in weinig tijds bezet zijn. Ten einde een des te grooter aantal te kunnen bergen, perst men hen in elkander, ('t is de uitdrukking van het Rapport van een der leden des Bestuurs) zoo als men het wild zamensjort, dat men met den postwagen verzendt. Wanneer de bejaarden, die men het eerst ter ruste legt, dus geplaatst zijn, legt men aan derzelver voeten de jonge lieden, welke men, van het eene einde der zaal tot aan het andere, aan elke zijde in eene rij rangschikt. Tusschen de twee rijen jonge lieden blijft eene ledige ruimte in het midden der zaal, welke desgelijks met stroo wordt gedekt, en waar de nieuw aankomenden worden ontvangen, tot dat de zaal geheel vol is. Deze laatsten worden zulkerwijze geplaatst, dat de voeten van den een' het hoofd des anderen raken.
In den vorigen strengen winter deelde men soep uit aan allen; maar het fonds der stichting was ontoereikend, om aan zoo veelvuldige behoefte te voldoen, weshalve men zich thans tot water en brood bepaalt, van welk laatste elk, die zich aanbiedt, een half pond erlangt, des avonds en des morgens. Naar de verordening, is elk gehouden zich te vertoonen met zindelijk aangezigt en handen; te welken einde water, zeep en handdoeken in overvloed voorhanden zijn op eene binnenplaats, opdat elk zich achtervolgens reinige. Maar dusdanig is de afkeer van schoon water bij deze ellendigen, (want Morsigheid is de onafscheidelijke gezellinne van Armoede) dat men de grootste moeite heeft, om dit bevel te doen nakomen; en niet zelden gebeurt het, dat deze wezens, uitgehongerd als zij zijn, liever zonder eten gaan slapen, dan zich aan deze reiniging onderwerpen.
Het stroo, 't welk den vloer der zaal dekt, wordt elken dag

{==335==} {>>pagina-aanduiding<<}
vernieuwd. Dezelve wordt door groote kagchels verwarmd, en op alle mogelijke wijzen gelucht; terwijl men tusschenbeiden berookingen te werk stelt, en alles aauwendt, om de nadeelige gevolgen te voorkomen der zamenhooping te ééner plaatse van zulk een verbazend aantal personen.
Het meerendeel dezer ongelukkigen komt van buiten, en is arbeidsvolk, naar de hoofdstad gelokt door de hoop van aldaar werk te vinden. (*) Desgelijks vindt men er velen, van elders gekomen, om, zoo mogelijk, geplaatst te worden op kantoren en in winkels, en die, alles verteerd hebbende, tot den bedelstaf gebragt zijn. Meestal zijn dit lieden, die tamelijk welgezeten zijn geweest, en slagtoffers zijn geworden van de jongste krisis in den handel.
Behalve de beschrevene zaal, waar alleen mannen worden opgenomen, is er eene andere, uitsluitend voor vrouwen bestemd. Deze staat onder het opzigt eener bedaagde vrouwe. Zij, die daar eene schuilplaats zoeken, zijn inzonderheid zulke, die, elders geene bezigheid kunnende vinden, dit in de hoosdstad komen zoeken; alsmede vrouwen van krijgs- en zeelieden, ten zelfde einde zich derwaarts begevende. Derzelver getal is echter bij lange na zoo groot niet als dat der mannen.
De inrigting van Wapping verschilt weinig van de thans beschrevene.

Overwinning zonder gevaar eene zegepraal zonder roem.

De Heer brunel, de kloeke ondernemer van den onderaardschen weg onder den Teems, schreef, November l.l., aan den Heer schlick: ‘Wij mogen ons vleijen, met eer te hebben gezegepraald in het terugdrijven van den Teems, die zich eenen weg had gebaand te midden van onze werkzaamheden. Toen hebben wij ons, gelijk de slak, verschanst in onze schelp, welker voegen wij zorgvuldig hebben digtgesloten. In dezen toestand hoorden wij de wateren der rivier, waar zich eene uitholing had gevormd, met geweld

{==336==} {>>pagina-aanduiding<<}
op onze hoofden nederdalen. Een tweede schok was van minder gevolg. Vervolgens is het keizand van de bedding der rivier tot ons doorgedrongen. Dit alles heeft ons niet belet voort te gaan; en tegenwoordig zijn wij twintig voet verder, zonder door een' enkelen droppel waters te zijn gestoord. Onze werklieden hebben nog nooit eenige ongerustheid doen blijken. Die in het laagste gedeelte sliepen zeer gerust; terwijl die van de derde verdieping zich in het zweet arbeidden, door de aangewende pogingen, om het indringende water meester te worden. Mijn zoon heeft daar dertien nachten geslapen; ik zelf desgelijks, en ik vlei mij, dat dit eene der schoonste bladzijden van ons dagboek zal opleveren.’ - Toen de Heer schlick Londen verliet, bewerkte men 2 voet der galerij in 24 uren; 200 werklieden waren met dezen arbeid bezig. Twee jaren heeft dezelve reeds geduurd. Op den 15 Nov. l.l. schreef de Heer brunel, dat hij 312 voet gevorderd was; dit was de diepste plaats der rivier, wier bedding niet meer dan 10 voet was boven de zoldering der galerij; zijnde de diepte, bij vloed, aldaar 32, en, bij ebbe, 12 voet.

Iets over Scott's Waverley.

Als eene zonderlinge, maar waarachtige daadzaak, staat vermeld, dat deze Roman, de eerste en, naar het gevoelen van zeer velen, een der beste van walter scott, meer dan tien jaren in 's mans portefeuille is verbleven, bij gebrek van eenen uitgever, die zulks durfde ondernemen. Eindelijk, in 1805, waagde john ballantyne, Waverley aan te kondigen, als ter perse zijnde; maar deze aankondiging baarde geenerlei opzien, en de ontmoedigde boekhandelaar liet de zaak steken. Scott zelf, die toovenaar, gelijk zijne landgenooten hem noemen, had toen ter tijd het minst van allen eenig denkbeeld van het gunstig lot, aan dit verhaal beschoren, dat duizenden menschen heeft doen schreijen, en even zoo velen doen lagchen; zoodat hij zelfs, in den herfst van 1805, op het punt heeft gestaan, een gedeelte van zijn handschrift aan verscheidene zijner vrienden ten beste te geven, die zijn landgoed bezochten, om aldaar het vermaak der jagt te fmaken, en die zich zeer beklaagden over een volslagen gebrek aan snaphaansproppen.


{==337==} {>>pagina-aanduiding<<}

Strenge proef.

Vóór eenigen tijd bezocht een Prins van den bloede een der Trappisten-kloosters in het Zuidelijk gedeelte van Frankrijk. De Prior stelde hem de tot altijddurend stilzwijgen verpligte broeders achtervolgens voor, en zeide eindelijk bij een' derzelven: ‘Ziehier, mijn Prins, een' ongelukkigen soldaat, die bij den slag van ***, uit vrees voor het kanon, wegliep, en vervolgens, uit wanhoop over zijne verlorene eer, in deze Orde trad.’ - Op die woorden verschoot de broeder van kleur; gramschap en trots fonkelden hem ten oogen uit, en de schrikkelijkste zielestrijd teekende zich in zijne ontstelde gelaatstrekken; maar, eensklaps op het kruis starende, vouwt hij de handen zamen, valt demoedig den Prior te voet, en verlaat bleek en zwijgend het vertrek. - De Prins, door dit tooneel getroffen, vroeg den Prior gemelijk, waarom hij dezen ongelukkigen dus hard bejegende. - ‘Mijn Vorst,’ antwoordde deze, ‘ik deed zulks, om u te toonen, wat kracht de Godsdienst bezit. Deze broeder was een der braafste Ofsicieren, die in bewusten slag wonderen van dapperheid heeft verrigt. Gij zaagt den strijd, dien mijne valsche beschuldiging in hem verwekte; maar gij zaagt tevens zijne onderwerping.’

Shakespeare adjudant.

De proef, door den Engelschen tooneelspeler penley vóór vier jaren genomen, om te Parijs een Engelsch Theater op te rigten, leed schipbreuk op het kwalijk begrepen Patriotismus der Franschen. Op eenen avond, dat er een stuk van shakespeare zou gegeven worden, had de kabaal een aantal studenten en winkelbedienden, dusgenaamde Calicots, in den bak geplaatst, en tevens, om de onkundigen, wier getal al vrij groot moet geweest zijn, des te meer op te ruijen, het gerucht verbreid, (en zij vonden geloos!) dat deze shakespeare, bij Waterloo, Adjudant des Hertogs van wellington was geweest.

De beleefde schuldenaar.

Een kwade betaler schreef een' zeer beleefden brief aan zijnen schuldeischer, dien hij dus besloot: ‘En hiermede heb ik de eer te zijn uw onderdanige dienaar en levenslange schuldenaar ***.’





{==338==} {>>pagina-aanduiding<<}

Het begraven binnen steden en dorpen. Door H. van Loghem. (*)


Hoe! heeft de Dood, die alles maait, 
Wat liefde op 's levens akker zaait, 
Geen zeis, den stervling scherp genoeg; 
Al snijdt die, voor het vratig graf, 
Niet slechts den dorren grijsaard af, 
Maar 't steeltje ook, dat geen bloem nog droeg? 
 
Neen, schoon zij ook geen' enklen spaar', 
Miljoenen wegslepe ieder jaar; 
Men staâg voor broeders graven delv': 
Meer offers, dan hij vordren zou, 
Van oud en jong, van man en vrouw, 
Brengt hem de ontzinde stervling zelf. 
 
Verlichting stak haar fakkel aan, 
Als vuurbaak voor des levens baan; 
Maar, hoe ze omlaag ook gloren moog', 
Hier, waar het onze dierbren geldt, 
Die hij als eik en telgen velt, 
Dekt nog een digte nevel 't oog. 
 
Zij, die aan 't wichtjen alles bood, 
Wier melk voor haren lievling vloot, 
Die schier den slaap geen uurtje schonk, 
En in wier oog, neep hem de smart, 
De traan, die warme tolk van 't hart, 
Als 't dropje van den morgen blonk; 
 
Wier onverwinbre moed dàn bleek, 
Wanneer de krijgsman reeds bezweek; 
Die, vloog alom verschrikking rond, 
Nog vaster dan een rots kan staan, 
Valt schuimend haar de branding aan, 
Als beuklaar voor dien lievling stond: 

{==339==} {>>pagina-aanduiding<<}

Het kind, wier zaligheid zij was, 
Dat in haar oog den hemel las, 
Als klimop aan haar' boezem hing, 
En, vloeide een traantje van genot, 
Bij 't stijgen van 't gebed tot God, 
Dat op het bolle koontje ving: 
 
De man, die, derde in 't klaverblad, 
Denzelfden grond met beiden had, 
En bij hunn' bloei slechts tieren kon; 
Wiens zweet, als 't in de voren viel, 
Voor dierbre spruit en tweede ziel 
Een zegen werd uit liefdes bron: - 
 
Die moeder sleept het kind naar 't graf; 
Dat snijdt den draad haars levens af; 
Die man, eens zorgende echtgenoot, 
Terwijl ze, weduw, zwoegt en slooft 
Voor bloempjes, van hunn' steun beroofd, 
Werpt haar in de armen van den dood! 
 
De grond, waarin onze aardsche lust, 
De gade, na 't verscheiden, rust; 
De groeve, die ons kind besluit, 
Waarin de moeder is gegleên, 
Besloten binnen dorp of steên, 
Laat elken dag een' pestdamp uit. 
 
o Hardste waarheid, ooit gehoord! 
Het kil gebeente eens vaders moordt; 
Het stof, dat zich allengs ontbindt, 
Ééns borst en arm der teedre vrouw, 
Die 't met haar bloed hier voeden zou, 
Knaagt aan de rozen van haar kind! 
 
Ginds ligt in kuilen opgehoopt, 
Wat eens door eeuwen werd gesloopt; 
En ieder jaar en ieder dag 
Brengt, daar die zeissen niets verschoont 
Van alles, wat deze aard' bewoont, 
Staâg de offers aan van elken dag. 
 
En smolt des guren winters ijs, 
Verbloeide lentes paradijs, 
En klimt de zon tot Leeuw of Maagd; 

{==340==} {>>pagina-aanduiding<<}

En gloeit ze zoo, met sellen brand, 
Dat ieder kruidje treurt op 't land, 
En 't gonzend bloed als stroomen jaagt: 
 
Dan lokt zij uit den mullen grond, 
Wat reeds verganklijkheid ontbond; 
Den walm, bezwangerd met een gift, 
Dat, uit der dooden sombre kluis, 
Een' weg zich baant door mond en buis, 
En ons 't verderf in de aadren grist. 
 
o Dwazen! als, gewet, die zeis 
Ontvolkte hutten en paleis, 
En lijken stapelde op elkaâr; 
Uw oog in de uitgestorven straat 
Niets zag dan aaklig rouwgewaad, 
Alom, bij elken tred, een baar: 
 
Waant dan, wanneer, na korten tijd, 
Ge ook minder in den grafkuil vlijt, 
Het gift der koorts niet uitgewoed: 
Gij hebt het in uw' grond bewaard, 
Die, zwanger, weêr de smetstof baart, 
Bij 't zengen van den hondsdagsgloed. 
 
Daar stroomt, langs dampend graf en zerk, 
Der Christnen vrome schaar te kerk, 
Belust op echte hemelvrucht; 
Maar, wijl de taal des leeraars trest, 
Zij 't gloeijend hart tot God verheft, 
Treft haar op eens der dooden lucht. 
 
Hier ligt de trouwe boezemvrind, 
De teedre moeder, 't eenig kind, 
Dat wicht, gebaard met wee en smart; 
En, van de hooge Godheid af, 
Leidt naar den bodem van het graf 
Herinnering het krimpend hart! 
 
Hier, waar de Geest des Vaders zweeft, 
Die oorsprong had noch einde heeft, 
De Bron, waaruit het leven vloot; 
Hier, waar de blik op de eeuwigheid 
Ons van het sterselijke scheidt, 
Is ook het dal van groeve en dood! 

{==341==} {>>pagina-aanduiding<<}

o Magen, van ons hart gescheurd! 
Diep wordt ge door 't gevoel betreurd, 
Dat ieder uur u hulde biedt; 
Maar dat ge, door uw stof, reeds koud, 
Een' lieveling besmetten zoudt: 
Dit wil uw geest voorzeker niet. 
 
Hoe ver van ons dat stof ook zij, 
Uw geest blijft altijd ons nabij; 
Geen dood kan scheiden, wat God bond; 
En ééns, hoe ver 't ook zij verwaaid, 
Wat in de groeve werd gezaaid, 
Ééns tiert het weêr in éénen grond. 
 
Komt, broeders! in het vrije veld 
Hun stoflijk deel ter aard' besteld. 
Daar weent de morgen op hunne asch; 
En wij verheffen 't paarlend oog, 
Ver boven den azuren boog, 
Naar 't beetre, dat niet sterflijk was. 
 
Daar laadt het windjen op zijn vlerk, 
Wat uit de graven stijgt naar 't zwerk; 
De doode rust er even zacht; 
En onbesmet en veilig gaat, 
Tot ook 't beslissend uur ééns slaat, 
Het leven door, zijn nageslacht. 








Hulde aan de nagedachtenis van mijnen onvergetelijken vriend Alexander de Koning,

Leeraar der Hervormde Gemeente te Meppel, overleden op den 16 April 1827.


Wen ons een togtgenoot ontvalt 
Op 's levens korte reis, 
Verzinken wij, bij 't somber gras, 
In stil en diep gepeis. 

{==342==} {>>pagina-aanduiding<<}

Want uit de graven rijst een stem; 
(Zij doet het harte pijn:) 
‘Wat gij zijt, was ook ik nog korts; 
Wat ik ben, zult ge eens zijn!’ 
 
Dan treden wij met schrik terug, 
Of staren, mat en bleek; 
Een traan van weemoed vult het oog; 
De ziel wordt ons zoo week. 
 
De gade drukt zijn gade aan 't hart, 
En kust zijn kroost met vuur, 
En bidt, min voor zichzelv' dan hen, 
Om langen levensduur. 
 
En ernstig, in zichzelv' gekeerd, 
Denkt hij aan eigen lot, 
Doorloopt den asgelegden weg, 
En - bloost voor zich en God. 
 
En als hem dan een broeder naakt, 
Die tegen hem misdreef, 
Zoo roept een heimelijke stem: 
‘Verzoen u en vergeef!’ 
 
En mogt hij aan dien pligt voldoen, 
Dan klopt hem 't hart zoo blij; 
Geen arme, die hem dan ontmoet, 
Gaat ongetroost voorbij. 
 
o, Heilig, zaligend gevoel, 
Dat uit de graven welt! 
Ach! waarom, in des levens drang, 
Ons weêr zoo ras ontsneld? - 
 
Maar wranger is het leedgevoel, 
En bitterder de smart, 
Wanneer de nooit verzade Dood 
Een' vriend ons scheurt van 't hart; 
 
Wanneer, met hem, als van onszelv' 
Een deel ten grave gaat; 
De zerk, die zijn gebeente dekt, 
Op eigen' boezem slaat. 

{==343==} {>>pagina-aanduiding<<}

Wèl hem, wien banden der Natuur 
Dan hechten aan 't bestaan! 
Want zonder deze, groote God! 
Greep hem de wanhoop aan. 
 
Hij stortte, in 't bange scheidingsuur, 
Zichzelv' in 't open graf, 
En sneed, om bij zijn' vriend te zijn, 
De kans zich roekloos af! - 
 
De koning! gij, gij waart me een vriend, 
Zoo als Gods gunst, hoe groot, 
Schaars één' den brozen stervling zendt 
Tot 's levens reisgenoot. 
 
Een vriend, een broeder waart ge mij, 
Zoo dierbaar aan mijn ziel, 
Als ooit de broeder mij kon zijn, 
Die mij als kind ontviel. 
 
Een vriend, een brocder waart ge mij. 
In alles, alles één, 
Was mijne blijdschap uwe vreugd, 
Mijn smart uw smart meteen. 
 
Maar neen! zóó gingt ge mij niet voor; 
Want edeler waart gij: 
Uw smart was vaak uw smart alleen; 
Uw vreugd geheel voor mij. 
 
't Is mij behoeste, dure pligt, 
Dat elk uw waarde kenn'; 
Dat ik in 't openbaar vermeld, 
Wat ik u schuldig ben. 
 
o, Nooit naar eisch geprezen vriend! 
Vriend, die mij alles was! 
U volg' mijn dank in de Eeuwigheid! 
Gezegend zij uwe asch! 
 
Om al den rouw, waarmeê mijn hart 
Uw' vroegen dood betreurt; 
Om al de smart, die heel mijn ziel 
Bij uw gemis verscheurt; 

{==344==} {>>pagina-aanduiding<<}

Om al die smart, om al dien rouw, 
Ja om geen' schat op aard' 
Wenschte ik, o dierbre! u hier terug, 
Noch mij die slag gespaard. 
 
Of is 't u thans niet wèl en goed, 
Hier steeds met wee gedrenkt? 
Of is er geene onsterslijkheid, 
Die ons op weêrzien wenkt? 
 
En, ware mij die smart gespaard, 
Hadde ik u nooit gekend, 
Ik derfde een voorbeeld, mij zoo waard, 
Diep in mijn ziel geprent. 
 
Ik strees van verre uw voorbeeld na, 
Uw deugd en menschenmin. 
Dit leven was u lijdensschool; 
Het sterven u gewin. 
 
Thans leeft en zweeft ge in hooger' kring; 
Uw werken volgden u; 
Zoo rampvol hier uw loopbaan was, 
Zoo zalig zijt ge nu! 
 
Vaarwel dan, broederlijke vriend! 
Geluk in 't eeuwig huis! 
Deze aarde was u rampwoestijn; 
De Hemel was uw thuis. (*) 
 
In ramp en smart, in nood en dood 
Het oog op u gerigt! - 
God! maak mij 't leven minder zwaar, 
Het sterven even ligt! 

1 Mei, 1827.

j.w. ijntema.





{==345==} {>>pagina-aanduiding<<}

Mengelwerk.

Verhandeling over den zelfmoord,

Door Asss. Doijer, Leeraar bij de Doopsgezinde Gemeente te Zwolle. (*)

Ik wage het, alhoewel niet zonder huivering, om in dit uur over een onderwerp tot u te spreken, 't welk men veelal gewoon is, ten einde niemand te kwetsen of te bedroeven, met den mantel der stilzwijgendheid te bedekken; ik meen den Zelfmoord.
Leerde de ondervinding, dat dit kwaad van tijd tot tijd minder werd, dan zoude ook ik mij verpligt geoordeeld hebben te moeten zwijgen. Maar, wat dunkt u, M.V., als de ondervinding het tegendeel leert, en wel, dat het ombrengen van anderen ongelijk veel zeldzamer is, dan het ombrengen van zichzelven, niet alleen in het naburig Frankrijk, en inzonderheid in Grootbrittanje, maar ook zelfs in Nederland; zegt mij, wordt het dan geen tijd van spreken? - Voorwaar, ik houde mij verzekerd, bijaldien jaarlijks in de nieuwspapieren openlijk werd bekend gemaakt, niet de namen, maar het getal der alzoo in Nederland gestorvenen, dat ons dan de oogen zouden geopend worden, en dat men zoude uitzien naar behoedmiddelen.
Niemand uwer denke: Wat mij betreft, dat onderwerp gaat mij niet aan. Zulke voornemens mogen in

{==346==} {>>pagina-aanduiding<<}
het hart van anderen opklimmen, maar in mijn hart zullen ze nooit opkomen: want ik ken mijzelven te goed, en ik weet, wie ik ben. - Denkt dat niet, M.H.! want de ondervinding leert, dat er een tijd geweest is, dat zij, die daarna geweldige handen aan zichzelven geslagen hebben, even zoo dachten, als gij nu denkt. - Een mensch is een verwonderlijk wezen. Hij is vatbaar voor de grootste veranderingen, zoo wel ten kwade, als ten goede. 't Geen wij in de redelooze dieren niet opmerken, dat zien wij in den redelijken mensch. Hoe zeer ook een mensch van nature het leven, dat God hem geschonken heeft, liefheeft, kan echter, of door diepe vernedering, of door grievende teleurstellingen, of door een schuldig geweten, de gedachte in hem ontstaan: Gestorven te zijn is voor mij verkieslijker, dan langer zulk een ellendig leven te leiden. En, helaas! is een mensch tot dien stap reeds gevorderd, dan wordt er veel kracht en sterkte van geest toe vereischt, om niet nog een' stap verder te gaan. Daarom: die staat, zie toe, dat hij niet valle!
Geenszins is het mijne bedoeling, om in deze Rede de alzoo afgereisden te beschuldigen of te veroordeelen. - Neen, dat zij verre van mij! God alleen is een Hartenkenner. God alleen weegt de zwaarte van den last, dien de ziele torscht. God alleen ziet, of de geestelijke krachten van den mensch aan dien last evenredig zijn. Ook weet Hij alleen, of er niet somtijds oogenblikken gevonden worden, waarin de heerschappij over zijne daden bij den mensch ophoudt. Die God nu is genadig en barmhartig, en zouden wij dan in onze oordeelvellingen het tegendeel zijn? - Derhalve is het mijn oogmerk niet, om over de menschen, maar om over derzelver daden te oordeelen, en om in dit uur tot u te spreken, geenszins om der afgestorvenen, maar om der nog levenden wille, ten einde dezen voor struikelen en vallen te behoeden.
Vertrouwende op de goedgunstigheid van uw oordeel, zal mijne Rede u, in de eerste plaats, voor oogen stel-
{==347==} {>>pagina-aanduiding<<}
len, welk denkbeeld wij ons te vormen hebben van den Zelfmoord. Ten andere zal ik u voordragen, hoe voormaals de Heidenen, Grieken en Romeinen, die verstoken waren van het licht eener Goddelijke Openbaring, daarover gedacht hebben. Vervolgens zal ik onderzoek doen naar de oorzaken van dat misdrijf, en er tevens eenige behoedmiddelen bijvoegen. En eindelijk zal ik mijne Rede besluiten met twee tot ons onderwerp in een naauw verband staande aanmerkingen.

I. Ik herhale 't geen ik reeds gezegd heb, dat ik voor u geenszins ben opgetreden, om mijnen naasten liefdeloos te veroordeelen, maar integendeel, om zoo veel toe te geven, als de Rede en het gezond verstand mij veroorloven. In 't algemeen verstaat men door een' Zelfmoord, ('t geen reeds in de bestanddeelen van dat woord ligt opgesloten) als iemand zelf, vrijwillig en voorbedachtelijk, een einde van zijn leven maakt. Deze bepaling nu doet ons terstond zien, dat er een wezenlijk onderscheid bestaat tusschen een' schuldigen en een' onschuldigen Zelfmoord.
1. Niet alleen is een Zelfmoord onschuldig, maar het verdient zelfs met den naam van een' Zelfmoord niet bestempeld te worden, als een mensch bij ongeluk zichzelven eene doodelijke wonde toebrengt. Zoo iemand toch is wel zeer te beklagen, maar te beschuldigen in geenen deele.
Voorts is ook een mensch, (en het is den Alwetenden bekend, hoe velen daartoe behooren) die zich in een' toestand van krankzinnigheid bevindt, en die daardoor het bestuur over zijne gedachten en daden verloren heeft, niet te veroordeelen, als hij zichzelven van 't leven berooft. Het is mogelijk, dat hij, met betrekking tot de oorzaak van die krankzinnigheid, niet te verontschuldigen is; maar, 't geen hij in dien toestand verrigt, kan hem even zoo weinig te laste gelegd worden, als dat iemand in eene ijle koorts uit zijn bed opstaat en uit een venster springt.

{==348==} {>>pagina-aanduiding<<}

Noch ook is het een schuldige Zelfmoord te noemen, als iemand zichzelven vrijwillig in de armen des doods werpt, ten einde daardoor het leven van velen te sparen. - Wat, zeg ik een Zelfmoord? - Zulk een bedrijf verdient veeleer den naam van eene heldendaad of van eene grootmoedige zelfopoffering.
Zoo gedroeg zich in het jaar 1482, volgens het verhaal van onzen Historieschrijver wagenaar, de vaderlandsche Held jan van schaffelaar. (*) Hij bevond zich met achttien Bisschoppelijke Ruiters op den toren te Barneveld. Ziende nu van daar de overmagt der belegeraars, en dat het vruchteloos zoude zijn, zich langer te willen verdedigen, boden de belegerden een verdrag aan, 't welk werd ingewilligd, op voorwaarde, dat schaffelaar door de kijkgaten van den toren zoude naar beneden geworpen worden. Als nu niemand der zijnen daartoe besluiten wilde, zeide schaffelaar, op den omgang des torens staande: Spitsbroeders! ik moet toch eenmaal sterven, en ik wil u in geene ongelegenheid brengen; en, daarop zijne beide handen in de zijden gezet hebbende, sprong hij stoutmoedig naar beneden, en redde alzoo, door zich vrijwillig en onverschrokken aan den dood over te geven, het leven van alle de zijnen.
Nog eens vinde ik mij verpligt, terwijl ik hierover handele, u een merkwaardig verhaal van een' Zelfmoord mede te deelen, waarover, vertrouw ik, wel niemand uwer een vonnis van veroordeeling zal durven uitspreken, 't welk wij vinden te boek gesteld, zoo wel in eene der Homiliën van chrysostomus, als bij den Kerkvader eusebius. (†)
Onder de regering van den Keizer diocletianus, die een bitter vervolger der Christenen was, woonde, op het einde der IIIde Eeuw, eene edele vrouw te

{==349==} {>>pagina-aanduiding<<}
Antiochië in Syrië, met name domnina, die, wegens haren rijkdom en geboorte, maar nog meer wegens hare deugden en godsvrucht, bij allen, die haar kenden, zeer geëerd was. Deze vrouw was eene weduw, en had twee dochters, bernice en prodoca, zijnde beide in den bloei haars levens, en bij uitnemendheid schoon. Vermits nu domnina te Antiochië onder de grooten en aanzienlijken der stad vele benijders had, zoo besloot zij, om met hare dochters, die zijzelve van kindsbeen af in de waarheden der Christelijke Godsdienst had onderwezen en opgevoed, zich met der woon naar elders te begeven. Doch het leed niet lang, of hare schuilplaats werd bij de Overheden van Antiochië bekend, die weldra eenige krijgslieden derwaarts zonden, om deze vrouwen gevangen te nemen, en naar Antiochië te voeren, ten einde aldaar te regt gesteld te worden. Deze krijgsknechten nu, die weinig moeite vonden, om zulke weerlooze vrouwen gevangen te nemen, de schoonheid van die beide jonge maagden ziende, en daardoor in schandelijken wellust ontstoken zijnde, besloten onderling, haar op weg te onteeren, eer zij nog de naastvolgende stad zouden bereikt hebben. De moeder, dat ontdekt hebbende, ging tot hare dochters, maakte haar bekend het gevaar, waarin zij verkeerden, en ried haar, liever kloekmoedig te sterven, dan zulk eene gruweldaad aan zich te laten plegen. Daarop verzochten zij van de krijgsknechten, die haar geleidden, om voor eenige oogenblikken een weinig ter zijde van den weg te mogen gaan. En, dit haar vergund zijnde, dewijl zij niet verre meer verwijderd waren van de stad Hiërapolis, wierpen zij zich in eene daar voorbijstroomende rivier, de moeder met hare beide dochters, die alzoo hare maagdelijke reinheid bewaarden, en het misdrijf verhinderden, 't
welk anders onvermijdelijk aan haar zoude zijn gepleegd geworden.
Wie nu is er onder u, M.T., die deze daad, alhoewel hij dezelve ook niet kan goedkeuren, durft bestempelen met den naam van een' schandelijken en schuldigen Zelfmoord?

{==350==} {>>pagina-aanduiding<<}

2. Maar, van den anderen kant, verdient de Zelfmoord een schandelijk en schuldig misdrijf genoemd te worden, als hij, die dat misdrijf volvoert, daartoe vrijwillig en voorbedachtelijk besluit, alleen omdat hij niet langer verkiest te dragen den last des levens, die hem drukt, hetzij dan dat die last bestaat of in armoede en vernedering voor de wereld, of in eene teleurgestelde en verijdelde hoop, of in de verwijtingen van een schuldig geweten.
Voorwaar, als iemand om ééne van deze redenen, dat is, omdat hij den last, dien hij torscht, voor zich te zwaar acht, opzettelijk en voorbedachtelijk op eene gewelddadige wijze een einde van zijn leven maakt, die maakt zich schuldig aan eenen hoogst misdadigen Zelfmoord, die door elk verstandig, deugdzaam en godvruchtig mensch op het meest verdient veroordeeld te worden; waarvan ik u nader zal trachten te overtuigen, nadat ik u vooraf zal hebben medegedeeld het gevoelen nopens den Zelfmoord van eenige Heidensche Wijsgeeren, die, terwijl zij van eene Goddelijke Openbaring geheel onkundig waren, alleen geleid werden door het licht der Rede en der Natuur, of door de Wet Gods, geschreven in hunne harten.

II. Het is klaar, M.T., dat wij voor de Heidensche Wijsgeeren, die te dezen aanzien verkeerdelijk geoordeeld hebben, eene verontschuldiging vinden, welke wij, in hetzelfde geval, vergeefs zouden zoeken voor ons, die door de stralen van een hooger licht beschenen worden. Maar daarentegen, als zij hierin wèl geoordeeld hebben, is het insgelijks klaar, dat hun dan een lof toekomt, welken wij ons niet kunnen aanmatigen, daar wij ons buiten staat bevinden om te bewijzen, hoe wij in dezen zouden geoordeeld hebben, als wij het godsdienstig onderwijs, dat ons van kindsbeen af is te beurt gevallen, niet ontvangen hadden.
En inderdaad is het oordeel der Heidenen over den Zelfmoord zeer verschillend geweest, daar sommigen die daad hebben goedgekeurd, anderen integendeel afgekeurd en veroordeeld. - Eerst dan zal ik spreken over de voor-
{==351==} {>>pagina-aanduiding<<}
standers van den Zelfmoord onder de Ouden, en daarna over deszelfs tegenstanders.
1. Tot de voorstanders behooren inzonderheid zeno, cicero en seneca.
Zeno, die de stichter en grondvester geweest is van de Stoïcijnsche school, verdient hier in de eerste plaats genoemd te worden, deels omdat hij zichzelven op eene bespottelijke wijze heeft om 't leven gebragt, maar nog meer, omdat zijne voorstelling van het menschelijk ligchaam tot den Zelfmoord, onder de Ouden zoo algemeen, het allermeest heeft aanleiding gegeven.
Zeno was gedurende zijn leven een man geweest van een gezond ligchaamsgestel. Smarten en ziekten had hij zeldzaam bij ondervinding leeren kennen. Toen hij nu den ouderdom van achtennegentig jaren bereikt had, had hij het ongeluk van te vallen, en een van zijne vingers te breken; en deze gebroken vinger veroorzaakte hem zoo veel pijn, dat die groote en beroemde Wijsgeer, ten einde van die pijn ontslagen te worden, besloot, zichzelven, door middel van eenen strop, van kant te maken.
Tooneelspelers hebben tot een' stelregel, dat een groot man niet alleen op eene waardige wijze zijne rol behoort te spelen, maar ook op eene waardige wijze het tooneel weder te verlaten. - Laat nu, M.V., uw zedelijk gevoel getuigen, of zeno dat gedaan heeft!
Intusschen heeft deze man, met betrekking tot de wijze van zijn afsterven, inzonderheid te Athene, eene groote menigte van navolgers gehad. Dat ziet gij aan het volgende verhaal van den in de Geschiedenis zoo zeer bekenden Menschenhater timon, 't welk plutarchus ons heeft nagelaten. (*) Deze timon, die anders maar zeer zeldzaam in het openbaar gezien werd, verscheen eens in de volksvergadering der Atheniënsers, en beklom het spreekgestoelte. Een ieder, verwonderd over dat zonderling verschijnsel, verlangde te hooren, wat hij te zeggen had. ‘Burgers van Athene!’ zeide

{==352==} {>>pagina-aanduiding<<}
hij, ‘ik heb naast mijn huis eene kleine opene plaats, waarop een vijgeboom staat, aan welken reeds vele mijner medeburgers zich verhangen hebben. Daar ik nu voornemens ben, op die plaats te bouwen, heb ik gedacht, dit openlijk bekend te moeten maken, opdat, zoo iemand nog lust mogt hebben, om zich daar te verhangen, hij zulks moge doen, vóór dat die vijgeboom wordt omgehouwen!’
Doch het was niet het voorbeeld van zeno, waardoor de Zelfmoord onder de Ouden zoo algemeen is geworden, maar veeleer zijne voorstelling van den mensch en van het menschelijk ligchaam. - De Christelijke Openbaring leert ons, dat ons ligchaam een tempel Gods is, in welks heiligdom een onsterfelijke geest woont; weshalve niemand zijn ligchaam kan schenden en onteeren, of hij maakt zich strafbaar voor God, doordien hij een schender en onteerder is van een' tempel Gods. (*) Zeno, daarentegen, leerde, dat het ligchaam geen deel van den mensch uitmaakt, maar enkel moest beschouwd worden als een kerker der ziel; waarom hij van gevoelen was, dat een wijs man in zekere omstandigheden zijn leven wel mogt verkorten, ja somtijds zelfs verpligt was zulks te doen, ten einde zich in vrijheid te stellen. - Welk een' heilloozen indruk deze leer moet gemaakt hebben op de harten der van vrijheidsliefde blakende Grieken en Romeinen, kan een ieder ligtelijk hieruit afleiden.
Dat toch ziet gij in den beroemden Romeinschen Redenaar cicero, die in de meeste zijner gevoelens een discipel en navolger van zeno was. Dezen toch hoort gij dus spreken: ‘Als de smarten en rampspoeden dezes levens tot die hoogte klimmen, dat ze niet meer kunnen gedragen worden, dan ziet gij, werwaarts wij onze toevlugt moeten nemen.’ (†) Hij meent tot den Zelfmoord. En wederom zegt hij: ‘Zoo groot is het onderscheid in de naturen van verschillende

{==353==} {>>pagina-aanduiding<<}
menschen, dat in denzelfden toestand de een zich van het leven moet berooven, en de ander niet.’ (*)
Voorts, terwijl ik vele anderen met stilzwijgen voorbijga, zal ik u alleen nog voordragen, 't geen seneca leert over den Zelfmoord: (†) ‘Als rampen u achtervolgen op uwen levensweg, dan staat het geheel aan u, om u van dezelve te bevrijden. Immers, werwaarts gij uwe oogen wendt, vindt gij den eindpaal uwer onspoeden. - Ziet gij gindsche steilte? Van daar daalt men tot de Vrijheid neder. - Ziet gij die rivier of dien put? Daar zit de Vrijheid op den bodem. - Ziet gij dien korten, krommen en onvruchtbaren boom? Daar hangt de Vrijheid aan een' tak. - Door uwen hals, door den strot, en door uw hart, kunt gij de slavernij ontvlugten. - Vraagt gij, welke de weg zij tot de Vrijheid? 't Is elke polsader, die in uw ligchaam gevonden wordt.’
Gode zij dank, M.V., dat ons en onzen kinderen eene betere leer is ten deel gevallen! - Ziet gij intusschen niet duidelijk in deze redenering van seneca de uitwerking en de gevolgen van de leer van zeno, den vader der Stoïcijnen, namelijk, dat het ligchaam niets anders is, dan de kerker en het gevangenhuis der ziel? - Dan, niettegenstaande deze beide Wijsgeeren, cicero en seneca, den Zelfmoord geenszins voor ongeoorloofd verklaard, ja verdedigd hebben, leert echter de Geschiedenis, dat geen hunner zichzelven omgebragt heeft, maar dat zij beiden door anderen moorddadig omgebragt zijn.
Vestigen wij nu ons oog, M.T., op dezulken onder de Ouden, die meerderen lof verdienen, en die den Zelfmoord voor ongeoorloofd gehouden hebben.
2. Onder dezen verdient boven alle anderen genoemd te worden een man, die, mijns oordeels, niet zonder hooger Geest gesproken heeft; hebbende hij te Athene het woord opgevat, terstond na het zwijgen van den laatsten der Profeten. Ik meen socrates, den beroemdsten

{==354==} {>>pagina-aanduiding<<}
van alle Heidensche Wijsgeeren, die zelf niet geschreven heeft, maar wiens leer en woorden ons door zijne discipelen zijn nagelaten.
Gij weet, M.T., hoe onregtvaardige Regters hem onschuldig ter dood veroordeeld hebben, en hoe zij hem, door hem een' giftbeker te doen drinken, hebben omgebragt. Socrates, niet onkundig van het vonnis, dat over hem was uitgesproken, sprak, gelijk plato ons verhaalt in zijnen Phaedon, den laatsten dag vóór zijnen dood, in de gevangenis, met cebes, een zijner vrienden, over den Zelfmoord, en zeide: ‘Cebes! de menschen zijn Gods eigendom; en zoudt gij, als uw slaaf, tegen uwen wil, zichzelven om hals bragt, niet toornig op hem worden, en, als het in uwe magt stond, zoudt gij hem niet straffen? - Wij moeten wachten,’ vervolgde hij, ‘tot wij van God worden opgeroepen, of tot ons een onvermijdelijk noodlot, gelijk mij heden wedervaart, van hier haalt.’ - Wie, M.V., gevoelt niet in dat zeggen de voortreffelijkheid van de ziel van socrates?
Laat mij hier bijvoegen het zeggen van cleomenes, zoon van leonidas. Deze Spartaansche Veldheer, toen hij door antigonus overwonnen was, en naar Egypte vlugtte, ontving van een' zijner vrienden den raad, om liever, dan zijn heil in de vlugt te zoeken, zichzelven van 't leven te berooven. ‘Neen,’ antwoordde daarop cleomenes, ‘ik achte het laaghartigheid te zijn te sterven, alleen uit vrees voor eene valsche schaamte, of op hoop van eene valsche eer. De dood moet een bedrijf zijn, en niet het ontvlieden van bedrijven.’
Wederom verdient hier met lof gemeld te worden het volgende even waar als vernuftig zeggen van juliaan, den Afvalligen, die, gedurende zijne korte regering, veel goeds en veel kwaads geschreven, gedaan en gezegd heeft, weshalve hij tot op den huidigen dag door velen zeer verschillend beoordeeld wordt: ‘Die wil sterven,’ zeide hij eens, ‘als hij moet leven, is even zoo zeer

{==355==} {>>pagina-aanduiding<<}
een bloodaard, als hij, die wil leven, als hij moet sterven.’
En nog eens: dat ook de Romeinsche Heldendichter virgilius den Zelfmoord veroordeeld heeft, wie kan daaraan twijfelen, als hij hem de schimmen der zelfmoordenaars hoort beschrijven, als droevig omwarende aan de oevers der onderaardsche rivieren. ‘O! hoe gaarne,’ hoort gij hem daar zeggen, ‘zouden zij nu het leven willen verduren met alle deszelfs ellenden! Maar het Noodlot verbiedt hun terug te keeren naar de aarde, en de wateren van den Styx omringen hen met negen stroomen, die zij niet kunnen overtrekken.’
Hebbende dus met uwe aandacht overwogen het gevoelen der Heidensche Wijsgeeren aangaande den Zelfmoord, zoo vergunt mij, dat ik, naar mijn te voren gemaakt bestek, u thans voor oogen stelle de droevige bronnen, waaruit dat beklagenswaardig misdrijf opwelt, gepaard met eenige hulpmiddelen, om dezelve in haren loop te stremmen.

III. Zoekende naar de bronnen, waaruit bij velen het droevig besluit tot den Zelfmoord opwelt, meenen wij dezelve te vinden, vooreerst in de vrees voor schande, ten andere in teleurgestelde liefde, vervolgens in een verborgen leed, aan welks wegneming men wanhoopt, verder in de wroeging des gewetens, en eindelijk in donkere begrippen van de Godsdienst.
Deze vijf bronnen wensche ik thans, kortelijk, het oog uwer opmerkzaamheid nader ter beschouwing voor te stellen, en er eenige hulpmiddelen nevens te plaatsen, ten einde derzelver opwelling, zoo veel mogelijk, te stuiten.
1. De eerste van deze bronnen, en tevens de algemeenste, naar het getuigenis der ondervinding in alle eeuwen en in alle landen, waaruit het kwaad, waaraan wij thans denken, voortvloeit, is de vrees voor schande.
Was het niet daarom, dat de jongere cato te Utica vrijwillig zichzelven van 't leven beroofde; vermits hij zich niet wilde overgeven aan de genade van caesar, uit vrees van door dezen vernederd te zullen worden? Is

{==356==} {>>pagina-aanduiding<<}
het niet daarom, dat vele rijken en aanzienlijken, als zij tot geringheid en armoede vervallen, en van hunnen vorigen luister en vermogen zich beroofd zien, liever besluiten, om zelven een einde van hun leven te maken, dan den last der schande te dragen, waarvoor zij duchten? En nog eens, is het ook niet daarom, dat menige jonge maagd, die, den kostbaarsten schat, welken zij bezat, hare eer, prijs gegeven hebbende, en zich nu verlaten ziende, liever verkiest te sterven, dan hare schande te overleven?
In alle deze voorbeelden, M.T., ziet gij de uitwerking van de vrees voor schande. - Zij vreezen onder de oogen te verschijnen van dezulken, die zich in hunnen val zouden verblijden. Zij vreezen onder de oogen te verschijnen van de genen, die hun hunne vorige trotschheid en hoogmoed zouden kunnen verwijten. Zij vreezen onder de oogen te verschijnen van de zoodanigen, die hen meermalen gewaarschuwd hebben, doch welker vermaningen zij toen verachtten en in den wind sloegen.
Daar nu die vrees voor schande niets anders is, dan een zijtak van den boom van hoogmoed, zoo achte ik de deugd van nederigheid een der beste middelen te zijn ter genezing van deze ziekte der ziele, en wel in tweederlei opzigten; eerstelijk, om den val te voorkomen, welke doorgaans uit hoogmoed geboren wordt; en ten andere, als de val daar is, om de gevolgen daarvan met kloekmoedigheid te dragen, en te denken: ‘De vernedering, die mij nu treft, is het beste middel tot mijne zedelijke verbetering, en om mij van mijnen hoogmoed te genezen; daarom ben ik bereidwillig, om aan dat alles met moed mij te onderwerpen, en alzoo boete te doen voor mijne voormalige dwaasheid.’
Ik erken, M.H., dat tot die redenering eene sterkte van geest vereischt wordt, welke niet de menschelijke natuur, doch wel hoogere hulp vermag aan te bieden; maar tevens houde ik mij verzekerd, dat die hulp ook gewisselijk zal gevonden worden, als dezelve slechts behoorlijk gezocht wordt.

{==357==} {>>pagina-aanduiding<<}

Bovendien oordeel ik het nuttig te zijn, om in de aanvechtingen tot dat misdrijf ernstig te bedenken, dat het in een redelijk en verstandig mensch eene groote dwaasheid is, als hij, ten einde zich van een geringer lijden te ontslaan, zich een veel zwaarder en duurzamer lijden op den hals haalt. Wie uwer toch zoude, met dat misdrijf op zijn geweten, durven verschijnen voor de vierschaar van zijnen eeuwigen Regter? - Voorwaar, andere misdrijven kunnen en moeten in deze wereld gestraft worden; maar de schuldige Zelfmoord kan alleen (dit toch ligt in de natuur der zaak) in een toekomend leven gestraft worden.
2. Eene tweede oorzaak van Zelfmoord ligt in de bron eener teleurgestelde liefde.
Velen immers, ziende, dat de zoetste en vurigste wensch van hun hart onherstelbaar verijdeld is, wenschen liever te sterven, dan den zwaren druk van die pijnigende en smachtende teleurstelling langer te verduren; en helaas! in oogenblikken van verstandsverbijstering wordt die wensch meermalen eigenwillig en eigenhandig in vervulling gebragt.
Een krachtig behoedmiddel tegen dat besluit bestaat, mijns oordeels, daarin, dat een mensch zich vroegtijdig behoort te gewennen, om teleurstellingen van allerleiaard, die, van de vroegste kindschheid af aan, ons niet zeldzaam, maar dagelijks komen bezoeken, met gelatenheid te leeren dragen; en inzonderheid, om aan den hartstogt der liefde geen voedsel te geven, vóór dat men op welgegronde bewijzen zich overtuigd mag houden, dat die gekoesterde hoop ééns zal vervuld worden.
Voorwaar, in de begeerte tot eene wederhelft eene ongegronde hoop aan te kweeken, is allergevaarlijkst; maar daarentegen is het voorzigtig en verstandig, de inworteling van die hoop, zoo lange zij nog zwak is, door alle redelijke middelen te verhinderen en te keer te gaan.
Velen uwer kennen de treurgeschiedenis van den zoon van den Abt jeruzalem, in het Lijden van den jongen Werther. Maar dunkt u niet, daar de armen zijner liefde

{==358==} {>>pagina-aanduiding<<}
zich uitstrekten tot eene gehuwde vrouw, welke hem zelfs met geene wederliefde mogt vergelden, dat hij verstandig zoude gehandeld, en dat hij zijn onheil zoude voorkomen hebben, bijaldien hij bij tijds, door hare tegenwoordigheid te ontvlieden, de vlam van die liefde had zoeken uit te blusschen; te meer, daar zijn pligt hem geenszins aan die plaats verbond, maar zelfs naar elders riep?
3. Eene derde oorzaak van het heilloos kwaad, 't welk wij thans beschouwen, is niet zeldzaam een verborgen leed, aan welks wegneming de lijders wanhopen.
Vandaar, dat er somtijds gevonden worden, die een einde van hun leven maken, terwijl de overblijvenden verklaren geheel onkundig te zijn van de reden, welke daartoe heeft aanleiding gegeven. Intusschen, daar eene uitwerking zonder oorzaak in de natuur der dingen eene onmogelijkheid is, spreekt het vanzelf, dat er eene oorzaak van die daad moet bestaan hebben. Niet ongegrond is derhalve het besluit, dat een verborgen leed, eene verborgene kwelling, een verborgen verdriet, van 't welk die ongelukkigen wanhoopten ooit ontslagen te zullen worden, er de onzigtbare drijfveer van geweest is. Dit zoo zijnde, durf ik allen, die onder eenig opgekropt leed gebukt gaan, wel raden, om het toch niet langer te verbergen, maar om hun hart uit te storten in den boezem van een braaf, deugdzaam en godvruchtig vriend of vriendin. Die mededeeling toch geeft niet alleen lucht aan een beklemd gemoed, maar wordt daardoor ook de maat des verdriets aanmerkelijk verminderd, gelijk het vocht eener volle kruik, als daarvan wordt overgegoten in eene ledige. Bovendien kan die mededeeling aanleidelijk zijn tot het geven en tot het ontvangen van een' raad, welks opvolging den druk des kommers, zoo al niet geheel wegneemt, althans zeer dragelijk maakt. Ik zeg dit met te meer vrijmoedigheid, daar mij eens een vriend, in een vertrouwelijk gesprek, geopenbaard heeft, dat hij alleen door dat middel voor een' Zelfmoord is bewaard gebleven.
‘Maar,’ zal mogelijk iemand hierop aanmerken, ‘een

{==359==} {>>pagina-aanduiding<<}
mensch kan onder zoodanige hartskwellingen gebukt gaan, welke hij aan niemand durft bekend maken, wie hij dan ook zijn moge, zelfs niet aan zijn' besten vriend. Wat dan?’
Wat dan? - O! dat hij dan zijn hart uitstorte, in zijne binnenkamer, voor zijnen Vader in den Hemel, die de Alwetende, de Alomtegenwoordige en de Almagtige is, en die derhalve uit alle nooden en benaauwdheden, van wat naam of natuur ze ook zijn mogen, niet alleen kan verlossen, maar die ook uit alle nooden wil en zal verlossen, als wij Hem slechts met een opregt en kinderlijk hart daarom aanroepen; het zij dan, dat Hij het verborgen kruis, 't welk de mensch torscht, geheel wegneemt, of dat Hij deszelfs last vermindert, of, 't geen dezelfde uitwerking voortbrengt, dat Hij de geestelijke en ligchamelijke krachten, om het te kunnen dragen, vermeerdert. Voorwaar, zoo lang een mensch voor den troon van zijnen Vader in den Hemel zich nog durft nederbuigen, en tot Hem met een kinderlijk hart zijne gebeden opzenden, zoo lang zal hij zich veilig bevinden achter een schild, waarop de pijlen van alle aanvechtingen, om eigenwillig en gewelddadig een einde van zijn leven te maken, vruchteloos zullen afstuiten.
Voorts is het voor velen heilzaam te denken, dat het in geenen deele eene heldendaad verdient genoemd te worden, als een mensch opzettelijk en voorbedachtelijk een einde van zijn leven maakt. Dat toch is geen bewijs van moed, maar veeleer van lafhartigheid en moedeloosheid, waardoor een vermoeid reiziger zich laat vervoeren, om den last, die hem opgelegd is, af te werpen, eer hij dien gebragt heeft ter plaatse van deszelfs bestemming. - Wat, zeg ik eene heldendaad? - Neen, maar kloekmoedig te worstelen met de rampen en onspoeden dezes levens, zonder in dien strijd te bezwijken, dat verdient met regt eene heldendaad genoemd te worden. ‘Zulk een kloekmoedig worstelend man,’ zegt seneca, ‘is een schouwspel, waarop zelfs de bewoners des Hemels met welgevallen nederzien.’

{==360==} {>>pagina-aanduiding<<}

4. Wederom vinden wij eene oorzaak van den Zelfmoord in de wroeging van een schuldig geweten.
Dat deze oorzaak, als een Offerpriester, vele slagtoffers gedood heeft, dat leert ons het uiteinde van den verrader judas, en van vele duizend anderen, tot op den huidigen dag, in welken wij zien, dat uit dezelfde bron dezelfde beken voortvloeijen. Niet weinigen immers zijn er gevonden, die, onschuldig bloed vergoten hebbende, alhoewel zij de handen van den tijdelijken Regter hadden weten te ontvlugten, nogtans, en dikwijls verre verwijderd van de plaats, daar zij de misdaad gepleegd hadden, zichzelven van het leven beroofd hebben, doordien zij niet konden ontvlieden, noch bij dag, noch bij nacht, ja zelfs in hunne droomen niet, de onophoudelijk solterende straffen van hunnen inwendigen Regter. Die ongelukkigen denken, gelijk weleer een broedermoorder dacht: mijne misdaad is grooter, dan dat zij vergeven worde; en, die pijnigende gedachte niet kunnende verdragen, werpen zij zich vrijwillig in de armen des doods, hopende daar die ruste te zullen hervinden, waarvoor zij zich in dit leven niet meer vatbaar gevoelen.
Het krachtigste middel nu tegen deze wroegingen des gewetens is ongetwijfeld zulk een opregt en ongeveinsd berouw, 't welk den mensch aanspoort, niet alleen om zijnen Schepper, die barmhartig is, en bij wien vergeving is, ook zelfs voor bloedschulden, om genade te bidden, maar ook, om, door eene getrouwe gehoorzaamheid in zijnen volgenden wandel, en door eene ijverige betrachting van alle zijne pligten, de schuld zijner vorige misdrijven, zoo veel mogelijk, uit te delgen.
Dat toch is het ware middel, om de folteringen des gewetens te doen ophouden. Hij immers, die de almagtige Formeerder is onzer natuur, heeft op eene verwonderlijke wijze het geweten in ons binnenste geplaatst, geenszins om ons als een wreed en onbarmhartig dwingeland te pijnigen, maar om ons eerst als een vriend te vermanen, en om ons daarna, als die vermaningen vruchteloos bevonden worden, al meer en meer te kastijden en te straf-
{==361==} {>>pagina-aanduiding<<}
fen; doch altijd met het liefderijk oogmerk, om ons door die straffen en kastijdingen zedelijk en godsdienstig te verbeteren; en, naar gelange dat doeleinde bereikt wordt, verminderen dan ook weder de bestraffingen des gewetens, tot zij eindelijk, als de mensch in zijne bekeering en zelfverbetering blijft volharden, geheellijk ophouden.
5. De laatste bron van Zelfmoord, zeide ik, vinden wij in donkere begrippen van de Godsdienst.
Helaas! zelfs onder de beste en godvruchtigste menschen heeft men er gevonden, die zichzelven in de oogen van een volmaakt heilig en regtvaardig God zoo schuldig hielden, dat zij, hunne toekomstige veroordeeling als onfeilbaar zeker houdende, en die schrikkelijke verwachting niet kunnende duiden, ten einde van dien ondragelijken last ontheven te worden, vrijwillig besloten hebben, om hun rampzalig leven te verkorten, en eigenhandig deszelfs draad af te snijden. De zoodanigen beschouwen de eischen van de Godsdienst, en de pligten, welke zij onsoplegt, zoo zwaar, en voor de menschelijke natuur zoo onuitvoerbaar, dat zij, gevoelende, dat zij daaraan niet beantwoord hebben, noch in de toekomst daaraan beantwoorden kunnen, ligtelijk tot wanhoop vervallen, van wanhoop tot vertwijfeling, van vertwijfeling tot verbijstering, en eindelijk, helaas! van verbijstering tot Zelfmoord.
Zijn nu duistere en onredelijke begrippen van de Godsdienst de oorzaken van die droevige uitwerking, dan zijn gevolgelijk heldere en redelijke denkbeelden van de Godsdienst de beste behoedmiddelen daartegen.
Inzonderheid behoort daartoe de gewigtige waarheid, dat alle eigenschappen en volmaaktheden, welke in het wezen der Godheid gevonden worden, één eenig en onverdeelbaar geheel uitmaken, en dat die eigenschappen en volmaaktheden slechts als afzonderlijke en vaneengescheidene deelen worden voorgesteld, ten einde de zwakheid van het menschelijk verstand eenigzins te gemoet te komen. Waaruit derhalve volgt, dat dezelfde God, die heilig is, ook te gelijk barmhartig is, die regtvaardig is, ook te gelijk genadig is, en dat Hij, die de Almagtige

{==362==} {>>pagina-aanduiding<<}
is, ook te gelijk de hoogste Liefde is. - Voorwaar, het is die eenzijdige en afzonderlijke beschouwing van Gods Regtvaardigheid en Heiligheid, waardoor veler harten vervuld worden met eene angstvallige vrees; terwijl daarentegen bij de verstandigen en beteronderwezenen die vrees gematigd wordt door de overtuiging, dat in de natuur der Godheid Regtvaardigheid en Heiligheid onafscheidbaar vereenigd zijn met Genade, met Barmhartigheid, en met Liefde.
En bovendien leert de redelijke Godsdienst, welke wij allen belijden, dat God niet alleen onze almagtige Schepper, maar dat Hij ook onze liefderijke Vader is, ja dat Hij niet anders dan uit liefde ons heeft kunnen voortbrengen. Dat toch leert, behalve de Goddelijke Openbaring, ook op het duidelijkst de Rede.
Is het niet de Rede, welke ons klaar doet zien, dat God ons geenszins kan geschapen hebben, omdat Hij ons eenigzins behoefde? Hoe toch zoude Hij eenige behoeften kunnen hebben, die de Algenoegzame is en geens dings gebrek heeft, en die zoo volmaakt is, dat Hij noch heerlijker, noch voortreffelijker, noch gelukzaliger op eenigerlei wijze kan gemaakt worden? Is het derhalve waarachtig, dat God ons niet heeft kunnen voortbrengen, omdat Hij ons eenigzins behoefde, zoo blijft er geen ander redelijk en loffelijk doel over, waarom een allervolmaaktst Wezen ons kan geschapen hebben, dan alleen om voorwerpen te hebben, aan welke Hij zijn aanwezen, zijn leven en zijne gelukzaligheid zoude kunnen mededeelen, en diensvolgens enkel uit de zuivere bronwel van liefde. - Ziet, zoodanig zijn de redelijke en verlichte godsdienstige begrippen, waardoor wij moeten trachten te verdrijven alle onredelijke en donkere denkbeelden van de Godsdienst; dan zullen wij tevens doen ophouden de droevige uitwerkselen, welke uit die donkere begrippen kunnen geboren worden.
Heb ik u dan dus, M.H., opmerkzaam mogen maken op de bronnen van den Zelfmoord, en heb ik, naar mijn vermogen, daarnevens geplaatst eenige hulpmidde-
{==363==} {>>pagina-aanduiding<<}
len, om de opwelling van den afloop dier bronnen te stuiten en te stremmen, zoo vergunt mij, dat ik mijne Rede besluite, door u voor te dragen twee, mijns inziens, niet ongewigtige, en met ons onderwerp in een naauw verband staande, aanmerkingen.

IV. i. De eerste dezer aanmerkingen betreft eene schijnbare verdediging van den Zelfmoord, waarvoor ik u wensch te waarschuwen, door u derzelver ongegrondheid voor oogen te stellen.
Sommigen, namelijk, beweren, dat het leven moet beschouwd worden als een geschenk, door God aan den mensch gegeven. Van dat punt nu uitgaande, redeneren zij aldus: ‘Een geschenk was eerst het eigendom van den Gever, maar werd vervolgens, door het weg te schenken, het eigendom van den ontvanger. Derhalve,’ zeggen zij, ‘is het leven, dat God ons geschonken heeft, het eigendom van den mensch. - Is nu het leven het eigendom van den mensch, dan mag een ieder met zijn leven doen, wat hem behaagt. Hij kan het behouden, hij kan het verwaarloozen, hij kan het bederven, hij kan het verbreken, of hij kan het teruggeven aan den Gever, alles naar zijn welgevallen. En derhalve bezit ieder mensch een onbetwistbaar regt tot den Zelfmoord.’
Wacht u, M.H., voor zulk eene redenering: want zoo wel het gezond verstand als de Godsdienst, welke gij belijdt, overtuigen u, dat het leven wel eene gaaf van God is, maar eene voorwaardelijke gaaf, onder voorwaarde, namelijk, van er een nuttig gebruik van te maken, overeenkomstig met den wil van Hem, die het u gegeven heeft.
Ja, 't geen een mensch u geeft, dat wordt door de gaaf uw eigendom; maar alles, 't geen God u geeft, dat geeft Hij u slechts ter leen. Hij is de alleen wettige Leenheer en de ware Bezitter van uw leven; en derhalve moogt niet gij, maar mag alleen Hij het weder tot zich nemen, wanneer het Hem behaagt.
Het leven, gelijk alle andere gaven, welke gij van uwen

{==364==} {>>pagina-aanduiding<<}
Schepper ontvangen hebt, is u niet gegeven als een bezit of als een eigendom, maar als een pond of talent, 't welk u slechts is toevertrouwd, en daar gij verschuldigd zijt winst mede te doen. Gij zijt derhalve geene bezitters van, maar slechts Rentmeesters over uw leven; en eens komt de tijd, dat tot een iegelijk onzer zal gezegd worden: Geef rekenschap van uw Rentmeesterschap. En nu, wat rekenschap toch zal iemand kunnen geven, die het hem toevertrouwde pand, of het hem toevertrouwde huis, niet bewaard, maar moedwilliglijk verlaten heeft?
Wacht u derhalve, M.T., van uw leven te beschouwen als een onvoorwaardelijk geschenk, maar beschouwt het als een u toevertrouwd pand, waarover de ware Bezitter, de ware Eigenaar u slechts tot bestuurders of tot Rentmeesters heeft aangesteld.
2. Mijne tweede aanmerking raakt het gewigtig werk van de opvoeding uwer kinderen.
Gij hebt gezien, dat hoogmoed, dat teleurstelling, dat grievende rampen, dat de wroegingen des gewetens, en dat onredelijke begrippen van de Godsdienst de onzuivere bronnen zijn, waaruit het onheil, dat wij heden beschouwd hebben, opwelt. Dunkt u dan nu niet, dat gij uwe kinderen, reeds van kindsbeen af, zoodanig behoort op te voeden, dat zij gedurende al hun leven voor dat onherstelbaar misdrijf mogen bewaard blijven? Immers, of een boom regt of kromgebogen zal opgroeijen, dat hangt inzonderheid daarvan af, hoe hij behandeld wordt, als hij nog een rijsje is.
Zaait dan toch niet in de harten uwer jonge kinderen het zaad van hoogmoed, door hen in hunne tegenwoordigheid te prijzen. Het zaad toch van hoogmoed groeit genoeg van zelf, en, gelijk onze godvruchtige Dichter kamphuyzen gezegd heeft, ‘al wat van zelve wast, behoeft men niet te zaaijen.’
Willigt uwen kinderen toch niet alles in, wat zij begeeren, maar, integendeel, gewent hen vroegtijdig aan het gelaten verduren van teleurstellingen.
Gewent hen ook aan het kloekmoedig dragen van smar-
{==365==} {>>pagina-aanduiding<<}
ten en pijnen, van rampen en wederwaardigheden, ja zelfs van onregt; daardoor toch zullen zij een mannelijk karakter verkrijgen. Acht het voor u van het grootst belang, dat gij het vertrouwen uwer kinderen zoekt te verkrijgen en te behouden, opdat zij ten allen tijde vrijmoedigheid mogen bezitten, om het leed van hun hart in uwen schoot te durven uitstorten.
Bewaart hen inzonderheid voor het plegen van misdrijven. Onvoorzigtigheden en onbedachtzaamheden, der kindschheid en der jeugd eigen, moogt gij door de vingeren zien; maar alle bederf van den wil en van het hart moet gij op het zorgvuldigst te keer gaan, en het inwortelen daarvan verhoeden: want weêrhoudt gij het misdrijf, dan weêrhoudt gij ook de wroeging van het geweten.
Bovenal zorgt er voor, dat gij in de harten uwer kinderen, zoo ras zij daarvoor vatbaar bevonden worden, inprent redelijke begrippen van de Godsdienst. Leert hen vroeg hunnen Schepper kennen, niet in sommige, maar in alle zijne Goddelijke deugden, eigenschappen en volmaaktheden. Doch bevlijtigt u het allermeest, dat uwe kinderen God leeren kennen als een wijs en liefderijk Vader, die wel zijne kinderen, als zij misdoen, kastijdt en straft, maar nooit dan tot hunne verbetering.
O! mogten deze lessen door alle ouders behartigd en betracht worden! Dan zouden zij door dat onderwijs zichzelven (want die onderwijst, wordt onderwezen) en hunne kinderen beveiligen tegen alle verzoekingen tot dat droevig kwaad, 't welk in dit uur het voorwerp geweest is onzer overdenkingen; ja, dan zouden zij zichzelven en hunne kinderen voorzien van een plechtanker in den nood, en alzoo de kiel huns levens eenmaal behouden doen aanlanden in de haven eener eeuwige veiligheid.





{==366==} {>>pagina-aanduiding<<}

Berigt, wegens den, in het jaar 1825, na de aanwending der moxa, uit longtering herstelden lijder.

Door Z.H. van der Feen, Med. Doct. te Amsterdam.

De belangstelling, waarmede de bekendmaking der ziektegeschiedenis wegens eenen uit longtering herstelden lijder ontvangen is (*), vordert van mij, dat ik, na verloop van eenigen tijd, berigt geve wegens den opgevolgden toestand, om daardoor aan de menigwerf met zoo vele deelneming geopperde vragen openlijk te beantwoorden; als, namelijk, hoe zich de lijder sedert bevonden heeft? of deszelfs herstelling duurzaam geweest is? of hij vrij bleef van instortingen? of zijne gezondheid volkomen was? of hij zich aan alle weêrs- en windsveranderingen en andere ongunstige invloeden zonder hinder heeft kunnen blijven blootstellen? of zijne ziekte inderdaad eene longtering geweest is, en hij dus wezenlijk van eene longtering genezen is? of ook andere lijders door de aanwending der moxa behouden kunnen worden? en vele andere vragen meer, welke van de groote deelneming der lezers in het ongelakkig lot hunner lijdende natuurgenooten getuigden. Het volgend verslag, wegens de gesteldheid des lijders na de maand October 1825, moge als antwoord op deze vragen gelden.
Toen ik deszelfs herstelling wereldkundig maakte, had ik hem zelf sedert den 29 Junij van dat jaar niet gezien; en, schoon ik bij herhaling de voordeeligste berigten te zijnen aanzien ontving, wantrouwde ik niet zelden deszelfs toestand, uit aanmerking 1o. van den schok, dien hij in zijne ligchaamskrachten, ten gevolge der doorgesta-
{==367==} {>>pagina-aanduiding<<}
ne ziekte, ondervonden had; 2o. dat longteringzieken wel eens meer voor een' korten tijd bijkomen, maar bij de wisseling der saizoenen, vooral tegen het najaar, meestentijd wederom instorten; 3o. dat onze lijder zich in de Geldersche luchtstreek bevond, die voor longzieken in een' zoo kwaden reuk staat; 4o. dat hij zich aldaar, zoo wel als op zijne ophanden zijnde reize naar Holland, aan vele vermoeijenissen had blootgesteld, en nog zou moeten blootstellen. Ik reikhalsde dus vurig naar zijne tehuiskomst, ten einde ik mij persoonlijk mogt overtuigen van deszelfs herkregene gezondheid. En waarlijk verrassend was het oogenblik, toen ik hem, in de maand November tot zijnent wedergekeerd, voor het eerst mogt aanschouwen. Met kloeken en stevigen tred en met het frissche waas eener bloeijende gezondheid trad hij vrolijk mij te gemoet, zoo gemakkelijk en vlug op de beenen zich bewegende, zoo sterk en helder van spraak, en zoo goed er uitziende, alsof hem nooit iets gescheeld had; zoodat men, als 't ware, moeite had te gelooven, dat men denzelfden persoon thans voor oogen had, die in het voorjaar aan den rand van het graf had verkeerd. Inderderdaad, die groote matte oogen, die ingezonkene kaken, dat bleek loodkleurig aangezigt, die doodwitte, van natuurlijke levensspanning en levenswarmte beroofde handen en vingers, die weggedorde armen en hals, met één woord, die uitgeteerde toestand des ligchaams was ganschelijk geweken, en had plaats gemaakt voor de aangenaamste verandering. Lustig en krachtvol
bewogen zich de oogen onder het opgehelderd voorhoofd; eene levendige kleur verfde de wederom vleezig gewordene wangen, en waarlijk verwarmend was de vriendschappelijke druk der natuurlijk hervoede hand. Niet minder voordeelig was het met de werktuigen der ademhaling gesteld; want, behalve het krachtig en onbelemmerd spraakvermogen, geschiedde dezelve zoo geheel natuurlijk en zonder eenige hindernis, dat, zelfs bij opzettelijk sterk aangezette in- en uitademingen, niet alleen geen de minste hoest of slijmopgeving plaats greep, maar ook geen spoor van pijn, of

{==368==} {>>pagina-aanduiding<<}
drukking, of spanning, of benaauwdheid te ontdekken was. Even zoo geruststellend deed zich de pols voor, die, velkomen ontspannen, los en week, met de grootste regelmatigheid slaande, het bewijs gaf van een' ongehinderden bloedsomloop door de longen. Eindelijk, ook de werktuigen, bestemd tot de vertering der spijzen, droegen alle blijken eener herstelde gezondheid. Het voedsel, gelijk het met graagte genomen werd, werd zonder hinder verduwd, en voor het ligchaam zoo goed bewerkt, dat de boven vermelde voeding zoo bij uitstek heeft kunnen geschieden; de darmontlastingen waren regelmatig en natuurlijk; de slaap was gezond en duurzaam, en werd zelfs bij lage ligging van het hoofd niet gestoord.
Ik mogt dus, na het verloop van een half jaar, de longziekte nog als volkomen genezen beschouwen; en de lijder heeft het voorregt genoten, die genezing in het vervolg van tijd onafgebroken te zien voortduren: geene wisseling der jaarsaizoenen, noch ook de scherpe koude van den opgevolgden winter in de jaren 1825 en 1826, noch de later ingetrede gloeijende zomerhette oefenden eenigen nadeeligen invloed uit op zijne longen. Met lust en gemakkelijkheid verrigtte hij zijne bezigheden; met vermaak deed hij, zonder vermoeijenis, de grootste wandelingen, niet zelden met verhaasten tred, uren achter elkander, door onze stad; en, niet altoos gedenkende aan den gevaarlijken toestand, waaraan hij ontsnapt was, stelde hij zich zoo wel bij dag als bij nacht, zoo dikwerf hij dit verkoos of noodig oordeelde, aan alle weêrs- en windsveranderingen, nevel, mist, storm, koude en hette, bloot, en maakte zich, zonder bezorgdheid, deelgenoot van alle die vermaken en uitspanningen, welke hem vóór zijne ziekte behagen konden. Noch het een, noch het ander verwekte eenig leed in de werktuigen der ademhaling, even min als de onaangename bejegeningen en ontmoetingen in zijne maatschappelijke betrekkingen, welke niet zelden oorzaak geweest zijn van groote, schoon dan ook regtmatige drift, die, zoo als men weet, het bloed hevig doet koken, en de taal, met sterke inspanning, ijverig

{==369==} {>>pagina-aanduiding<<}
voeren; twee omstandigheden, te belangrijk voor ons onderwerp, dan dat ik die niet zou moeten vermelden, daar, gelijk bekend is, zelfs de gezondste longen hierdoor zoo geweldig kunnen geschokt worden, dat bloedspuwing, als een der meest gewone gevolgen van dezelve, wordt waargenomen.
Bij dezen aanhoudend voordeeligen stand der zaken had de lijder met het gebruik van het alumen crudum in kleine giften volgehouden tot in de maand December 1825, en de etterdragt op de plaats der moxa door kunst onderhouden tot in de maand April 1826. Ook na het ophouden met deze middelen bleven de longen volkomen gezond; zoodat, zelfs bij andere tusschenkomende ligtere of hevigere ongesteldheden, de lijder geen letsel hoegenaamd in dezelve ontwaarde, hetgeen te meer opmerking verdient, daar sommige dezer ongesteldheden van dien aard waren, dat zij uit zichzelve in staat waren, de gezondste longen te krenken. Het zal onnoodig zijn, alle die ongesteldheden afzonderlijk hier op te sommen; het zij voldoende, op te merken, dat zij alle haren grondslag vonden in het dusgenaamde vliegende podagra, waaraan de lijder vóór zijne bloedspuwing reeds onderhevig was, en hetwelk na de herstelling uit zijne longtering hem meermalen kwelde, nu eens de kniën, dan de buiksingewanden, dan de hersenen aantastte, en alzoo op den eenen tijd niet alleen langdurig aanhoudende verstoppingen, besloten kolijk, of diarrhoeën, op een' anderen beroerten en duizelingen, maar ook op andere tijden de hevigste braakziekten te weeg bragt. Alzoo deze laatsten voornamelijk de borstingewanden beleedigen konden, zal ik dezelve iets breedvoeriger aanstippen.
De eerste derzelven had plaats in de maand Februarij 1826; zij ging alle verbeelding te boven, duurde, onder de verschrikkelijkste folteringen, 14 dagen lang, en liet zich niet dan met de grootste moeite overwinnen. Met ijzing was ik dikwerf getuige van de ontzettende benaauwdheden en vermoeijende schuddingen, welke de lijder hierbij ondervond; en dagelijks vreesde ik, dat zijne

{==370==} {>>pagina-aanduiding<<}
longen, tegen die geweldige inspanningen niet bestand, eene nieuwe bloedstorting ondergaan zouden. Doch, hoe beangstigend ook de vooruitzigten in deze gevaarvolle omstandigheid waren, de lijder mogt zich ook nu in de gelukkige herstelling uit eene hagchelijke ziekte verblijden; zijne borstingewanden bleven volkomen gezond, en hij kwam zoo zeer tot vorige krachten en welstand, dat hij in de opvolgende zomermaanden het niet eens noodig geacht heeft, mijne geneeskundige hulp in te roepen.
In het najaar, op den 24 November, werd hij voor de tweede maal door eene gelijke braakziekte overvallen, waarbij veel slijm, water, zuur en groene gal geloosd werd. Gelijk de meeste Podagristen gewoon zijn, de eenmaal doorgestane verschijnselen, bij derzelver terugkeer, met bekende huismiddelen, kamillen, hondsdraf enz., te behandelen, zonder hunnen Arts te raadplegen, zoo liet ook onze lijder 24 uren onder het gebruik van zulke middelen verloopen, in de hoop dat, bij rust en zachte uitwaseming, de ziekte gemakkelijk wijken zoude. Toen echter het braken niet alleen aanhield, maar al heviger en heviger werd, en zich met hetzelve, van wege de bloedsophoopingen onder zulke omstandigheid naar de hersenen, duizelingen en slaauwten begonnen te paren, werd ik op den 25 November des avonds geroepen.
Ik vond hem in eene zeer neêrgedrukte gemoedsstemming, door het onafgebroken braken ten uiterste afgemat, bleek er uitziende, met eene koude drooge huid en koortsigen pols. De borst, schoon door de geweldige schokken van het braken en koren onbeschrijfelijk gefolterd, toonde geen letsel in de werking harer organen; er was geen hoest, geene slijmopgeving, geene pijn, spanning of benaauwdheid te ontdekken.
Ik verordende krampstillende, uitwasemende, verzachtende en asleidende middelen.
De opvolgende nacht werd slapeloos doorgebragt, en de 26ste November verliep, zonder eenige beterschap met zich te voeren; integendeel waren alle de verschijnselen nog verergerd.

{==371==} {>>pagina-aanduiding<<}

Maandag den 27 November waren er teekenen van eenige verandering ten goede: de tusschenruimten tusschen de brakingen waren langer, het braken minder hevig, de koorts gering, en het podagra verwekte ligte pijnlijkheid in de kniën. Niet lang, echter, duurde deze schijnbare beterschap; want tegen den avond verdween de gevoeligheid der kniën, en hervatte zich het braken met kracht, waarbij eene ligte pijnlijkheid ontstond in het bovengedeelte der maag naar den kant der cardia; de koorts verhief zich, en de lijder verloor aanmerkelijk in krachten. De opvolgende nacht was slapeloos en ten hoogste vermoeijend door het braken. Tegen den morgen van den 28sten was het braken verminderd, en geene pijnlijkheid in de maag meer aanwezig. Deze verandering was echter verre van gunstig: want bij het braken werd eene zwarte vloeistof uitgeworpen; de tong vertoonde zich gitzwart, de pols zeer nietig, de oogen mat en flets, het gelaat vaalbleek en zamengevallen, de huid marmerkoud; nergens waren teekenen van eenige terugkeering van het podagra naar de beenen.
Ik moest dus besluiten, dat er koudvuur in de maag was ontstaan, en dat mijn lijder, nu buiten alle termen der kunst gebragt, binnen weinige uren zijne aardsche loopbaan zoude eindigen. Moschus, kamfer en vele andere opwekkende middelen werden nog, schoon te vergeefs, toegediend. De lijder verminderde van oogenblik tot oogenblik, en geraakte allengskens in een' dommeienden toestand, waaruit hij echter tot nog één uur voor deszelfs dood met volle kennis zich liet opwekken; de pols verloor zich meer en meer; de gevoeligheid der ledematen sluimerde langzaam weg; het braken hield op; de ademhaling, van tijd tot tijd door eenige reuteling belemmerd, werd korter en korter en met lange tusschenpoozen, tot dat eindelijk, ten 2 ure in den nacht van den 29 November 1826, na eene kortstondige ziekte van slechts vier dagen, een laatste ademtogt den belangrijken lijder aan zijne naauwe betrekkingen en vele vrienden onherroepelijk ontrukte.
(Het vervolg en slot in No. IX.)






{==372==} {>>pagina-aanduiding<<}

Iets, over Wattier-Ziesenis, en de hulde, door den Amsterdamschen Schouwburg, aan hare nagedachtenis, op den 8 mei 1827.

Zoo lang de sterveling het einde van zijne loopbaan niet bereikt heeft, schijnt het oogenblik nog niet gekomen, om aan zijne deugden of verdiensten volkomen regt te doen wedervaren. De algemeene woeling schijnt te beletten, dat hij in een volkomen zuiver licht verschijne; en het is moeijelijk, een vast standpunt te vinden, om hem onbelemmerd gade te slaan en naar waarde te kunnen beoordeelen.
Dan, als de koude hand des doods de lamp, wier schijnsel ons nu de oogen deed schemeren, dan weder een' walm van zich gaf, die ons gezigt belemmerde, heeft uitgebluscht, treedt de waarheid toe, en licht ons voor. Aan den rand van het graf overzien wij onbelemmerd de loopbaan van den afgestorvenen, en geene vooroordeelen of vooringenomenheden leiden ons van den weg af.
Op dit standpunt zijn wij gekomen tot de beschouwing van onze onvergelijkelijke wattier-ziesenis. Hare verwijdering van het tooneel, waar zij zoo veel roems had ingeoogst, en zoo veel roems aan haar vaderland had medegedeeld, benam aan het opkomend geslacht de gelegenheid, het denkbeeld aan te kweeken van den hoogen trap van kunst, welken zij bereikt had, en welke zich voor de aanschouwing van tijd tot tijd moet vernieuwen, om den indruk onverzwakt te kunnen bewaren; dewijl de bewondering eene aandoening is, welke, om derzelver hooge spanning, natuurlijkerwijze verpoozing vordert; en, welk een' diepen indruk een kunstgewrocht ook op ons gemaakt heeft, wij verlangen telkens, het weder te zien, wijl wij in onszelven gevoelen, dat wij al deszelfs schoonheden niet in ons geheugen bewaard hebben.
Dàn alleen, als die gelegenheid geheel is voorbijgegaan, als er geene mogelijkheid meer overgebleven is, om ons in de aanschouwing te verlustigen, vorderen wij van ons geheugen eene vergoeding voor dit gemis; wij verlangen, dat het ons een vroeger genot vertegenwoordige, en het schoone, dat ons eenmaal in verrukking bragt, voor onzen geest terugroepe, een erkentelijk gevoel mengt zich in de gewaarwordingen, welke wij hierbij ondervinden, en wij wijden aan de verdienslen een vernieuwd offer van bewondering.

{==373==} {>>pagina-aanduiding<<}

Veelligt zouden zij, die wattier-ziesenis in hare volle grootheid gekend hebben, door een jeugdiger geslacht van vooringenomenheid verdacht kunnen worden, en men zou kunnen vooronderstellen, dat een ongetrouw geheugen de bewondering te hoog spande. Wij beschouwen het dus als een gelukkig verschijnsel voor onze zelfvoldoening en den Nederlandschen kunstroem tevens, dat de avond van haar leven niet voorbijgegaan is, zonder dat zij hare verwonderlijke talenten nog heeft ten toon gespreid. Bij de opvoering der rollen van athalia, van heloize (in Fenelon), van geertruida (in Hamlet), van agrippina (in Britannicus), van merope, heeft zij de hoogte nog doen bewonderen, waartoe hare bekwaamheden gestegen waren. Zij heeft (daar de ligchaamskrachten niet meer aanwezig waren) getoond, dat de kunst daarvan niet afhankelijk is, maar in de ziel haren zetel heeft. En, voor hen, die haar eertijds mogten bewonderen, het denkbeeld van hare uitmuntende talenten vernieuwende, heeft zij het opkomend geslacht met het hooge Ideaal van kunst bekend gemaakt.
Het is allermoeijelijkst, ons tot het ons voorgeschreven bestek te bepalen: zonder oogmerk eene lofrede zamen te stellen, zouden wij ons ongemerkt in een' vloed van lofredenen verdiepen. De ééne en eenige stem, die van alles, wat kunst bemint, uitgaat, is zoo beslissend, dat het overtollig is, er iets tot haren roem bij te voegen; maar het is eene behoeste, er iets van te zeggen. Alle uiterlijke vereering is niet in staat, een duister leven na deszelfs verscheiden eenigen glans te verleenen; maar het is het voorregt van hen, die door de Voorzienigheid met schitterende talenten beschonken zijn, gedurende hun leven den roem te verzamelen, welken zij hun vaderland, bij hun afsterven, als eene kostbare erfenis nalaten. De hulde dan ook, aan wattier-ziesenis gewijd, beschouwen wij niet als een middel, om haar een hooger aanzien te kunnen geven; maar als eene plegtige betuiging, dat wij de erfenis van haren roem met dankbaarheid aanvaarden.
Hoogstaangenaam moest het dus allen, die prijs op den Nederlandschen kunstroem stellen, zijn, dadelijk het besluit van Bestuurderen van het Nederlandsche Hoofdtooneel, om op de plaats, waar zij haren roem had ingeoogst, harer nagedachtenisse eene plegtige hulde te wijden, aangekondigd te zien. Het is niet dan al te waar, dat niemand eenig gezag kan bekleeden, of be-
{==374==} {>>pagina-aanduiding<<}
heer waarnemen, zonder zich aan berispingen bloot te stellen. Een Schouwburgsbestuur, reeds in zichzelve zoo moeijelijk, is hier althans niet van uitgesloten; en wij hebben daarvan meermalen de scherpste bewijzen gezien. Daarom heeft ons het loffelijk gedrag van Heeren Commissarissen van den Amsterdamschen Stadsschouwburg te meer genoegen gegeven. Zij hebben voor het oog der wereld, op eene plegtige wijze, de erfenis, welke wattier-ziesenis in haren roem aan de natie heeft nagelaten, aanvaard; zij hebben dit gedaan op de plaats, waar die roem was ingeoogst, en daaraan, zoo wel door den ijver, als door de inrigting, alle waardigheid bijgezet. Den kring, waartoe zij behoorde en waarvan zij het pronkjuweel was, hebben zij, als 't ware, om hare grafterp bijeengeroepen, en eenen harer kunstgenooten de eere toegekend, tolk der algemeene gevoelens te zijn (*). Indien er ooit eene nagedachtenis op eene allezins plegtige en doelmatige wijze gevierd is, het is die van wattier-ziesenis. Zonder iets van buiten aan te brengen, was alles vereenigd, wat belangstelling kon verwekken; en het aandoenlijk gevoel was met de hoogste deftigheid
omkleed, welke men op een tooneel verwachten kan, zonder dat iets de grenzen, aan hetzelve voorgeschreven, overschreedde. De stemming der aanschouwers was met dit alles volmaakt overeenkomstig, en het was alsof de afgevaardigden uit alle standen der Maatschappije zich vereenigd hadden, om haren roem aan de natie toe te wijzen. Alleraandoenlijkst en plegtig tevens was het oogenblik, toen hare beeldtenis, door den man, in wien de hooggeklommene jaren het jeugdig vuur nog niet verdoofd hebben, en die in haar schitterendst tijdvak het naast aan hare zijde stond, gekroond werd. Het was een treffend schouwspel. Het was alsof wij de verdiensten in worsteling met de vergankelijkheid zagen. Eene weemoedige aandoening vermeesterde onze ziel, die tot eene zachte kalmte overging, toen wij de verdienste met de kroon der onsterfelijkheid zagen pralen.
Mogt er dan, ter billijke schatting van de nagedachtenis

{==375==} {>>pagina-aanduiding<<}
van wattier-ziesenis, eenig verzuim hebben plaats gehad (*), de Amsterdamsche Schouwburg heeft dit luisterrijk hersteld, of liever is alle verwijt van verzuim, door de dadelijke aankondiging, voorgekomen, en wel eer men nog vermoeden kon, dat er eenig verzuim plaats kon of zou hebben.
Er zijn, behalve de gedichten, bij dit lijkfeest uitgesproken, reeds eenige andere geschriften wegens deze onvergelijkelijke Vrouw in het licht verschenen; en wij vinden ons in gemoede verpligt, onze landgenooten eenigzins in te lichten omtrent zaken, daarin voorkomende, welke aanleiding tot eenige miskenning zouden kunnen geven. Ons komt het allerzonderlingst voor, dat men de waarde van eene belangrijke personaadje tracht te verhoogen, door de natie, waartoe zij behoort, in een ongelijk wegens dezelve te stellen; en dit is het geval in een der bedoelde geschriften (†), waarin men wil doen gelooven, dat wattier-ziesenis hare laatste dagen in kommerlijke omstandigheden heeft doorgebragt. Dit is eene volstrekte onwaarheid, waarvan wij het tegendeel op eene stellige wijze kunnen verzekeren. Zij was in het genot van een pensioen, van wege zijne Majesteit den Koning; en, schoon zij het tooneel verlaten had, verliet Amsterdam haar niet: zij was Lid van het Fonds ter onderrigting en verdere opleiding van jonge Tooneelkunstenaars en -kunstenaressen aan den Stadsschouwburg gevestigd, en heeft daar, sedert deszelfs oprigting tot aan haren dood, inkomsten van genoten. Het moge waar zijn, dat in andere landen, waar het tooneel eene algemeene volksbehoefte is, de kunstenaars ruimer vergolden worden dan hier (‡); maar, naar gelange der

{==376==} {>>pagina-aanduiding<<}
omstandigheden, kunnen wij ter eere der natie, en vooral ter eere van hen, aan wien het lot der kunstenaars is toevertrouwd, met kennis van zaken verklaren, dat de verdiensten van wattier-ziesenis nimmer uit het oog zijn verloren; dat zij haar einde kommerloos, ja zelfs in een' beteren dan kommerloozen toestand heeft kunnen bereiken; en men kan zich volkomen geruststellen, dat zij zich in haren staat niet heeft behoeven te verminderen. Het tegendeel te zeggen, is alzoo der natie eene onverdiende blaam aantijgen. Immers eene vrouw, wier inkomsten f 2 à 3000 kunnen bereiken, behoeft in geen staat van vernedering te leven, of zich aan een' fatsoenlijken omgang, uit onvermogen, te onttrekken.
Dezelfde lofredenaars, welke, op de ongerijmdste zoo wel als logenachtigste wijze, haar ten koste der natie willen verheffen, stellen haar in een ongunstig licht, als willende doen gelooven, dat zij volstrekt van alle kunde ontbloot was, en zich in een gezelschap niet behoorlijk wist te gedragen. Het is waar, zij had die kundigheden niet, waardoor eene Savante zich onderscheidt; maar van hetgeen zij deed wist zij zeer goed verklaring te geven, en wie haar van ongeschiktheid tot gezellig verkeer durft verdacht maken, heeft zeker nooit de eer van haar gezelschap genoten.
Men verschoone deze kleine uitweiding, waartoe wij ondanks onszelven vervoerd zijn! Wattier-ziesenis is verre boven zulke bekrompene aantijgingen, en het regt, dat de natie haar heeft doen wedervaren, boven alle verdenking verheven.
Ons bestek gebiedt ons te eindigen; maar moeijelijk is het, wanneer men ééns de gedachten op haar gevestigd heeft, van haar te scheiden. Zij heeft den laatsten tol aan de natuur betaald; maar wij zijn harer verdiensten eene duurzame schatting verschuldigd. De erfenis van haren roem, wij herhalen zulks met nadruk, heeft zij haar vaderland nagelaten; maar,

{==377==} {>>pagina-aanduiding<<}
op welk een' hoogen prijs wij dezelve ook stellen mogen, kunnen wij tevens den wensch niet onderdrukken, in ontluikende talenten nog een' zweem van de hare te kunnen herinneren, daar zij, schoon zij velen met welwillendheid in enkele rollen onderwezen heeeft, in den eigenlijken zin slechts ééne kweekelinge heeft nagelaten, die dan ook, in de rol van fedra, eene proeve heeft gegeven, in hoe verre zij zich de laatste lessen van hare groote meesteres heeft ten nutte gemaakt (*).
Wij besluiten met hier te herhalen, wat in de Hulde aan hare nagedachtenis ten slotte uitgesproken werd, en waarmede zeker alle vereerders van waarachtige kunst zullen instemmen:

o Neêrland! wie u moog' verkleenen, 
o Amsterdam! wie op u smaal', 
Wattier won, van uw' roem omschenen, 
Voor u de schoonste zegepraal. 
Ja, de Oudheid, op haar wondren roemend', 
En stervelingen Goden noemend', 
Viere in verrukking melpomeen: 
Moet waarheid ooit den prijs bedeelen, 
Dan siert de kroon der treurtooneelen 
Den schedel van wattier alleen. 


De rattenval.

(Vervolg van bl. 331.)

Bij zijne gestrenge zucht tot orde, wenschte de Kardinaal pezzali en zijnen aanhang, reeds als gemeenen roover in de provincie, onverwijld te doen opknoopen; maar hierbij kwamen nog eenige andere omstandigheden, die dezen wensch niet weinig versterkten. 't Was, namelijk, de laatste bende, welke in staat was, regtmatigen schrik aan te jagen. Was men van deze bevrijd, was dit roosnest verstoord, zoo mogt men hopen, het land weldra tot volkomene rust en veiligheid gebragt te zien. Daarbij ging de wreedheid en stoutheid der euveldaden van dit gespuis alles te boven, wat men van Italiaansche roovers ooit gezien en gehoord had. Bovendien

{==378==} {>>pagina-aanduiding<<}
(en deze was de voorname reden) bevonden zich in Ravenna, hoezeer dan ook voor tegenwoordig in 't geheim, nog genoeg onrustige koppen, in wier handen zulke booswichten steeds gevaarlijke werktuigen konden worden, en met welke de eerste gunstige gelegenheid hen voorzeker in verstandhouding zou brengen. De ondergeschikte besturen der provincie waren in hunne werkzaamheid als 't ware verlamd geworden door de heerschende slapheid des tijds; zij wenschten wel, verlost te zijn van deze vijanden der openbare veiligheid, maar hadden liever derzelver onderwerping of verwijdering met geld gekocht, dan door krachtige maatregelen bewerkstelligd. Sansovino was daarmede echter geenszins te voldoen, en besloot, zich die zaak aan te trekken. Hij was van nature geneigd, dusdanig vergiftig onkruid met tak en wortel uit te roeijen; niet, om met de boosheid in onderhandeling te treden. Eene gedachte (want bezwaarlijk kon het een ontwerp heeten) drong zich te dien einde aan zijn vurig brein op. Ongetwijfeld was het allezins een bestaan, gewaagd zonder noodzake; maar sansovino, de schrik der waaghalzen, was op het stuk van moed misschien zelf de grootste waaghals. Zijn naam zoo wel, als het gerucht zijner daden, klonk - dit wist hij - wijd en zijd door de Pauselijke staten. Zijne stoutheid, door niets te vervaren, had hem alreeds de gunst des volks, zelfs in Ravenna, verworven, waar men, van sansovino sprekende, gewoon was te zeggen, dat niet de monnikskap den priester, noch het harnas den soldaat uitmaakte. Één' eenig' Officier nam hij in het geheim. Deze wilde zijne bezwaren inbrengen; maar een beslissend bevel, te zwijgen en te gehoorzamen, was het antwoord.
Op eenen donkeren avond in de maand Februarij, die de regentijd en het onvriendelijkste deel des jaars in Italië is, als een gewoon priester verkleed, die te voet om beroepszaken reist, verliet de Kardinaal Legaat van Ravenna in stilte zijn Bisschoppelijk paleis op de Piazza larga, en nam, zonder eenig wapen, behalve een' staf, zonder geleide of bediende, zijnen weg, door de slechtste, minstbezochte straten, naar de westelijke poort der stad.
Omtrent zes mijlen van Ravenna, naar den kant der Villa di Corvo, op den weg, die van daar naar Forli gaat, en ongeveer ter halver wege van die plaats, stond, ten tijde van sansovino, eene reeds voorlang in zeer kwaden reuk

{==379==} {>>pagina-aanduiding<<}
staande en als zoodanig beruchte herberg, bij het landvolk onder den naam van la Trappola, of de Rattenval, bekend. Dezelve lag zijwaarts af, op eenige snaphaanschoten afstands van den heerenweg, van waar men op dit punt in eene boschrijke strekking nederdaalt. Alwat in den omtrek woonde, nam liever een' grooten omweg, dan dat men dat huis ook maar van verre genaakte; en voor reizigers, die het nabij kwamen, was het zelfs bij dag gemakkelijker mis te gaan dan te vinden, zoo verholen lag het, van den vlakken bodem rondziende, in digtbegroeid en onbesnoeid kreupelhout en struiken. Maar, toen de Legaat op de hoogte, tot welke de landweg zich verheft, naar beneden rondkeek, vertoonde zich op eens, te midden van regen en duisternis, in een flaauw schemerlicht, dat door gebrokene glasruiten viel, de ligging der hut in genoegzame klaarheid; terwijl, zelfs op dien afstand, een woest gezang, door heesche gorgels uitgebruld en door harde citergrepen begeleid, deszelfs toonen met het bestendig, luid gehuil des winds vermengde, die door de toppen des wouds stormde.
Steeds lustiger verhief zich het lied; eene wilde melodie, die voor het woeste oord, van waar zij klonk, als gemaakt was, en getuigde van het bedrijf der zangers en het karakter des tijds. Steeds donkerder werd de hemel, en de regen begon met meer gewelds te stroomen, toen de Kardinaal, bij het nederdalen van de hoogte, digt in zijnen mantel gewikkeld, door bosch en struiken drong, regt op de Rattenval af. Nog eenige oogenblikken stond hij stil, toen hij dezelve had bereikt, niet omdat hij weiselde, maar om te luisteren; want de toonen, tot dusverre die der uitgelatenheid, schenen eensklaps in het geraas van den twist verkeerd te zijn. En dit was inderdaad het geval. Het gerucht nam toe; vloeken, bedreigingen en uitdagingen werden gehoord, maar alles dooreengemengd, verward en onverstaanbaar. Thans, in het oogenblik, dat het geschil op het hoogst was geklommen, klopte de Legaat met zijnen staf aan de deur. Één algemeen ‘st!’ en een zacht gekletter van wapenen, alsof de reeds uitgetogene klingen op zijn kloppen werden opgestoken, volgde, en terstond daarop was alles stil.
‘Zoo vroeg reeds op de been, Signor?’ riepen verscheidene stemmen te gelijk, toen de deur zich opende, en die kreet klonk als eene verwelkoming; maar de eerste blik, op een' vreemden geworpen, overtuigde hen van dwaling, en de

{==380==} {>>pagina-aanduiding<<}
groetenden vlogen wild door elkander, terwijl zij opsprongen of naar hunne wapenen grepen. Spoedig echter, toen men den binnentredenden meer bedaard had opgenomen, maakte die onrustige beweging plaats voor verwondering; de handen zonken langzaam bij het aangevatte geweer neder; de reeds gespannen haan trad weder in zijne rust, en blinkende dolken, half uitgetogen, slopen weder in hunne scheeden. De gasten zagen, met wijdopgesperde oogen, eerst den Kardinaal, dan de nog altijd opene deur, en vervolgens elkander aan, en een luid, algemeen en lang aanhoudend geschater volgde, zoodat velen zich den buik moesten vasthouden.
De woning, in welke de Kardinaal zoo onverwacht zich had ingedrongen, was, door het zeldzame van den aanblik, meer geschikt, om verbazing te verwekken, dan vertrouwen in te boezemen. Het vertrek, dat de geheele diepte des gebouws en omtrent drie vierden van deszelfs lengte innam, was tevens het éénige; want de morsige kamertjes, die eens tot slaapplaatsen gediend hadden voor de genen, die hier geslapen hadden en er heelshuids waren afgekomen, waren in onbruik geraakt en vervallen; dezelve waren oorspronkelijk zoo vele afdeelingen eens hooizolders geweest, die over den stal heenliep. Regt tegenover de deur vlamde een geweldig groot vuur, zoo als dezulken aanleggen, wien het brandhout niets kost, in een' schoorsteen, die zwart berookt en van eenen omvang was, dat man en paard er gemakkelijk in zouden kunnen roudrijden. Eene groote koperen lamp, die misschien sinds de vorige eeuw niet van roet en vet was gezuiverd, hing van de balken nederwaarts aan een' ijzeren ketting, die, naar den roest te oordeelen, even lang op eene reinigende hand wachtte, en verspreidde een slikkerend, wild en onzeker schijnsel, dat elk oogenblik schier tot uitgaans toe gezweept werd door de in alle rigtingen van het kompas door de scheuren des gebouws binnendringende togtwinden. Daar rondom zaten eenigen op lage kurken bankjes, eenigen lagen op mantelzakken of schapenvellen, eenigen op den kalen vloer, en vijftien à twintig sterke, geresolveerde kerels, hunne eigaren rookende, dobbelden, of poetsten hunne roestige sabels en geweren, en namen van tijd tot tijd sterke teugen wijn, of sterken drank, uit hoornen bekers, hier en daar op den grond verspreid, of uit bokslederen buidels, die hier, gelijk in Spanje, bij het landvolk de plaats van wijnflesschen bekleeden.
Niet min zonderling was de kleeding en tooi dezer lieden,

{==381==} {>>pagina-aanduiding<<}
met de grilligste overdrijving van de dragt, hunnen stand en bedrijf passende. Dik zwart haar vloog, als 't ware, hun om het hoofd; de een droeg knevels, de ander lange, neêrhangende snorren, beide gevormd naar het model van dezen of genen beruchten aartsgaauwdief, die vóór twintig en meer jaren aan de galg spartelde. De kleedij was grof, maar afstekend; met wapenen als van kop tot teen bedekt, ja meer dan ooit de kloekste kampvechter in staat was te gebruiken; terwijl ginds en elders een versiersel schitterde, dat vreemd afstak bij den ruwen vorm van het geheel, en dat de bezitter eenen reiziger ontroofd, en nog niet voor een stuk van meer noodwendigheids verruild of in het spel verloren had. Een dezer heeren, een barsch, sorsch, tamelijk gezet man, de eigenaar van dit ongure nest, scheen met ruwe vertrouwelijkheid voor waard te spelen. Drie of vier magere honden met dreigende blikken, van het groote ruigharige spitsras, die door de schermutseling vóór des Kardinaals komst uit hunnen slaap waren gewekt, draaiden zich, toen de rust zich herstelde, knorrend om, en vlijden zich weêr neder. Één enkel wezen van het teeder geslacht, eene vrouw van middelbare jaren, met juist niet zeer zachte gelaatstrekken, met neêrgehakte schoenen en stijf van morsigheid, hurkte aan den breeden haard, om een' hoop gevogelte van onderscheidene soort voor het avondeten klaar te maken. Over den haard, van den kant, waar het gevogelte lag, strekte een kerel, met de huiveringwekkendste galgenphysiognomie, in de houding, zoo als hij, bij de intrede des Legaats, op twee, die hem dreigden, wilde inhouwen, zijne regterhand met eene lange fabel vooruit; terwijl hij in de linker, met het eene oog op zijn wapen, met het andere op het vrouwspersoon gerigt, een' geplukten huishaan bij den afgesneden strot omhoog hield, en als in terrorem zijner tegenpartij heen en weêr zwaaide.
Luid en lang aanhouderd was het gelach, dat de tegenwoordigheid des vreemden verwekte; het ging zoo van harte, dat de voorafgegane twist, als met algemeene overeenstemming, daardoor vergeten scheen te zijn. ‘Een priester! een priester! ho, ho!’ schreeuwde de laatstgenoemde kerel met verwondering en vreugd, nog altijd de fabel met de eene en den haan met de andere hand zwaaijende. ‘Een priester! hi, hi!’ krijschten zes andere even lustig gestemde knapen hem na. Het denkbeeld was zoo grappig; zij borsten van nieuws in een luid geschater uit. ‘Ja,’ dus ving de eerste spreker eindelijk weder aan,

{==382==} {>>pagina-aanduiding<<}
‘zoo ziet men toch, hoe de Kerk voor de behoeften van eerlijke kerels in hunnen nood zorgt!’ - ‘Eerwaardige vader!’ sprak hij, die voor waard speelde, met eene diepe buiging, waarbij hij met zijnen hoed het stof voor des Kardinaals voeten wegveegde, ‘welk een gelukkig toeval, (gelukkig zoo wel voor u, als voor ons, daar gij zeker genoeg bij u hebt, om eene lekkere avondsmul goed te maken) welk een gelukkig toeval verschaft ons dan zoo laat de eer van uw bezoek in de Rattenval?’ - ‘Maak plaats, giuseppe, en laat den heiligen heer voortreden!’ riep een jonge Duivel, wiens hoed met een' grooten bos haneveren was getooid, en die, tot tijdverdrijf, op den loop van eene geladene pistool zat te fluiten: ‘'t Is al lang geleden, dat een van zijn' stand onder ons geweest is; zijne gebeden kunnen zegen over uw dak brengen!’ - ‘Ei, het was niet kwaad, zoo hij een nieuw dak liet van boven komen, of althans iets, waarmede wij de gaten in het oude konden stoppen,’ viel een ander met een' vuurrooden neus in; en, terwijl hij naar boven keek, om zijne aanmerking toe te lichten, viel hem kletterend een regendrop in het oog, hetgeen het gansche gezelschap van nieuws deed schateren.
‘Stil!’ riep de kerel met de sabel en den haan, die geen ander was dan pezzali zelf: ‘Laat den eerwaardigen reiziger nader komen! Want - vrede zij met hem! - hij komt juist van pas, om ons geschil te beslechten. Heilige vader! - maar, op mijne eer, ik geloof, dat de vrome man verbluft is! - Giuseppe, sluit de deur! Goed zoo! Gij zijt een fraaije waard! Hebt gij niet meer beleefdheids geleerd, dat gij daar met de hand aan de klink staat, alsof een karreknecht zijne snaps bij u kwam nemen, en met een: goeden dag! en: hot! weêr wilde aftrekken? - Eerwaardige vader! laat uwe vrome bespiegelingen nu eens daar; - gij staat hier niet op den preekstoel; gij kunt hier vrij uit de borst spreken, en toch altijd blijven, die gij zijt. Kom! regt voor de vuist maakt de beste vrienden. Nu, sta niet zoo te suffen; gij zoudt ons doen denken, dat gij liever naar de naaste herberg gegaan, of in het bosch gebleven waart. Zeg eens - spreek onbeschroomd - wat dunkt u van het hier aanwezigerespective gezelschap?’
‘Wat mij herwaarts voert, goede vrienden,’ antwoordde sansovino, ‘is niets ongemeens; ik zocht eene schuilplaats voor den storm, die mij overviel, zoo wel als gij en ieder, die daaraan was blootgesteld. Maar van ulieden

{==383==} {>>pagina-aanduiding<<}
is het kwalijk gehandeld, dat gij mij dringt, een oordeel uit te brengen, hetwelk ik noch tijd noch gelegenheid heb gehad naar eisch te vormen, en dat ik, voor zoo verre ik het moge gevermd hebben, niet zonder onbeleefdheid ulieden zou kunnen mededeelen.’ - ‘Dat zal wel zoo veel willen zeggen,’ hernam pezzali, ‘als dat gij het ons niet regtuit durft te kennen geven, dat wij allen, zoo als wij hier bijeen zijn, meer naar spitsboeven, dan naar lieden gelijken, die bij u willen biechten? Reeds lang kende ik u, gij papen, hoe gestreng gij zijt in al uw oordeelen, en hoe liefdeloos! Maar geef wel acht; wat gij in uw klooster nooit geleerd hebt, dat zult gij hier zien, - wat het heet, de magt in handen te hebben, en evenwel barmhartigheid te oefenen. Gij zijt onder ons gekomen, daar wij u juist kunnen gebruiken, en wij willen genadig met u handelen. Dus zonder omwegen; het geval is dit. De zoon van onzen waard, de gewone knecht voor al het huiswerk, ligt thans, ginds in den stal, krank aan de koorts. De arme, brave vrouw, zijne moeder, - gave de Hemel, dat zij niet zoo leelijk was! - is de treffelijkste kokïn, die ooit een' haas lardeerde; maar wat baat ons dit? twee handen kunnen niet alles doen. 't Is hoog tijd om te eten - wij hebben een belangrijk werk voorgenomen - maar het ontbreekt aan eenen, die het spit draait, en wij twistten zoo aanstonds met elkander, om te beslissen, wien dat postje zou ten deel vallen, toen een gelukkig toeval, of, om in uwen stijl te spreken, eene besturing, u herwaarts geleidde, om aan onzen twist en tevens aan onze verlegenheid een einde te maken.’ - ‘Sapperment, dat komt goed!’ riep de jonge roover met de haneveren, terwijl hij zijne gezellen toewenkte; ‘ik geloof, dat anders vrouw griselda dat werk zelve had moeten verrigten.’ - ‘Wat!’ schreeuwde het vrouwspersoon, ‘het spit voor
u draaijen? Het u in de ribben stooten wil ik, schurken, zoo ik wist, wie van u aan mij de hand zou durven slaan, om mij daartoe te dwingen!’ Nu rees zij op, en wierp het laatste stuk pluimgedierte half geplukt op den grond: ‘Is het niet genoeg, dat ik nog bij den ketel zit, terwijl gij, in razende dronkenschap, mijn' zoon te schande gehouwen hebt?’ - ‘Met den ketel zou het nog wel gaan, moedertje,’ zeide een drievingerige knaap op een' sarrenden toon, ‘zoo hij slechts eenmaal 's jaars wierd schoonge-
{==384==} {>>pagina-aanduiding<<}
maakt; maar hij is ook te klein voor zoo veel gasten.’ - ‘Een veel kleiner ketel, dan deze, kan u allen tot brij koken, gij schelmen! als gij opgehangen zijt,’ hervatte het wijf: ‘Kom hier, oude gek!’ voer zij voort, zich tot sansovino wendende; ‘kom hier! Deze slungels zullen u nog eens voor uwe geestelijke diensten danken, die zij thans versmaden - ja, danken zullen zij u nog, in de vrije lucht, eer zij den geest geven! Daar, zie eens! eene schoone Leenheersgans! Gij moogt wel vele van die soort van uw leven gegeten hebben; braad er nu ook eens eene, en doe boete voor uwe wellustigheden! Kom, zeg ik, zet u neder!’
De gramschap van vrouw griselda was steeds gewoon, der bende stof tot scherts te leveren; in alle welingerigte gezelschappen moet iemand zijn, die ten spel der overigen verstrekt, en eenen priester door eene keukenmeid den rok van het lijf te zien scheuren, had dezen onmenschen veelligt een even groot vermaak verschaft, als drie of vier menschen het levenslicht uit te blazen, of een geheel dorp in brand te steken. Een van hen geliet zich met veel deftigheids, als wilde hij zich voor den vreemden in de bres stellen, en hield vrouw griselda, als eene gewetenszaak, voor, of zij een' man in geestelijk gewaad tot gemeenen huisarbeid konde vernederd zien. Een ander verklaarde, dat hij, met alle respect voor Signor diego, de zaak uit een ander oogpunt beschouwde: er behoorde geen aanzien des persoons plaats te vinden; hij was van meening, dat de Pater of het spit draaijen, óf aan het spit gedraaid moest worden. De jonge gaauwdief herinnerde zich, gehoord te hebben, (en dit maakte het der waardin ten pligt, alle monniken te vervolgen) dat een kloosterbroeder haren vader eene Christelijke begrafenis had ontzegd, en wel op grond, dat geen goede Katholiek naast zulk een' booswicht in vrede konde rusten. ‘En ik,’ voegde de eigenaar van den vuurrooden neus daarnevens; ‘hier is giuseppe zelf - ik heb hem duizendmaal hooren zeggen, dat een priester hem getrouwd heeft. En daarvoor - hoewel ik niet gaarne tot gewelddadigheid overga - daarvoor moest, zoo ik in zijne plaats ware, het bloed eens mans van dien stand mijn zwaard verwen, vóór ik stierf.’
‘Houd op met dat gebabbel!’ viel hem pezzali in de rede, terwijl hij zich trotsch tot sansovino wendde, die nog altijd op eenen afstand stond: ‘Dit huis, goede vader, is sinds onheugelijken tijd het graf van alle papen gewor-
{==385==} {>>pagina-aanduiding<<}
den, die hetzelve binnentraden; neem u dus in acht, hoe gij u hier gedraagt! Gij hebt ons, door een zeer gelukkig toeval, juist in eene goede, vrolijke luim aangetroffen; en zoo zal, misschien, het ergste, wat wij met u uitvoeren, zijn, paap! dat wij u rein uitplunderen, en, op een' ezel gebonden, met het aangezigt naar den staart gekeerd, op den weg naar Ravenna laten trekken. Maar indien gij het geringste regen mij u veroorlooft, dat de grenzen mijner welwillendheid overschrijdt, of iets weigert van hetgeen u bevolen wordt, zoo wordt gij in één oogenblik in stukken gehouwen, en uwe assche in den wind verstrooid, die daar buiten in het woud buldert!’

(Het vervolg en slot hierna.)

Mijn bloedverwant.

Een Tegenhanger van mijn' jan de lapper. (*)


Uw heldendaad, o Bloedverwant! 
Door burgertrouw bedreven, 
Doe ik, tot eer van ons geslacht, 
Tot eer van u, herleven. 
 
Toen Lodewijk's en Karel's wrok 
Hun beider dolken wette, 
En ze op het hart van Neêrlands Maagd 
Met wrevle woede zette; 
 
Toen die zoo zeer benarde Maagd 
Haar' bangen kreet deed hooren, 
Ging, tot behoud van 't vaderland, 
Die noodkreet niet verloren. 
 
Want Holland, in dat hoogst gevaar, 
Kwam haar ter hulpe snellen, 
En wist een' zoo geduchte magt 
Dra perk en paal te stellen. 

{==386==} {>>pagina-aanduiding<<}

Ook Haarlems rappe en wakkre jeugd 
Heeft stout naar 't zwaard gegrepen, 
Bemannende, met edel vuur, 
Een tal van oorlogschepen. 
 
Mijn dappere, eedle Bloedverwant, 
Door heldenmoed gedreven, 
Heeft zich, tot heil van 't vaderland, 
Bij Tromp aan boord begeven. 
 
En naauw is Neêrlands schoone vloot 
In 't ruime sop gekomen, 
Of heeft terstond den stouten gang 
Op 's vijands magt genomen. 
 
De Ruiter doet het hoogst beleid 
En al zijn gaven blijken; 
Hij dwingt den trotschen Brit en Frank 
In 't eind tot schandlijk wijken. 
 
Tromp hield 't op Frankrijks Admiraal, 
Die, even onbezweken, 
In zulk een hagchlijk oogenblik 
Zijn' man niet is ontweken. 
 
Weldra begon de felste strijd, 
Bij 't dondren der kartouwen, 
Die ooit de Noorder Oceaan 
Mogt op zijn erf aanschouwen. 
 
Alwat en moed en kunst vermag, 
Om in den strijd te slagen, 
Wordt, onverpoosd en beiderzijds, 
Manhaftig bijgedragen. 
 
En daar de vlag van d' Admiraal 
Den mast van Tromp schier raakte, 
En voor zijn oog, tot zijne spijt, 
Maar al te glansrijk naakte, 
 
Sprak Tromp: ‘Hij, die de stoutheid heeft, 
Haar van de steng te halen, 
Zal met den rang van Kapitein 
Bij Neêrlands dappren pralen.’ 

{==387==} {>>pagina-aanduiding<<}

Mijn Bloedverwant stond aan zijn zij': 
Op 't woord, door Tromp gegeven, 
Waagt hij, voor 't lieve vaderland, 
En bloed en lijf en leven; 
 
Ontkleedt zich half, en springt in zee, 
En duikt behendig onder; 
Maar ieder riep: ‘De sprong is fout; 
Onz' heer is naar den d....r!’ 
 
Maar, onversaagd en onverzeerd 
Naar 's vijands schip gezwommen, 
Heeft hij, door niemand opgemerkt, 
Diens boord met moed beklommen; 
 
En, stijgende in den grooten mast, 
Grijpt hij de vlag in handen, 
En rooft den trotschen Admiraal 
Een van zijn duurste panden. 
 
Daar laat zich van het Fransche schip 
De kreet der woede hooren, 
Die zelfs aan Hollands Admiraal 
Ontzettend rolt in de ooren. 
 
Wel vijftig Franschen leggen aan, 
Om hem, met hun geweren, 
Die stoute, nooit gehoorde daad 
Voor altijd te verleeren! 
 
Maar, toen het schip een weinig dook, 
Is hij, door nood gedrongen, 
Van 't toppunt van den grooten mast 
Vol moeds in zee gesprongen. 
 
Na lange en bange worsteling, 
Mogt hij, schier afgestreden, 
De Fransche vlag om 't lijf gesjord, 
's Lands bodem weêr betreden. 
 
Tromp sprak: ‘Zijt welkom, Kapitein! 
Door zulk een daad der daden 
Hebt ge u, ook bij het nageslacht, 
Met glorie overladen.’ - 

{==388==} {>>pagina-aanduiding<<}

‘Daar is hij bij mijn ziel weêrom!’ 
Riep 't volk: ‘wie kon 't gelooven? 
Wees welkom, welkom, dappre maat! 
Vivat! Oranje boven! 
 
Hoe drommels raar kan 't met den mensch 
Hier op de wereld loopen! 
Nu zijt gij onze Kapitein; 
Straks waart gij haast verzopen! 
 
Gaan wij met u eens aan den dans, 
Dan zullen wij de Franschen 
Hun rigadon en pas de deux 
Verduiveld leeren dansen!’ - 
 
Maar ach! de held, hoe hoog vereerd, 
Hoe luisterrijk verheven, 
Moest in den arm der zegepraal 
Voor altijd hen begeven. 
 
Die sprong kwam hem wel duur te staan; 
Hij voelt zijn einde nadren, 
En spreekt: ‘Ik sterf op 't bed van eer, 
Naar 't voorbeeld van mijn vadren. 
 
Vaarwel, mijn dappere Admiraal! 
Ik wilde, naar vermogen, 
Den luister van mijn vaderland, 
Als dure pligt, verhoogen. 
 
Mijn taak is heerlijk hier volbragt, 
Door 't offer van mijn leven; 
'k Ben vaardig, het, met diep ontzag, 
Aan God terug te geven.’ 
 
Nu vraagt hij om de Fransche vlag, 
En vlijt er 't hoofd op neder: 
Zóó keerde zijn manhafte ziel 
Tot haren Oorsprong weder! - 
 
Ach! mogt het mij, o Bloedverwant! 
Mij, hoogbejaard, gelukken, 
Uw' naam, uw' roem, uw grootsche daad 
Vergetelheid te ontrukken! 

{==389==} {>>pagina-aanduiding<<}

Dan daalt in mij weldra, getroost, 
Daar elk van u blijft spreken, 
Een oud geslacht ten grave neêr, 
't Geslacht der ............ 
 
K. 







Haarlems weêrklank van Bilderdijk's afscheid aan Leyden.


Waarom verliet ge uw dierbaar Leyden? 
Was daar voor u geen woonplaats meer? 
o Bilderdijk! kost zoo veel 't scheiden, 
Keer spoedig naar de Rijnstad weêr; 
Gij vindt in Haarlems wal-omvademing 
Geen heulsap, geene zielsverademing 
Voor ware of ingebeelde smart; 
Uwe onrust, zelfs uw zielsverlangen, 
Zal nergens minder hulde ontvangen: 
Gij vindt hier voor uw hart geen hart. 
 
Doch waar zoudt gij een rustpunt vinden, 
Die zelf, hoe oud, de wareldzee 
Ontroert en schokt door onweêrwinden 
Van 't IJ tot Oost- en Wester-reê; 
Die, jonger reeds, het angstgewemel, 
Een anders hel, u koost ten hemel; 
Wien, schoon met lauwren overschaâuwd, 
Het bijtziek lastren meest kon streelen; 
Die wreveltoonen voort blijft kwelen, 
In schimp- en vitlust nooit verflaauwd. 
 
Wie trekt u af, van aan de zijde 
Te liggen van uw huwlijkspand? 
Wat vloekt gij daarom op het blijde 
En weder vrije vaderland? 
Het staat aan u, in welk der vesten 
Uw rif den akker zal bemesten; 
Onnoodig kwelt gij dus u-zelf, 
Waar m' u, digt bij of afgescheiden 
Van wat gij mint, in nieuwe heiden 
Of oude terp, den doodskuil delv'. 

{==390==} {>>pagina-aanduiding<<}

Dat zwijgend uw gevoel versteene, 
Bij vruchtgemis der huwlijks-koets; 
Dat vrij uw oog die ramp beweene, 
Tot aan uw' laatsten droppel bloeds: 
Die tol betaamt het oudrenharte; 
Uw menschlijkheid spreekt uit die smarte; - 
't Verheug' zich in uw' Lodewijk; 
Maar, is u nog die vreugd gegeven, 
Wat wrokt en mokt ge, aan 't eind van 't leven, 
Bij uw vaarwel, op Neêrlands rijk? 
 
Keer vrij naar Leydens dierbre wallen, 
Waar, toen ge er waart, geen schijn van roem 
Op restte, die, in stof vervallen, 
Schaars koesterden geleerdheids bloem! 
Schaar u dáár weêr naast Pallas zonen: 
Ons Haarlem zal geen' weedom toonen; 
't Heeft nooit uw' wrevelzin gelaafd; 
Langs 't Spaarne rollen vreugde-klanken, 
Als gij naar Leydens palmenranken 
Voorspoedig in een rolkoets draaft. 
 
Laat, eindigen uw gramme dagen, 
Uw van den nijd doorvreten rif, 
Waar 't wil, een weidsche grafzuil vragen, 
Slechts niet in 't Kenmerlandsche klif; 
Uw lof zou door ons Hout niet ruischen, 
De Spaarne-stroom niet trotscher bruischen, 
Al dook uw grootheid in zijn lisch; 
Ontroof dat rif die kerkhofkraaien; 
Uw roem mogt als het zand verwaaien 
In Haarlems gruwbre wildernis! 
 
Kerm niet om 't ouderlijk gesteente; 
Waan niet, dat iemand u 't ontrooft; 
Eens, is 't uw wil, wordt uw gebeente 
Door adellijk gewormt' bekloofd; 
De Graaf van Teisterbant zal springen, 
Met al zijn erf-afkomelingen, 
Van vreugde, dekt u de eere-zerk. 
Mogt slechts uw ziel, bij dit ontmoeten, 
Voor al het tweedragtszaad niet boeten, 
Door u gestrooid in staat en kerk! 

{==391==} {>>pagina-aanduiding<<}

Of, loot van Amstels burgervader! 
Ga, streelt u zulks, waar de Amstel vliet; 
Wees onruststoker, oorlogsrader: 
Uw vaan waait in heur stadsgebied. 
Daal, in uw' ouden dag, dáár neder: 
Wie weet, of niet uw fenixveder 
De rust geheel aan 't IJ verdreef? (*) 
Hoe 't zij, wis daalde er uw gebeente 
In 't wapenrijk en trotsch gesteente, 
Als 't rif van den getrouwsten neef. 
 
Ligt moogt gij dáár elke asch ontwijden, 
Die Haarlems klif steeds roem bereidt, 
Dáár d' eeuwgeest met geluk bestrijden, 
U keetlend in elk wapen-feit; 
Dáár scheppen hel en gruweldagen, 
Als slechts St. Bartels nachten zagen, 
Tot stilling van gewetensplicht; 
Zelf beitlend, opdat zij verduren 
Den tand des tijds, in de uiterste uren, 
Uw heldendaân op 't grafgesticht. 
 
Doch waar gij 't zoekt, op 't land, in steden, 
Ons klif biedt u geen welkomst aan; 
't Is onze wildernis tot heden, 
Ook zonder u, te wèl gegaan; 
Wilt gij er sterven, doe 't blijmoedig; 
Men sterft hier, met zijn schuld, slechts bloedig, 
Al biedt een wildernis geen dons; 
Maar waan hier vrucht van klagt noch zangen: 
Want, waar ze aan krekeltoonen hangen, 
Weet: Laurens Koster rust bij ons. 
C.H. 


Het schaakspel.

Ten tijde, dat mozes mendelssohn in de geleerde wereld optrad, was het schaakspel zeer in zwang bij de geleer-
{==392==} {>>pagina-aanduiding<<}
den. Mendelssohn deed niet mede, en gaf er deze reden van: ‘Het schaken is voor het verstand te veel spel, en voor spel vordert het te veel verstand.’

De stoomboot te Calcutta.

De stoomboot te Calcutta heet bij de inlanders Sheitaun koo noo, of de Duivelsboot. Het gaat hun begrip te boven, hoe dezelve tegen wind en stroom en golven kan opvaren. Een hunner ging nog verder, en zeide: ‘Zoo lang de kunsten in hare kindschheid waren, schreef men elke nieuwe uitvinding aan den Duivel toe; maar thans zijn de Engelschen zoo ver gekomen, dat hijzelf het hun niet kan nadoen!’

Oorsprong van den naam Tartufe in Molière's Huichelaar.

Vanwaar komt de naam van tartufe, thans gelijkluidend met schijnheilige, huichelaar? Vond molière dien reeds in de Fransche taal? Hij vond dien niet, maar het toeval gaf hem denzelven aan de hand. Op zekeren dag spijsde hij bij den Pauselijken Nuntius in gezelschap van twee Geestelijken, wier schijnheilig bestaan hem waarschijnlijk veel stof tot zijn Blijspel gaf. Den Nuntius werden truffels voorgediend, en nu ontwaakte een dier schijnheiligen op ééns uit zijne vadzige gevoelloosheid. Met het water om de tanden riep hij uit: ‘Tartufoli, Signore Nunzio! tartufoli!’ En terstond besloot moliere, den vriend der tartufoli Monsieur tartufe te doopen.

De Berlijnsche schoenmaker.

Een schoenmaker te Berlijn heeft aan den Koning van Pruissen een paar schoenen van een' nieuwen vorm gezonden, weike men zegt, dat Hoogstdeszelfs goedkeuring hebben weggedragen. Hoe gelukkig zou het niet zijn, zoo deze vernuftige ambachtsman aan alle Souvereinen schoeisels kon bezorgen, geschikt om hen te doen gaan zonder hulp van hunne Ministers!

De doorluchtige schoolkameraad.

Voor den Lord Sherif van Holl werd een straatroover gebragt, en ter dood verwezen. Bij het voorafgegaan onderzoek had de Lord in den ongelukkigen een' zijner oude schoolkameraden ontdekt; en hij kon zich niet weêrhouden, bij hem naar nog eenige andere gezellen zijner jeugd te vernemen. ‘Ach, Mylord!’ antwoordde de roover met een' diepen zucht, ‘zij zijn reeds allen opgeknoopt, behalve gij en ik.’






{==393==} {>>pagina-aanduiding<<}

Mengelwerk.

Brief van den hooggeleerden heer W.A. van Hengel (*) aan den weleerwaardigen heer A. Stolker; benevens het antwoord van Laatstgenoemden.




Weleerwaardige, zeer geleerde Heer!

Zoo velen dank ik u verschuldigd ben voor het nuttig en aangenaam onderhoud, hetwelk mij de door u van tijd tot tijd in de Letteroefeningen geplaatste opstellen verschaft hebben; zoo zeer voele ik mij op nieuw aan u verpligt voor menige belangrijke aanmerking of herinnering, welke mij nu onlangs door middel uwer verhandeling over het lijden en sterven van jezus christus, als Gode betamende, (immers het eerste gedeelte, hetwelk ik tot dusverre alleen gelezen heb) geworden is. Evenwel is het een en ander in dezelve, waaraan ik mijne goedkeuring weigeren moet, en daartoe behoort de verklaring van den Bijbeltekst, waarmede gij uw betoog aanvangt. Veroorloof mij, Mijnheer! dat ik u mijne bedenkingen over deze vriendschappelijk mededeele.
Gij begint, namelijk, met de verklaring van Hebr. II:10, waar wij in onze gewone overzetting lezen: Want het betaamde hem, om welken alle dingen zijn, en door welken alle dingen zijn, dat hij, vele kinderen tot de

{==394==} {>>pagina-aanduiding<<}
heerlijkheid leidende, den oversten Leidsman hunner zaligheid door lijden zoude heiligen. Met alle reden begeert gij, dat er, in plaats van tot de heerlijkheid, alleenlijk tot heerlijkheid geschreven worde: zoodat het lidwoordje de wegvalle. Even juist gaat gij te werk, als gij het woord heiligen afkeurt: wat er voor hetzelve staan moete, zullen wij in het vervolg onderzoeken. Maar duid het mij, bid ik u, ten goede, dat ik de vertaling van δι᾽ ὃν τὰ πάντα, door om welken alle dingen zijn, met u niet misbillijken kan! Gij erkent zelf, Mijnheer! dat het Grieksche voorzetsel διὰ, met den vierden naamval achter zich, meestal door om vertaald moet worden. Doch aanstonds daarop beweert gij, dat dit geen altijd geldende regel is, en om zulks te toonen, beroept gij u op sommige plaatsen uit onze overzetting zelve: te weten vers 9 van dit Hoofdstuk, 2 Pet. III:12. Joann. VI:57. Openb. IV:11. Maar in de eerstgenoemde plaats zou er zeker om het lijden des doods, en niet van wege het lijden des doods staan, hadden de onzen zich niet verstout, om, zonder eenige noodzakelijkheid, van de gewone beteekenis af te wijken. Aan dezelfde stoutheid hebben zij zich schuldig gemaakt, door 2 Pet. III:12 te schrijven: verwachtende en haastende tot de toekomst van den dag Gods, in welken de hemelen, door vuur ontstoken zijnde, zullen vergaan; daar toch de vertaling om welken, dat is, uit hoofde van welken, hier niet alleen een' goeden zin oplevert, maar ook volstrektelijk vereischt wordt,
omdat de Apostel van eene verborgenheid spreekt, en men zich althans in zulk een geval zoo na mogelijk aan de letter houden moet. Lezen wij Openb. IV:11: door uwen wil zijn zij, en zijn zij geschapen (of, volgens andere HSS., waren zij, en waren zij of zijn zij geschapen); op deze plaats zegt gij, dat het voorzetsel διὰ geene andere beteekenis dan die van door hebben kan: maar hoe? wanneer men vertaalde om uwen wil; zou dit niet zoo veel beduiden, als omdat gij het wildet, en dus in de door joannes beschrevene uitboezeming zeer wel voegen? Doch laat mij het u gewonnen geven, dat men onze

{==395==} {>>pagina-aanduiding<<}
Overzetters alhier stiptelijk te volgen heeft. Laat mij verder met u het zegel van goedkeuring hechten aan hetgeen zij Joann. VI:57 aldus geschreven hebben: Gelijkerwijs mij de levende Vader gezonden heeft, en ik leve door den Vader; [alzoo] die mij eet, dezelve zal leven door mij. Zelfs wil ik nog meer doen: ik wil erkennen, dat de beteekenis, welke gij aan het voorzetsel διὰ op de twee laatstgenoemde plaatsen toeëigent, door voorbeelden uit Heidensche Schrijvers zoo wel, als uit het Nieuwe Testament, nog nader kan bewezen worden. Daartoe diene dan onder anderen hetgeen men verzameld vindt bij vigerus, de Idiotismis, p. 587, 588, hermanni. Maar noch daar, noch elders heb ik kunnen bespeuren, dat men dit voorzetsel zoo opvatten moet, wanneer het in dezelfde redenering ook nog eens den tweeden naamval achter zich heeft. Integendeel behoeft men zulke plaatsen, dunkt mij, slechts met oplettendheid in te zien, en men zal zich, mits men zich maar door geen gezag van schleusner of andere Lexicographi leiden laat, gemakkelijk overtuigen, dat διὰ met den vierden naamval daar overal met het Nederduitsche om gelijk staat: zie bij v. 1 Cor. XI:9-12. Ja, hangt de verklaring der Heilige Schrift niet menigmaal van zeker uitlegkundig gevoel af; van een gevoel, namelijk, hetwelk op de wetten van ons denkvermogen gegrond is: en doet het zich nu aan ditzelfde gevoel niet levendig voor, dat onze briefschrijver δι᾽ὃν en δι᾽ οὗ naast elkander gesteld heeft, om twee dingen onderscheidenlijk uit te drukken? Wat blijft er dan over, dan dat wij het eene om welken, het andere
door welken vertalen? En hierin worden wij bevestigd door de vergelijking van Rom. XI:36. 1 Cor. VIII:6. Col. I:16, waar εἰς αὐτὸν (tot hem) hetzelfde, als δι᾽ ὃν (om welken) in dezen brief, schijnt te kennen te geven. Gij zelf, Mijnheer! haalt deze plaatsen aan; maar vindt er eene Pleonastische, of zulk eene schrijfwijze in, waardoor men meer woorden gebruikte, dan noodig was, wijl men zijne verhevene gedachten wegens God of jezus christus niet juist wist uit te drukken. ‘Bij zulk

{==396==} {>>pagina-aanduiding<<}
eene schrijfwijze,’ vervolgt gij, ‘kan men, in de overzetting, niet op elk woord drukken; men moet alleen den zin overbrengen, en die is dan hier, in verband met het volgende door welken, waar διὰ den tweeden naamval achter zich heeft, collective, niets meer, dan van of door welken.’ Doch neem het mij niet ten kwade, dat ik de invoering der Pleonasmen van zulk eenen aard voor niets meer dan voor een kunstgreep houde, waarvan de Geleerden zich, even als van menigen anderen verkeerden uitlegkundigen regel, bediend hebben, omdat zij bij het naauwkeurig onderscheiden der uitdrukkingen verlegen stonden, of zich geen' tijd gunden, om alles behoorlijk uiteen te zetten. Gij zegt wel ten aanzien van Hebr. II:10: ‘In den tekst kan om niet toegelaten worden: want om welken alle dingen zijn, kan niet anders beteekenen, dan om wiens wil, tot wiens voordeel of genoegen. Maar dit is hier ongerijmd. Om Gods wil is niets. Hij is zichzelven algenoegzaam, en behoeft niets buiten zich. Alles is om der schepselen wil, - om hun heil en hunne zaligheid.’ Maar hebt gij, dit schrijvende, wel berekend, dat dit om welken ook beteekenen kan, tot wiens eer en heerlijkheid, en dat het dus hetzelfde zeggen kan, hetwelk in den Bijbel zoo dikwijls nopens God voorkomt? dat de vergelijking der zoo even aangetogene plaatsen die opvatting hoogstwaarschijnlijk maakt? ja dat dezelve volkomen schijnt voldongen te worden door hetgeen paulus aan de Efeziërs schrijft, Hoofdst. I:4, 5, 12, waar, althans mijns bedunkens, de uitdrukkingen
εἰς ἔπαινον δόξης τὴς χάριτος αὑτοῦ (tot prijs der heerlijkheid zijner genade), en εἰς ἔπαινον τῆς δόξης αὐτοῦ (tot prijs zijner heerlijkheid), ter opheldering van het voorgaande εἰς αὑτὸν (in, of beter tot hem zelven) verstrekken? Ik zwijg nu van de plaatsen, door abresch, Paraphr. Ep. ad Hebr. ad h.l. en anderen aangehaald. Korrom, men houdt zich, mijns inziens, aan het spraakgebruik, en laat den gewijden Schrijver overeenkomstig met de leer van het Nieuwe Testament spreken, wanneer men deszelfs woorden

{==397==} {>>pagina-aanduiding<<}
vertaalt: om welken alle dingen zijn, en aan die woorden deze uitlegging geeft: tot welks eer en heerlijkheid alle dingen zijn.
Van nog meer belang acht ik echter het verschil, Mijnheer! hetwelk over de woordvoeging van dit vers tusschen ons bestaat. ‘Men heeft vertaald,’ schrijft gij: ‘dat hij, vele kinderen tot de heerlijkheid leidende; doch dit staat in den grondtekst niet. Hij zou moeten terugslaan op hem, namelijk god. Maar dan moest er onbetwistbaar ἀγαγόντι staan, niet, gelijk, zonder uitzondering, alle handschriften lezen, ἀγαγόντα. Het slaat op πάντα, alles, of alle dingen: want wij vermoeden niet, dat iemand het tot ἀρχηγὸν zal willen brengen, dewijl de woordschikking dan geheel anders zou moeten zijn. De zin is: het betaamde hem, door wien alles is, hetwelk vele kinderen tot heerlijkheid leidt.’ Te regt merkt gij aan, dat de woordschikking ons verhindert, om de woorden: vele kinderen tot heerlijkheid leidende, met de onmiddellijk daarop volgende: den oversten Leidsman, te verbinden. Wie ziet niet, dat er in dit geval behoorde te staan: τὸν ἀρχηγὸν τῆς σωτηρίας αὐτῶν, τὸν πολλοὺς υἱοὺς εἰς δόξαν ἀγαγόντα, of dat het lidwoordje τὸν (den) althans tusschen
ἀγαγόντα (leidende) en ἀρχηγὸν (oversten Leidsman) niet moest voorkomen? Het is dus te verwonderen, dat bengel, rosenmuller, heinrichs en anderen dit pad zijn ingeslagen. Nog meer verwondering verdient het gevoelen van pareus, strigelius en de uitleggers, die hen volgen, dat alles, van de woorden δι᾽ ὃν (door welken) af, op christus doelt, wijl men den briefschrijver dan nog vreemder woordvoeging toedicht. Wat uwe opvatting betreft: ik erken gaarne, dat dezelve eenen zin oplevert, die dragelijk is; ook weet ik niet anders, of zij is u oorspronkelijk eigen; maar vergun mij nogtans, dat ik haar niet aannemelijk achte! Vooreerst meen ik, dat men, zoo uwe vertaling doorging, alhier achter πάντα lezen moest τὰ πολλοὺς υἱοὺς enz., even als wij, Col. I:16, voor alle dingen, die in de hemelen en die op de aarde zijn, in den grondtekst ge-
{==398==} {>>pagina-aanduiding<<}
schreven vinden: τὰ πάντα, τὰ ἐν τοῖς οὐρανοῖς κὰι τὰ ἐπὶ τῆς γῇς. Ten tweede volgt uit uwe verklaring, dat de Schrijver aan de Hebreën alles, waarvan hij spreekt, in dit vers nader bepaald zal hebben, door er bij te voegen: hetwelk vele kinderen tot heerlijkheid leidt: doch laat zich dit wel gelooven, daar hij hier ontwijfelbaar zinspeelt op vers 8, waar van alles
zonder eenige bepaling gesproken wordt? Is, al verder, de vermelding van alles, hetwelk vele kinderen tot heerlijkheid leidt, niet zonderling in zich zelf? niet vreemd van het spraakgebruik des Nieuwen Testaments? niet onvoegzaam in eene plaats, waarin, gelijk schulz, der Brief an die Hebräer etc. t.d.p. wil opgemerkt hebben, christus, en dus een persoon, als overste Leidsman wordt voorgesteld? Deze bedenkingen, Mijnheer! ik wil het wel bekennen, zouden mij van het goedkeuren uwer opvatting ook reeds dàn weêrhouden, bijaldien er mij niets overschoot, om er voor in de plaats te zetten. Hoe veel onaannemelijker wordt zij, wanneer het blijkt, dat de gewone verklaring door u zonder reden verworpen is! En waarlijk, van voren beschouwd, is het reeds ten uiterste vreemd, dat het door mannen, die zich van wege hunne taalkennis een' onsterfelijken naam verworven hebben, zoo als een erasmus, een luther, een kalvijn, een de groot, niet zou zijn opgemerkt geworden, zoo men, omdat ἀγαγόντα in den vierden naamval op αὐτῷ in den derden volgt, niet vertalen mogt: het betaamde hem, - - dat hij - - leidende; gelijk wij in onze overzetting lezen. Nog meer bevreemdt het, dat een chrysostomus, die het Grieksch, als zijne moedertaal, door en door kende, dit leidende tot het voorgaande hem, dat is, tot den Vader, gebragt, en het niet geweten zou hebben, zoo de woordvoeging daartegen, gelijk gij beweert, onbetwistbaar strijdig was. Doch met deze en dergelijke redeneringen, van welk eene kracht zij ook zijn mogen, behoeven wij
ons niet te behelpen; daar er eene menigte van plaatsen voorhanden is, waarin, even als hier, met den derden naamval een vierde

{==399==} {>>pagina-aanduiding<<}
vereenigd staat. Zoo vinden wij bij thucydides, Hist. Lib. VII:57: Ξυνέβη δὲ τοῖς Κρησὶ, τὴν Γέλαν ῾Ροδίοις ξυνκτίσαντας, μὴ ξὺντοῖς ἀποίκοις, ἀλλ᾽ ἐπὶ τοὺς ἀποίκους ἄκοντας μετὰ μισθοῦ ἐλθεῖν, dat is: Het gebeurde nu, dat de Kretensers, Gela te gelijk met de Rhodiërs gebouwd hebbende, enz. waar dus τοῖς Κρησὶ en ξυνκτίσαντας op dezelfde personen ziet. Van dezelfde woordvoeging bedient zich josephus, Ant. Jud. XV:6, § 5: Ἡν δὲ καὶ ἐκείνοις ἐντολὴ, μαθόντας τι περὶ αὐτοῦ δυσχερὲς, ἐξ αὐτῆς ἀμϕοτέρας
διαχειρίσασθαι, dat is: Hun was het bevel gegeven, om, iets vernomen hebbende, enz. Luk. I:73, 74: τοῦ δοῦναι ἡμῖν, ἀϕόβως, ἐκ χειρὸς τῶν ἐχθρῶν ἡμῶν ῥυσθέντας, λατρεύειν αὐτῷ: Om ons te geven, dat wij, verlost zijnde, enz. Handd. XV:25: Ἔδοξεν ἡμῖν, γενομένοις ὁμοθυμαδὸν, ἐκλεξαμένους ἄνδρας πέμψαι πρὸς ὑμᾶς: Het heeft ons, eendragtelijk te zamen zijnde, goed gedacht, [eenige] mannen te verkiezen, en tot u te zenden; of, gelijk er eigenlijk staat: verkozen hebbende, tot u te zenden. Een gedeelte dezer plaatsen kunt gij, Mijnheer! met meer andere, vinden bij coccejus in Comm. ad h.l., van wien hoeke in Comm. Anal. ad h.l. het zijne ontleend schijnt te hebben, en
vooral bij den doorgeleerden abresch, l.c. Ook verdienen posselius, Synt. Ling. Gr. p. 84. Vigerus, l.c. p. 201. Buttmann, Griechische Gramm. 8 Aufl. bl. 527 volgg. en andere Grammatici vergeleken te worden. Evenwel heeft, mijns inziens, niemand over deze manier van uitdrukking beter geoordeeld, dan die dezelve daaruit verklaren, dat er in deze plaatsen een voornaamwoord in den vierden naamval is uitgelaten; zoo als bij v. leisner en schaefer ad l. bos, Ellips. Gr. p. 49, 50. Wij moeten dan in den brief aan de Hebreën juist dezelfde aanvulling doen, als overal, waar de vierde naamval bij den infinitivus ontbreekt, zonder dat er, gelijk hier, een derde, of ook een andere naamval voorgaat, welke de woordvoeging in den eerslen opslag moeijelijk maakt; en wel de aanvulling van het woord αὐτὸν. Zou het misschien door de algemeene bekendheid dezer Ellipse of uitlating veroorzaakt zijn, dat eras-
{==400==} {>>pagina-aanduiding<<}
mus en andere, boven vermelde, uitleggers dezer plaats over ἀγαγόντα geene de minste bedenking hadden, maar zich stilzwijgende aan de gewone opvatting hielden? Chrysostomus zelf heeft bijkans op elke bladzijde zoo geschreven, dat men er, onder het lezen, een voornaamwoord met den vierden naamval, in zijne gedachten, bijvoegen moet. Gij kunt er, in de zeer onlangs door den Hoogl. van voorst uitgegevene Selecta, reeds aanstonds pag. 4 een voorbeeld van vinden.
Ἐπειδήπερ, zegt hij, καὶ αὕτη δικαστῶν ἐστὶν ἀρετὴ, τὰ παρ᾽ ἑκατέρων μαθόντας μετὰ ἀκριβεἰας ἁπάσης, τότε τὰ παρ᾽ ἑαυτῶν ἑπάγειν, in plaats van Ἐπειδήπερ καὶ αὕτη δικαστῶνἐστίν ἀρετὴ, αὐτοὺς τὰ enz. Doch waartoe voorbeelden aangehaald van hetgeen ook gij, Mijnheer! zeker geen oogenblik betwijfelt.
Ik kom nu terug tot het werkwoord τελειῶσαι, hetwelk ik u boven heb toegestemd, dat de onzen verkeerdelijk door heiligen vertaald hebben. Mogelijk versterkt u in uw gevoelen de opmerking, dat de Schrijver van onzen Brief, Hoofdst. X:14, zelf dit woord van heiligen of ἁγιάζειν onderscheidt. Bovendien schijnt het de aandacht van vele uitleggers ontgaan te zijn, dat het begin van het volgende vers: Ὅ, τε γὰρ ἁγιάζων καὶ οἱ ἁγιαζόμενοι (want en hij, die heiligt, en zij, die geheiligd worden), in plaats van voor de gewone overzetting te pleiten, dezelve uitdrukkelijk wederspreekt; wijl aldaar de rede loopt over hetgeen christus nog steeds aan zijne volgelingen doet; maar er hier gewaagd wordt van hetgeen reeds aan Hem als Leidsman van de zijnen geschied is. Te regt noemt derhalve de Hoogl. van der palm deze opvatting willekeurig: en dit blijft zij, al neemt men heiligen ook, met whitby, michaëlis en anderen, voor inwijen. Doch daarom kan ik u, Mijnheer! nog niet bijvallen, wanneer gij, het woord τελειῶσαι door voleindigen vertalende, aan het gezegde door lijden voleindigen den zin geeft van in of door lijden laten omkomen, of laten sterven. Toon mij, bid ik u, hetzij in het Nieuwe Testament, hetzij bij andere
Schrijvers, slechts ééne plaats, waarin τελειόω als bedrijvend werk-
{==401==} {>>pagina-aanduiding<<}
woord voorkomt, en zulk eene lijdelijke beteekenis heeft! Mijns inziens brengt reeds de aard van het woord mede, dat hetzelve die beteekenis niet hebben kan, neen, maar dat het overal zien moet op iemand, die werkelijk iets daarstelt. In allen gevalle zouden wij dan behooren te schrijven: in of door lijden doen sterven. Doch ik kan meer zeggen. Ik kan er bijvoegen, dat men in de plaatsen, die schoettgen, schleusner, wahl en andere Lexicographi hebben aangeteekend, noch ergens elders, of het activum τελειόω, of ook het passivum τελειοῦμαι, van een' persoon gebruikt vindt, om er blootelijk deszelfs sterven door aan te duiden. Integendeel komt het denkbeeld van sterven, bijaldien in het verband der rede van den dood gesproken wordt, alleenlijk te pas, voor zoo verre hetzelve in het denkbeeld van volbrengen, voleindigen, of ten einde brengen, ligt opgesloten. Deze is dan ook de beteekenis, waaraan wij ons in den Brief aan de Hebreën te houden hebben, zoo dikwijls er van den gestorvenen christus, of van Gods gestorvene vereerders in het gemeen gesproken wordt; te weten Hebr. V:9. VII:28 verg. vers 26. XI:40. XII:23. En dan zegt volbrengen, voleindigen, of ten einde brengen, werkelijk zoo veel, als tot de volkomenheid brengen, of, wilt gij, volmaken. Zoo hebben
grotius, j. cappellus, valckenaer in Schol. ad h.l., schulz t.a.p. bl. 154 en vele anderen, met welke abresch zich ook in de hoofdzaak vereenigt, dit woord verklaard. En dat die verklaring te dezer plaatse gevorderd wordt, blijkt allerduidelijkst uit het beloop der rede, waarin de uitdrukkingen εἰς δόξαν ἀγαγόντα (tot heerlijkhiid leidende) en τελειῶσαι (voleindigen) zoo op elkander slaan, dat zij beide, behoudens de aan elke derzelven bijzonder eigene kracht, op den overgang tot eene betere wereld doelen.
Er blijft mij nog over, Mijnheer! dat ik den zin, welken dit vers mij schijnt te hebben, kortelijk opgeve. Ik wil zulks doen door de volgende omschrijving: Het was overeenkomstig met de deugden van dien God, tot

{==402==} {>>pagina-aanduiding<<}
wiens eere en door wiens magt al, wat er bestaat, het aanzijn heeft, dat Hij, er velen, als zijne kinderen (of zonen), tot een' staat van heerlijkheid in eene toekomende wereld geleidende, derzelver oversten Leidsman ter zaligheid, langs den weg des lijdens, tot de volkomenheid brengen zou. Vraagt gij nu, hoe deze omschrijving met het voorgaande vers strooke, ik beken gereedelijk, u te dien aanzien geen voldoend antwoord te kunnen geven; maar even moeijelijk vinde ik de poging, om er andere uitleggingen van dit vers mede te vereenigen. Het is, zoo als schulz t.d.p. en deszelfs Recensent in de Allgem. Literatur-zeitung, Nov. 1819. bl. 495, ook verklaard hebben, eene van die plaatsen des Nieuwen Testaments, welke tot dusverre in het duistere iggen.
En zie daar, Mijnheer! hetgeen ik de vrijheid genomen heb, u te schrijven. Neem het aan als een bewijs van de opmerkzaamheid, waarmede ik uwe verhandeling gelezen heb. Voorts hope ik dezen brief zoo gesteld te hebben, dat dezelve in een onzer Tijdschriften veilig kan geplaatst worden. Verkiest gij echter, dat dezelve ongedrukt blijve, ook dit zal ik mij laten welgevallen. Ik eindige met u te verzekeren van de hoogachting, waarmede ik mij noeme

Amsterdam,
10 Mei 1827.

Uw Weleerw. dienstwilligen Dienaar w.a. van hengel.




Hoogeerwaardig, Hooggeleerd Heer!

Ik heb mij zeer vereerd gevonden met de letteren, waarin het u behaagd heeft, mij uwe aanmerkingen mede te deelen over mijne verklaring van Hebr. II:10, en zou die gewis eerder beantwoord hebben, ware ik niet, op het onverwachtst, overvallen geworden door eene bedenkelijke ongesteldheid, welke mij voor eenige dagen te bedde heeft geworpen, waarvan ik vreesde niet weêr te zullen opstaan. Doch, door Gods goedheid, ben ik

{==403==} {>>pagina-aanduiding<<}
daarvan zoo ver gebeterd, dat ik dezen schrijven kan.
Ik verblijde mij, dat mijne verhandeling aanleiding tot uwe aanmerkingen gegeven heeft, en ben zoo ver af van er tegen te zijn, dat zij in de Vaderlandsche Letteroefeningen worden opgenomen, dat ik ze integendeel heden aan den Heer Redacteur, met gepast verzoek tot plaatsing, (onder uw welnemen, met bijvoeging van dezen) zal toezenden: want ik wil geene oorzaak zijn, dat het geletterd Publiek van deze keurige vrucht uwer penne verstoken, en niet in de gelegenheid gesteld worde, om daarin nieuw bewijs te zien van de uitstekende geleerdheid, letterkennis, scherpzinnigheid, het juist oordeel enz., waardoor Gij u, sedert lang, in den eersten rang geplaatst hebt onder de Uitleggers der Schriften van het Nieuw Verbond. Voorts: uwe oplettendheid getrokken, in sommigen uwe goedkeuring weggedragen, in anderen uwe tegenspraak gewekt te hebben, acht ik voor mij zoo vereerend, als ik het dwaas zou oordeelen, het mij tot schande te rekenen, door u, in het een of ander, te worden te regt gewezen. Om nu met u in een breed en scherp onderzoek te treden, in hoe ver dit het geval zij, is mij niet alleen thans onmogelijk, maar ik zoude mij ook, buiten mijne tegenwoordige ongesteldheid, daarvoor wel gewacht hebben. Ik ben nooit zoo verwaand geweest, dat ik mij zou hebben kunnen verbeelden, daartoe genoegzame bekwaamheid te bezitten; en, daar ik nu, sedert meer dan zes jaren, een zeer sukkelend leven heb geleid, en mij met geene ernstige letterstudie hoegenaamd heb kunnen bezig houden, en, in mijnen nu ruim zesenzeventigjarigen ouderdom, mijne vermogens, en vooral mijn geheugen, zoodanig verzwakt en gesleten zijn, dat ik niet, dan bij vlagen, eenigen geringen arbeid, welke weinig inspanning vordert, kan verrigten, zou het onverschoonlijke vermetelheid in mij zijn, in zulk een onderzoek te komen. Gelief u derhalve tevreden te houden met het volgende.
Schoon ik nog niet kan toestemmen, dat διὰ met den vierden naamval achter zich altijd om zou moeten beteekenen, en Gij zelf daarop ook niet dringen wilt, zoo

{==404==} {>>pagina-aanduiding<<}
wil ik ook niet hardnekkig staande houden, dat men het, in den tusschen ons betwisten tekst, niet kan toelaten; mits men er dan geen' zin aan hechte, waartegen de aanmerkingen, om welke ik het verwierp, gelden zouden. Of dan echter de beteekenis zou moeten zijn tot wiens eere, laat ik hier nog onbeslist. Gelijk ondertusschen de uitspraak, dat het stoutheid in onze Overzetters geweest zou zijn, wanneer zij het om niet altijd gebruikten, door uw toegeven merkelijk verzacht is, zoo vertrouw ik ook, dat Gij erkennen zult, dat het wat hard klinkt, de invoering van Pleonasmen van zulken aard, als ik hier voorstelde aan te nemen, voor niets meer, dan een kunstgreep, te houden. Ik betuig zoo veel afkeer, als Gij, te hebben van het invoeren van Pleonasmen, wanneer men daardoor iets van belang poogt te verdonkeren, of uit den tekst te doen verdwijnen; doch dat is hier het geval volstrekt niet: want, of men het om wien en door wien hier alzoo collective neemt, als ik het wilde, of niet, het geeft of neemt volstrekt niets in den zin van den tekst, vooral tot het einde, waartoe ik er mij van bediende: en, zoo men ooit Pleonasmen onderstellen mag, is het, denk ik, hier geoorloofd, daar het toch waarheid blijft, dat, als men zijn verheven gevoel niet juist en, naar zijnen wensch, niet krachtig genoeg weet uit te drukken, men zich dikwijls, en dat vrij natuurlijk, van meer woorden bedient, dan men behoeft. Maar nog meer: Is, in de woorden, om welken alle dingen zijn, en door welken alle dingen zijn, de herhaling van alle dingen niet onbetwistbaar pleonastisch? En mag dan het vermoeden, dat in om welken en door welken mede een
plconasme schuilt, een kunstgreep heeten?
Met veel minder, of liever geene, bedenking stem ik u thans toe, dat vele kinderen tot heerlijkheid leidende gebragt kan worden tot hem, dat is God. Uwe aanmerkingen voldingen het genoegzaam. Maar of het nu daardoor reeds uitgemaakt zeker is, dat men het daartoe brengen moet, laat ik in het midden. Als ik toch dus vertaal, of liever omschrijf: het betaamde hem, om wiens

{==405==} {>>pagina-aanduiding<<}
wijze oogmerken te dienen, en door wiens bestellinge alles is, wat velen zijner kinderen tot heerlijkheid leidt, (hetgeen mij hier eigenaardiger blijft dunken, dan het gewag van alle dingen, die bestaan, of aanwezig zijn) zie ik niet, dat dit geen' zeer goeden zin oplevert, zonder dat ik dan toevlugt behoef te nemen tot de onderstelling, dat men hier die onnaauwkeurigheid van stijl aantreft, welke men, nu en dan, bij de Grieksche Schrijvers ontmoet, en zonder welke onderstelling de gewone uitlegging onaannemelijk is. Ook moet ik aanmerken, dat, om die uitlegging, de gewone vertaling nog twee invullingen heeft buiten den tekst. Zij luidt: dat hij, vele kinderen tot heerlijkheid leidende, den oversten Leidsman hunner zaligheid door lijden zoude heiligen. Dit dat hij en zoude drukt de Grieksche tekst niet uit, en men kan, of moet, zonder dat, en letterlijk vertalen (wanneer ook het dubbelzinnige van den grondtekst zoo na mogelijk behouden blijft): het betaamde hem, om - en door welken alle dingen zijn, vele kinderen tot heerlijkheid leidende, den oversten Leidsman - door lijden te heiligen.
Wat nu dat heiligen betreft: Gij schijnt mij toe, de vertaling door voleindigen goed te keuren, maar niet de verklaring daarvan door laten omkomen of sterven. Op uwe aanmerkingen hierover diene: 1. dat ik laten hier in geen' anderen zin, dan in dien van doen, verstaan wilde hebben, en erken, dat ik beter zou hebben gedaan, zoo ik het laatste woord gebruikt had; en 2. dat ik toesta, dat ik, door laten of doen sterven, den zin van voleindigen niet volkomen heb uitgedrukt, alsof het voleindigen alleen in 's Heilands dood bestaan had, daar het zeer zeker den overgang tot eene betere wereld, en dus het inleiden in heerlijkheid, insluit. - Gij verklaart door lijden, bij omschrijving, door langs den weg des lijdens; doch ik zie niet, dat wij hier omschrijving behoeven, daar door lijden op zichzelf duidelijk genoeg is; en, wilde men er iets anders voor stellen, dan zoude mij door doodslijden, of door het lijden des doods (uit het vorige vers) meer behagen. - Voleindigen wilt Gij

{==406==} {>>pagina-aanduiding<<}
omschreven hebben door tot de volkomenheid brengen; maar dan behoeft men nog weder omschrijving tot bepaling van den zin van het woord volkomenheid: want, zoo men daardoor dan niet verstaat den staat der heerlijkheid, drukt het de meening van den tekst, volgens hetgeen Gij zelf te regt beweert, niet uit. Ik stelde daarom liever, als overstaande tegen tot heerlijkheid leidende, tot zijne heerlijkheid brengen. - Doch dit zijn omschrijvingen; en, als wij niet omschrijven, maar vertalen, weet ik niets beters te geven, dan ik nu genoeg heb aangewezen.
En hiermede, Mijn Heer! heb ik de eer u te verzekeren, dat ik met de meeste hoogachting ben
Uw Hoogeerw. Hooggel. zeer dienstwillige Dienaar

Rotterdam, 25 Mei 1827.

adr. stolker.




Berigt, wegens den, in het jaar 1825, na de aanwending der moxa, uit longtering herstelden lijder.

(Vervolg en slot van bl. 371.)

Ik heb het noodig geoordeeld, de hoofdzakelijke geschiedenis der laatste braakziekte hier in te lasschen, opdat het blijken zoude, dat de herstelling uit de longtering tot het laatste oogenblik des levens (dat is, gedurende een verloop van 1½ jaar) zich heeft staande gehouden; en ik twijfel niet, of men zal het met genoegen opgemerkt hebben, dat, niettegenstaande de schokken en bloedsophoopingen, welke de longen, ten gevolge van het onbedwingbaar braken, ondervonden, er niet alleen geene hernieuwing der bloedspuwing heeft plaats gegrepen, maar ook, dat er niet één verschijnsel is opgetreden, dat eenig overblijfsel uit de vroegere longziekte aanduidde; zoodat men zich heeft kunnen overtuigen, dat de dood des lijders geheel onafhankelijk is geweest van de

{==407==} {>>pagina-aanduiding<<}
vroeger bestaan hebbende longtering, en alleen deszelfs grond heeft gevonden in eene geheel nieuw bijgekomene ziekte, namelijk in de, door het podagra veroorzaakte, ontstekingaardige en in koudvuur geëindigde aandoening der maag.
Was het belangrijk, den voordeeligsten gezondsheidstoestand na de aanwending der moxa te zien wederkeeren, en, met opzigt tot de longen, onveranderd tot aan het einde des levens te zien voortduren, - het was niet minder gewigtig, zich na den dood te mogen overtuigen wegens de gesteldheid der longen, zoo wel als der maag; ten einde ons te kunnen verzekeren, dat wij niet gedwaald hadden, zoo min in de bepaling van de soort en zitplaats der genezene ziekte, welke ik als longtering beschreven heb, als in de bepaling van de natuur en zitplaats der laatst plaats gevonden hebbende ziekte, welke ik als ontstekingaardige, in koudvuur getermineerde aandoening der maag heb opgegeven. Ik verzocht om deze reden verlof tot de opening van het kadaver, hetwelk door de achtingwaardige Weduwe, uit aanmerking van het nut, dat uit deze onderzoeking zou kunnen voortspruiten, heuschelijk werd toegestaan, waarvoor haar Ed. bij dezen, in naam der menschheid, openlijke dank wordt betuigd.
Daar het er op aankwam, dat de lijkopening met de meestmogelijke naauwkeurigheid geschiedde, heb ik het pligt geacht, om mijnen, met het ontleedmes zoo vertrouwden Vriend, den Heer j.l.c. schroeder van der kolk, thans Hoogleeraar te Utrecht, te verzoeken, mij in dezen wederom ten dienste te staan, in de overtuiging, dat het ook voor zijn Hooggel. niet onbelangrijk zijn kon, de uitkomst te aanschouwen der voorheen op mijnen voorslag in het werk gestelde kunstbewerking, en te zien, of deszelfs bepaling van de zitplaats der longziekte, door de Hoorbuis van laennec te voren aangeduid, ook bij de lijkopening zou bevestigd worden. Mijn verzoek werd door zijn Hooggel. gereedelijk ingewilligd, en de lijkopening ver-
{==408==} {>>pagina-aanduiding<<}
rigt op den 2 December, waaromtrent ik het volgende heb aangeteekend.
1o. Bij de eerste ontblooting des ligchaams trof ons de welgevoede toestand van hetzelve, voornamelijk in de borststreek, die met vleesch en vet zoo goed gevuld was, dat men geene ribben zag doorpuilen.
2o. Alle deelen vertoonden zich in hunne natuurlijke gedaante, uitgezonderd de buik, die, van het kraakbeenig verlengsel des borstbeens en valsche ribben af, aanmerkelijk opgezwollen zich voordeed, en, geheel bruin en loodkleurig, met menigte vlekken bezet was, ten bewijze van in denzelven gevormd bederf.
3o. Bij de doorklieving der uitwendige borstbekleedselen ontmoetten wij eene zeer dikke laag vet en gezonde welgevoede spieren.
4o. De kraakbeenderen der ribben waren te eenemale verbeend, zoodat het niet mogelijk was, dezelve met een mes te doorklieven, maar zij met veel geweld moesten verbroken worden.
5o. Na het wegnemen des borstbeens, met de daaraan gehechte verbeende kraakbeenderen, zagen wij, met geene geringe voldoening, zoo gezonde longen, dat wij reeds terstond mogten opmaken, dat in dezelve geene oorzaak des aanwezigen doods bestond; ja dat wij bijkans in twijfel zouden hebben kunnen geraken, of er wel ooit eenige wezenlijke ziekte in dezelve bestaan had. Dadelijk na den toegang der uitwendige lucht vielen zij overal gelijkmatig te zamen; hare kleur was gelijkvormig overal donkerblaauwachtig of loodkleurig, en nergens was, op het eerste gezigt, eenig spoor van vastgroeijing te ontdekken.
6o. Ook toen wij, bij een meer opzettelijk plaatselijk onderzoek, iedere kwab derzelven, zoo wel der linker als der regter zijde, afzonderlijk bevoelden en openden, vonden wij de geheele linker long en de twee benedenste kwabben der regter in een' volkomen gezonden staat, en geene de minste blijken van eenige vroeger plaats gehad hebbende ziekelijke aswijking opleverende.

{==409==} {>>pagina-aanduiding<<}

7o. Anders was het met de bovenste kwab der regter long: want, behalve dat zij door een zeer dik en stevig schijnvlies onder de eerste ware rib, ter plaatse waar voorheen de vomica door middel der Laennecsche Hoorbuis ontdekt was, en boven welke de moxa geappliceerd was, aan den binnenwand der borstholte was vastgegroeid, leverde zij, nadat zij voorzigtig door het mes was losgemaakt, de duidelijkste kenmerken op van een' vroeger plaats gehad hebbenden, doch vergroeiden etterzak. Hare oppervlakte vertoonde eene aanmerkelijke ingezonkenheid, die van de overige gezonde oppervlakte der longen hierin verschilde, dat zij geheel rimpelachtig zamengevallen zich voordeed, ten bewijze dat er verlies van zelfstandigheid binnen in dezelve had plaats gehad. Wanneer men dezelve met de vingers zamendrukte, voelde men eene aanmerkelijke verdikking van het inwendig weefsel, welke in deszelfs midden harder, en naar den omtrek zachter zich liet aanvoelen. Toen wij dezelve doorgesneden hadden, zagen wij in het midden van hare zelfstandigheid eene harde, wit-grijsachtige, kalkaardige massa, ter grootte van bijkans een' halven duim, overal aan het longenweefsel naauw vastgegroeid, zoodat er volstrekt geene ruimte overschoot ter bevatting van eenig uitgestort bloed of afgescheiden slijm of etter, waarvan zich ook zoo min hier ter plaatse, als in het overig gedeelte der kwab, iets ontdekken liet, even weinig als er verder eenige blijken zelfs van de minste kalkaardige ontaarding te vinden waren.
Zoo ik vertrouwe, is door deze vermelding van het gevondene in de borstholte van het kadaver nu ook a posteriori met zekerheid te besluiten:
1o. Dat de lijder eertijds inderdaad geleden heeft aan eene longziekte, verzeld van vernietiging of vertering van longenzelfstandigheid.
2o. Dat de zitplaats dier vertering (de etterzak) bij het leven behoorlijk herkend, en naauwkeurig aangeduid is door de aanwending der Laennecsche Hoorbuis.

{==410==} {>>pagina-aanduiding<<}

3o. Dat het geneesmiddel (de moxa) ter juiste plaatse is aangewend.
4o. Dat het bestaan der kenteekenen eener vroegere plaatselijke longenvertering juist onder de plaats, waar de moxa geappliceerd is, met regt doet besluiten, dat de vernietiging dier vroegere ziekte inderdaad door de moxa bewerkstelligd is geworden.
5o. Dat de lijder dus van eene lengtering hersteld is geworden.
6o. Dat, daar er tegenwoordig geene ziekelijke ontaarding in de longen te vinden is, welke als oorzaak van den dood des lijders kan worden aangemerkt, er dus met regt mag voorondersteld worden, dat wij, afgaande op de verschijnselen der laatstgemelde braakziekte, (namelijk, het braken zelf, de ligte, doch spoedig gewekene pijnlijkheid in de maag, de zwarte tong, enz.) de oorzaak des doods, zoo zij kan aangewezen worden, buiten de longen zullen moeten aantreffen.
Ten einde ook hieromtrent overtuigd te worden, opende de Heer van der kolk, op mijn verzoek, de buiksholte.
Na het doorklieven van hare bekleedselen, drong de maag, door inwendig ontwikkelde luchtvormige vloeistof sterk opgezet, met kracht naar voren. Hare kleur was donker, paarsrood. Voor het overige zag men op hare uitwendige oppervlakte niets onnatuurlijks. Geopend zijnde, kwam er uit dezelve eene zoo verschrikkelijk stinkende luchtsoort te voorschijn, dat het bijkans niet mogelijk was, adem te halen, en welke in een' hoogst zamengepersten toestand moet verkeerd hebben, alzoo zij, in zeer weinige oogenblikken, niet slechts het groote vertrek, waarin wij ons bevonden, maar, door de reten der deur heengedrongen, spoedig het geheele huis met eene afgrijselijke doodlucht vervulde.
De binnenwanden der maag, sterk door bloed gekleurd, leverden alle blijken van veelvuldige bloedophoopingen in haar sijn vaatgestel. Aan de kleine bogt der maag, digt

{==411==} {>>pagina-aanduiding<<}
bij de cardia, op de hoogte, waar den 27 November eene kortdurende pijnlijkheid gevoeld was, was hare oppervlakte met eene los aanhangende zwarte stof overtogen, die zich door den rug van het mes gemakkelijk liet afvegen. Er was voor het overige geene structuur-ontaarding zigtbaar, en er bevonden zich, behalve eene zeer geringe hoeveelheid slijmerig water, geene zelfstandigheden hoegenaamd in de maag.
De milt, lever en galblaas vertoonden zich volkomen gezond.
De overige ingewanden hebben wij niet onderzocht, dewijl wij geene reden hadden, iets buitengewoons in dezelve te vermoeden, en wij ook reeds dat gevonden hadden, waar het ons eigenlijk om te doen was; namelijk, dat de oorzaak des doods buiten de borstholte te vinden was, en wel bijzonderlijk in de maag, ten gevolge van eene op zichzelve bestaande, en van eigendommelijke oorzaken afhangende, ontstekingaardige ongesteldheid, die in koud vuur was overgegaan; gelijk bij het leven door de diagnostiek was aangewezen.
Ik hoop door het voorgedragene aan mijne verpligting jegens den lezer, en zoo ook aan de begeerte van velen voldaan te hebben, die, reeds van ter zijde het overlijden des lijders gehoord hebbende, zoo dikwijls hun verlangen geuit hadden, om uitvoerig met de geheele toedragt van al het gebeurde en gevondene bij den lijder ingelicht te worden.
Ik zou dus mijn berigt kunnen eindigen. Ik moet echter, ter voorkoming van misvatting en misbruik van het met eene zoo gelukkige uitkomst bekroond geneesmiddel, den lezer doen opmerken, dat, schoon ik, in dit Tijdschrift (Oct. 1825), de ziektegeschiedenis als voorbeeld ter navolging openlijk bekend heb gemaakt, ik daarbij in geenen deele bedoeld heb, de moxa als een algemeen en onfeilbaar middel tegen alle soorten van longtering, bij alle physisch van elkander verschillende voorwerpen, aan te prijzen.
Ik geloof volstrekt aan geene universaal-middelen. Ik

{==412==} {>>pagina-aanduiding<<}
geloof, dat de fijnere organisatie van het ligchaam niet bij alle menschen dezelfde is, maar dat zij nog heden ten dage, zoo wel als ten tijde van hippocrates en galenus, bij onderscheidene individus verschilt, en niet alleen tot verschillende vatbaarheid en voorbeschiktheid tot ziekten aanleiding geeft, maar ook eene verschillende gevoeligheid in de ziekten zelve bij iederen lijder veroorzaakt, en dat een en hetzelfde geneesmiddel niet bij alle menschen eene gelijke uitkomst kan te weeg brengen, maar noodwendig bij den eenen nuttig, bij den anderen schadelijk zijn moet.
Ik geloof, dat er onderscheidene soorten van longteringen zijn, die alle, op eene haar passende wijze, bijzonder behandeld moeten worden. Mijn lijder had eene longtering ten gevolge van plotseling ontstane bloedspuwing; anderen bekomen longtering ten gevolge van inwendige voorafgegane inslammaties, exsudaties, tuberkels, enz. enz. Mijn lijder had een zenuwzwak ligchaam met weinig reactie; anderen zijn bloedrijk en prikkelbaar. Mijn lijder had slechts ééne plaatselijke ontaarding in de longen, als grondslag der tering; bij anderen zijn twee, of ook wel alle de longenkwabben te gelijker tijd ziekelijk aangedaan. Bij velen is eene te sterke levensdadigheid der vaste deelen, vooral der longen en van het hart, - bij anderen eene ontaarding der vochten oorzaak der tering. Bij sommigen ontstaat zij als primaire, bij anderen als secondaire ziekte. Bij velen komt zij als eene enkelvoudige, bij anderen als eene zamengestelde ziekte voor, enz. enz.
Doch, ieder rationele praktijk uitoefenend Geneesheer weet beter, dan ik vlugtig in weinige regelen hier ter neder kan schrijven, hoe oneindig, als 't ware, de longtering, zoo wel als andere ziekten, in soorten gewijzigd kan worden; zoodat ik niet behoef, hieromtrent verder mij uit te laten. Maar ieder Geneesheer zal dan ook overtuigd zijn, dat ik de moxa niet als een algemeen onfeilbaar middel heb willen opgeven; maar dat ik geene andere bedoeling gehad heb, dan hunne aandacht van nieuws te vestigen op een middel, hetwelk in onbruik

{==413==} {>>pagina-aanduiding<<}
geraakt was, en toch, zoo als het geleverde voorbeeld geleerd heeft, in staat is, nog aan den rand van het graf krachtdadig te helpen. Dat dan niet, door verkeerde opvatting van de voorgedragene ziektegeschiedenis, aanleiding tot verkeerde toepassing geboren worde, en het zoo nuttig middel niet door misbruik op nieuw in onbruik gerake, maar, ter juiste plaatse en tijd aangewend, voor vele lijders nog een heilrijk middel moge blijven, is mijn hartelijke wensch.

Levensbijzonderheden van Lord Cochrane.

Alexander Lord cochrane is de oudste zoon des Graven van dundonald, die, gelijk eertijds de beroemde Markies van worcester, zijn leven aan allerlei soort van ondernemingen en uitvindingen, welke hem nuttig of roemrijk voorkwamen, toewijdde. Zijne moeder was de dochter van Kapitein gilchrist, een' Zeeöfsicier van ongemeene verdiensten. Hij werd geboren op den 27 December 1775; en, na het ontvangen eener goede opvoeding, werd hij gesteld onder het opzigt van zijnen oom en pleegvader, den Admiraal Sir alexander cochrane.
Na in Amerika en in de baai van Biscaye als Midshipman gediend te hebben, werd hij Luitenant, en klom trapswijze op tot den rang van Kapitein. Zijne eerste krijgsdaad had plaats in 1801, wanneer hij, op de hoogte van Barcelona, eenen Spaanschen brigantijn, den El Gamo, aangreep, en bij entering veroverde. In den loop diens zelfden jaars maakte hij drieëndertig schepen buit.
Kort daarna werd hij Post-captain, en heesch zijne vlag op de Pallas van 32 stukken. Met dit schip viel hij drie Fransche vaartuigen aan van 18, 22 en 24 stukken, en dwong dezelve, het op strand te zetten. In Mei 1806 landde hij op de kust van Frankrijk aan het hoofd zijner manschap, en vernielde een groot aantal wachtposten. Eenige dagen later veroverde de Pallas een Fransch fregat.
Na een' gelukkigen kruistogt voor dat jaar naar Plymouth terugkeerende, las hij eene oproeping der kiezers voor Honiton, die een' rijken en aanzienlijken Kandidaat verlangden, om hun vlek te vertegenwoordigen. Lord cochrane begaf zich onmiddellijk derwaarts, en bood zijne diensten aan, maar

{==414==} {>>pagina-aanduiding<<}
werd niet gekozen. Deze teleurstelling belette hem niet, andermaal te Honiton zich te laten vinden, bij de ontbinding van het Parlement, veroorzaakt door den dood van pitt, en thans zegevierde hij; maar dit nieuwe Parlement ging nagenoeg terstond weder uiteen. Nu plaatste hij zich in de rijen voor Westminster. Zijne mededinging maakte een' sterken indruk bij het publiek, en hij nevens Sir francis burdett werden gekozen.
Bijkans gelijktijdig benoemd tot het bevelhebberschap over de Imperial, een fregat van 40 stukken, werd hij onder de bevelen gesteld van den Admiraal collingwood, wiens eskader de haven van Cadix blokkeerde. Op den 1 Julij 1808 veroverde hij het kasteel Mongal, een' belangrijken post tusschen Barcelona en Girona. Vervolgens hernam hij op de Franschen de vesting Roses.
Bij zijne terugkomst van de Spaansche kust ontving Lord cochrane van den Admiraal gambier Instructiën ter vernieling der Fransche vloot, gestationneerd op de groote reede van Rochefort. In deze zoo gevaarlijke onderneming betoonde hij eene inderdaad ongemeene dapperheid, koelbloedigheid en stoutheid. Terwijl de vijand zich in de haven veilig waande, nam hij voor, hem door eene allergeduchtste uitbarsting aan te vallen. Hij deed in ledige tonnen 1500 vaatjes buskruid pakken, en daar bovenop 3 à 400 vuurpijlen en 2 à 3000 granaten. De tonnen waren aan elkander verbonden met kabels en ijzeren banden; en men vulde de ruimten aan met vochtige aarde, ten einde het geheel, van voren tot achteren, zoo hecht, als mogelijk was, te maken, en des te grooter kracht aan de losbarsting te geven. Lord cochrane had de stoutheid, zich op dit werktuig der verwoesting te plaatsen, met een Luitenant en vier matrozen, en naderde met zijn' brander de vijandelijke linie, de kustbatterijen braverende, die hem met gloeijende kogels konden beschieten. Toen cochrane zijne verschrikkelijke machine zoo nabij mogelijk aan den vijand had gebragt, beval hij zijner manschap, zich in de boot te werpen, en sprong daar zelf in, nadat hij den brand in den vuurpijl had gestoken, die, naar zijne berekening, hem 15 minuten tijds zou vergunnen, om de uitbarsting te ontkomen. Maar, daar de wind sterk was aangewakkerd, verteerde de vuurpijl al te schielijk, en 9 minuten waren naauw verstreken, toen de ontzettendste losbarsting plaats greep, welke ooit menschelijke kunst verzen, gevolgd

{==415==} {>>pagina-aanduiding<<}
van het gelijktijdig opvliegen van ongeveer 400 bommen en 3000 granaten, een' metaalregen vormende, die in alle rigtingen nederviel. Gelukkig bleef onze tweede nelson behouden; maar hij had de smart, getuige te zijn van den dood zijns Luitenants, die in de sloep den geest gaf, uitgeput van vermoeidheid en stikkende in de golven, die onophoudelijk op dezelve nederstortten. Van de vier matrozen, waren twee op het punt van om te komen, zijnde hun behoud langen tijd twijfelachtig. Toen Lord cochrane de Imperial bereikt had, ging hij onmiddellijk tot den aanval over; en hij was de éénige der Engelsche scheepsbevelhebbers, die langer dan een uur in de haven vertoefde, waar hij de Calcutta nam. Behalve dit vaartuig, verloren de Franschen drie linieschepen; terwijl het overige hunner vloot deerlijk gehavend, of genoodzaakt werd, het op strand te zetten.
Weinig tijds na deze krijgsverrigting werd cochrane benoemd tot Ridder van het Bad, en keerde naar Londen terug, om de vruchten zijner dapperheid in te oogsten.
In Februarij 1814 kwam van Douvres een persoon, de valsche tijding brengende van buonaparte's dood, met oogmerk om de fondsen te doen rijzen. Lord cochrane, naar men zegt, maakte met denzelven gemeene zaak. Het Comité van de Beurs vervolgde hem, als ook de Heeren butt, random de berenger, cochrane johnstone en zes anderen, wegens het plegen van bedrog, door de verbreiding van valsche geruchten. De zaak werd gebragt voor het Hof van 's Konings Bank, op den 8 Junij 1814, en alle de aangeklaagden schuldig verklaard. Op den 21sten werd hun het vonnis voorgelezen. Lord cochrane werd veroordeeld tot eene geldboete van 1000 pond st., eene gevangenis van 12 maanden, en, nevens de Heeren berenger en butt, een uur te pronk staan aan de kaak, vlak voor de Beurs van Londen. De overige medepligtigen werden allen veroordeeld tot eene geldboete en gevangenis, behalve cochrane johnstone en alexander mac-rea, die vrijgesproken werden.
Den 5 Julij werd eene voordragt gedaan in de Kamer der Gemeenten, tot uitwerping van Lord cochrane: deze verscheen, en hield eene verdedigingsrede. Na langdurige debatten ging de voordragt door, met eene meerderheid van 140 tegen 44 stemmen.
Den 16den werd hij, voor Westminster, met eenparige stemmen herkezen.

{==416==} {>>pagina-aanduiding<<}

Ter gelegenheid eener voordragt, door Lord ebrington, betrekkelijk de tentoonstelling van Lord cochrane aan de kaak, berigtte Lord castlereagh aan de Kamer, dat dit gedeelte van het vonnis hem door de Kroon was kwijtgescholden.
Ten gevolge van eene vergadering der Badridders, waar eene volmagt werd opgemaakt, waarbij francis townsend werd geregtigd, om Sir thomas, gemeenlijk genoemd Lord cochrane, van de Orde uit te schrappen, begaf zich de Heer townsend, op Donderdag 12 Augustus 1814, naar de kapel van Koning hendrik VII, in de Abdij van Westminster, en beklom eene daartoe aangebragte ladder, ten einde de banier van Lord cochrane, tusschen die van Lord beresford en Sir brent spencer geplaatst, af te nemen. Zijne wapens werden losgeschroefd van derzelver plaats in het koor, en zijn helm, pluim, mantel en degen, met al de overige teekenen der Orde, van den wand gerukt. Thans volgde het meest vernederende der plegtigheid; de banier van Lord cochrane werd met den voet buiten de kapel geschopt, van de trappen af, die derwaarts geleiden, door den Heer townsend, wapenkoning der Orde. Niets dusdanigs had plaats gegrepen, sinds de instelling der Badörde in 1725.
Nadat Lord cochrane eenigen tijd in den kerkervan 's Konings Bank had gezeten, ontsnapte hij; en, op den eigen' dag zijner ontkoming, verscheen hij in de Kamer der Gemeenten, om den eed afte leggen, als Afgevaardigde voor Westminster. Terwijl hij zich daar bevond, kwam de Heer jones, de Cipier, met eenige dienaren der Policie, en, hem met geweld wegvoerende, bragt hij hem weder naar de gevangenis, en sloot hem op in de pijnkamer, alwaar zijne gezondheid zoo spoedig ondermijnd werd, dat men verpligt was, hem meerdere vrijheid te verleenen. Niet dan na verloop der 12 maanden verliet hij den kerker.
Het gaf Lord cochrane, te midden zijner vernederinge, eenige voldoening, zijne Committenten eene inschrijving te zien openen voor het bedrag der geldboete; en, ofschoon niemand voor meer dan één stuiver teekende, was de som in weinig tijds vol en de boete betaald.
Op den dag zijner bevrijding verscheen hij andermaal in de Kamer der Gemeenten, legde den eed af, en kwam juist bij tijds, om zijne stem uit te brengen tegen eene verhooging

{==417==} {>>pagina-aanduiding<<}
van jaarwedde ten behoeve van den Hertog van cumberland: door eene zeldzame toevalligheid, staakten de stemmen, en de zijne besliste de verwerping des voorstels.
Het zal geene verwondering baren, dat Lord cochrane, na het verduren van zoo vele vernederingen, bedacht was, om zijn vaderland te verlaten. De Onafhankelijken van Zuid-Amerika hadden een' Admiraal noodig. Plegtig nam hij, met een feestelijk onthaal, afscheid van zijne Committenten, en scheepte zich in, om zich te gaan stellen aan het hoofd der vloot van Chili.

De rattenval.

(Vervolg en slot van bl. 385.)

Sansovino's karakter had, bij al zijne gestrengheid, eene tint van luimige edelmoedigheid. Het zou hem bezwaarlijk geweest zijn, zelfs om eene belangrijke misdaad, eenen schelm te laten opknoopen, die onder de galg nog een' bijzonderen moed vertoonde, of een' geestigen zet uitkraamde. En, in weerwil van den bitteren spot, dien hij zich van het gezelschap moest laten welgevallen, kwam hem het geval zoo kluchtig voor, - een Kardinaal, die in eene rooversherberg het braadspit draaide, waaraan een geheele troep ganzen te gelijk smoorde, onder het bestendig kijven der besprengende kokïn! - dat het hem op dit pas bijkans voorkwam, dat hij al te ernstige maatregelen had genomen.
‘Nu,’ zeide pezzali, toen de Legaat nader trad, ‘het begint er dan toch eindelijk naar te gelijken, dat wij wat te eten zullen krijgen; maar dit zeg ik u, wij hebben daartoe niet meer dan een uur tijd over; alsdan zij elk gereed om op te breken. Let intusschen een weinig op de deur, eerwaardige vader! luister, en pas wèl op, terwijl gij draait; want onze waardin heeft het drok: laat u niets ontgaan. Wij willen in dien tusschentijd uw boeltje eens nazien; ik heb reeds menig eene onoogelijke monniksplunje aardig gestoffeerd gevonden; doch, alle respect voor de uwe!’ - ‘Eigen geld,’ hernam de Kardinaal, ‘heb ik niet veel, op zijn meest een twintig paoli, en die moogt gij mij afnemen of laten behouden, dat scheelt mij niet. Eene andere som van zestig kroonen ontving ik van een aanzien-
{==418==} {>>pagina-aanduiding<<}
lijk Heer in Ravenna, om daarvoor te Forli zielmissen voor zijn' overleden broeder te doen lezen; maar dit is toevertrouwd goed.’ - ‘Dank zij den man, die het u toevertrouwde, vriend! Het maakt, wel is waar, voor ieder slechts drie kroonen; evenwel, voor den dag er mede!’ - ‘En vreest gij dan niet ook voor de tijdelijke gevolgen van zulk eene gewelddadigheid?’ vroeg de Kardinaal, toen de spreker zijne sabel trok: ‘Meent gij, dat hij, voor wiens naam gij allen siddert, - hij, die in Ravenna gebiedt, slapen zal, terwijl gij in de nabijheid zijner heerschappij zulk een bedrijf oefent?’ - ‘Wie gebiedt dan in Ravenna?’ hernam pezzali, met eenen lach, waarin verachting en de bitterste wrok om den voorrang streden: ‘Dat ware toch kluchtig! Wie zou een enkel woord van deze gewelddadigheid te Ravenna kunnen verluiden, ten zij door onze grootmoedigheid? Zoo wij iets te vreezen hadden, wie zou ons beletten, een' ouden
gek, als gij zijt, aan stukken te houwen? Hoor, heer priester! ik wil u iets in 't oor fluisteren - 't is een geheim - zeg het aan geen' sterveling weder - gij moogt immers geene biecht verklappen: hij, die in Ravenna gebiedt, weet in dit oogenblik alles van u, wat hij ooit van u vernemen kan; en gelijk uw lot in onze handen is, hetgeen toch wel zeker het geval schijnt, zoo is zijn ondergang even zeker!’
De naam sansovino, op dusdanig eene plaats uitgesproken, was een tooverwoord, waarmede men den Duivel zelv' konde dagvaarden. Dit wist de Legaat, en hij sprak dat woord: een geest gelijk de zijne liet zich, wanneer één stap hem gelukt was, zelss door het uiterste gevaar van het verder gaan niet asschrikken; maar - op dit antwoord was hij niet voorbereid. Had men hem herkend? - Hij blikte het vertrek rond. - ‘Nu, wat zoekt gij in uw' rokzak, knaap? Wat hebt gij daar verstoken?’ vroeg een pootige kerel, die, onder pezzali, bij het rot in eenig aanzien scheen te staan. - Het asgesproken teeken vertoonde zich nog niet. De Kardinaal haalde zijne beurs voor den dag. Wat hij antwoordde, was nu vrij onverschillig; maar hij had nog hoop, zoo hij den beslissenden slag nog eene poos vermogt op te houden. ‘En gij wilt u bij den Legaat beklagen?’ zeide pezzali; ‘wel te verstaan, wanneer wij u het leven sparen!’ - ‘Maar als ik nu,’ antwoordde sansovino, die op dit oogenblik

{==419==} {>>pagina-aanduiding<<}
naauwelijks wist, wat hij zeide; ‘als ik nu eenen eed aflegde, dat ik mij niet zou beklagen?’ - ‘Wanneer gij dusdanig eenen eed aslegdet, zou u sansovino van denzelven ontslaan,’ hernam pezzali grimlagchende; ‘want hij is een priester, en drijft koopmanschap met valsche eeden! Maar, gij gewijde schelm! uwe domheid alleen is uw behoud, en maakt, dat ik liever met u babbel, dan u aan den wand laat spietsen. Gij zult leven, en verlof hebben, om morgen den Legaat op te zoeken; wel te verstaan, zoo gij dan gehoor bij hem kunt krijgen!’ - ‘Het is alzoo niet waar,’ sprak deze met eenige verwarring; ‘het is alzoo niet waar, hetgeen iedereen van hem getuigt, dat elk, die regtvaardigheid van sansovino eischt, dezelve immer bij hem vindt?’ - ‘Ja, wie bloed verlangt, kan het binnen zes uren zien vlieten!’ antwoordde pezzali: ‘Maar, staat er niet geschreven: Wie het zwaard opneemt, zal door het zwaard omkomen? Voor zijnen dood - sansovino's dood - zult gijzelf ons de absolutie geven. De hand van éénen heeft te lang reeds zwaar gelegen op velen; nog dezen nacht is zijn uur gekomen.’ - De Legaat keek den roover vlak in het aangezigt; kwaadaardigheid, wraak, zegepraal spraken uit hetzelve; maar geen spoor vertoonde zich, dat men hem herkend had. ‘Sansovino's dood besloten!’ zeide hij; ‘'t is onmogelijk!’ - ‘Wij zeggen het u evenwel,’ hernam lagchende de onderbevelhebber: ‘Ga, verraad ons - uwe fortuin is gemaakt, zoo gij kans ziet, uwen meester te redden!’ - ‘En acht hij zich niet veilig?’ vroeg sansovino weder. - ‘o Ja!’ was het wederwoord, ‘dat denkt de trotschaard altijd, en bevindt toch in het eind, dat hij zich heeft
misrekend. In dit oogenblik smeedt hij aanslagen tegen het leven van hen, die nog vóór middernacht zijn eigen leven in hunne handen zullen hebben. Hij droomt van zegepraal; hij kittelt zich, dat de nakomelingschap zijnen naam prijzen, en hem als den hersteller van misbruiken, als den straffer van misdaden, naar welke geen zijner voorgangeren het waagde onderzoek te doen, dankbaar zegenen zal. En echter zweeft thans reeds de dood boven zijn hoofd - vervolgt hem in zijn paleis, in zijne tuinen, op zijne legerstede - vervolgt hem, en zal hem treffen!’
Deze bedreiging stelde den Kardinaal schier gerust, met

{==420==} {>>pagina-aanduiding<<}
betrekking tot zijnen tegenwoordigen hagchelijken toestand; maar dezelve wenkte op een meer verwijderd gevaar, waarvan hij zich geen denkbeeld konde vormen. ‘De Legaat is dus thans te Ravenna?’ vroeg hij. - ‘Hij is te Ravenna,’ was het antwoord: ‘En anthio altieri is te Ravenna - en ippolito di marialva - en maffeo torelli, en zoo vele anderen, die hij beleedigd en verguisd heeft. En welhaast zullen nog meer anderen daar zijn, en zekere lieden ook, die zichzelve veiligheid verschaffen en hunne wraak koelen willen.’ - ‘En waarop kan dat uitloopen?’ hernam de vermeende priester: ‘Waarop gaat gij uit, dan op uwen eigen' ondergang? Hebben niet zoo velen reeds dusdanige onbedachte ontwerpen met den dood geboet? De lijfwacht, bij voorbeeld, die buiten aan de poort van sansovino's paleis staat’.... ‘Zij is getrouw,’ viel pezzali hem in het woord: ‘Maar, wat zal zij hem baten tegen verraders, van welke hij daar binnen omgeven is? Verraders, die den moed niet hebben, om zelve hem het licht uit te blazen, maar die hem verkocht hebben. Hoe! waarom is het onmogelijk? waarom kan het niet zijn? Uwe eigene oogen zullen getuigen zijn. In spijt van den eed van uwen stand, zult gij eenmaal bij eene dappere daad tegenwoordig zijn. Gij zult ons behulpzaam zijn, om Ravenna van een' dwingeland te verlossen. Gij zult aanschouwen, met welk gelaat hij, wiens koud bevel zoo velen ten dood heeft gewijd, nu zelf, als het er op aankomt, den dood onder de oogen zal zien. - Hier den beker! Elk van u vulle den zijnen!’ dus voer hij voort, en stak, bij het uitspreken dezer woorden, zijnen dolk diep in de tafel, die voor hem stond: ‘Eene daad als de onze verdient een' waardigen geschiedschrijver; en
daartoe heeft ons de fortuin heden avond den regten man gezonden. Nu, neem den beker - zoo gij nog een oogenblik toest, splijt ik u de hersenpan! Gij zult met ons gaan - in ons gezelschap - juist op dit avontuur. Gij zult het licht dragen, dat ons den weg naar sansovino zal wijzen; de fakkel, die zijn paleis zal in brand steken, wanneer ons werk verrigt is. Welaan dan, drinken wij - wij allen, zeg ik - op het welgelukken onzer roemruchtige onderneming! op den slag, die Ravenna van zijne zwaarste plaag, van zijnen vloek bevrijdt! En moge elke toekomstige tiran in Italië het loon vinden, dat dezen nacht den Legaat sansovino verbeidt!’

{==421==} {>>pagina-aanduiding<<}

Alle zwaarden vlogen uit de scheede, alle bekers werden gevuld en hoog opgeheven, om den aanvoerder bescheid te doen. Den Kardinaal, hoe geresolveerd hij ook ware, begon het bij dezen toast voor de oogen te schemeren; doch hij herstelde zich, en hernam zijne volle tegenwoordigheid van geest, toen hij, een' vlugtigen blik naar buiten slaande, ontwaarde, dat zijne maatregelen thans gereed waren. ‘Ik drink,’ sprak hij nu met eene vaste stem, den beker ter hand nemende; ‘ik drink, daar het zoo zijn moet, op den slag, die Ravenna van zijne zwaarste plaag, van zijnen ergsten vloek verlossen zal! En moge elken toekomstigen Legaat geen ander noodlot wachten, dan in dezen stond den Kardinaal sansovino door den Hemel beschoren is!’
Ter naanwernood had hij dezen dubbelzinnigen toast uitgesproken, of een zacht kloppen aan de deur der hut verkondigde een nieuw bezoek, - alsof zijne bezwering die verschijning in dit oogenblik had opgeroepen. ‘Hij is 't, op wien wij wachten!’ riep pezzali juichend uit. De waard met zijn barsch gezigt opende de deur, en: ‘Welkom, Signor!’ schreeuwden allen te gelijk, één uitgezonderd. Een rijkgekleed man, trotsch binnentredende, wierp zijnen mantel af, en, in het eigenste oogenblik, dat de Ridder den Kardinaal van Ravenna aan den haard der roovers zitten en het werk van keukenjongen verrigten zag, herkende deze zijnen tegen hem zaamgezworenen Opperkamerheer, den Graaf perugino!
Eene enkele minuut moest, in deze gesteldheid van zaken, over zegepraal of dood tusschen beide partijen beslissen. 's Kardinaals tegenwoordigheid van geest redde hem. Perugino, zich ontdekt en verraden wanende, stond daar, aan alle leden als verlamd, gelijk een standbeeld. De valkenblik des Legaats, terwijl hij den nog ongerepten beker aan de lippen hield, viel weder op het blaauwe schijnsel, dat van den rand des kreupelhouts hem tegenflikkerde, en hem verzekerde, dat hij gedekt was. Met een' snellen greep trok hij uit zijne borst een pakje, en wierp dit in het groote vuur, waarbij hij gezeten was. Een slag, gelijk aan den donder des geschuts, volgde, en de opslaande vlam verlichtte alles met een' hellen middagglans. Op ééns vernam men den haastigen tred van krijgsvolk - nog ééne schrede, en deur en venster waren verbrijzeld. Twee schoten, in verwarring door de bende afgevuurd, - zij wisten naauw, waarop - werden door een salvo van de voorste linie eener kompagnie scherpschutters be-
{==422==} {>>pagina-aanduiding<<}
antwoord. Elke opening was bezet met geweren, elk op den kop eens bandiets gerigt. De strijd was geëindigd, bevorens hij nog regt konde aanvangen; de overwonnenen waren ontwapend, en de stervenden afgemaakt.
Twee schoten slechts vielen, gelijk gezegd is, van den kant der roovers - zoo plotseling geschiedde de aanval - het eene miste het doel, en velde den ellendeling, die als waard fungeerde, ter aarde; het andere, door pezzali op den Kardinaal gerigt, had dezen stellig het leven gekost, zoo hij niet, in het beslissend oogenblik, met vaste hand, de pistool en den arm, die dezelve bestuurde, op zijde had geslagen. Nog altijd met den beker in de hand, dien hij op zijn eigen verderf stond te ledigen, nam hij den rooden hoed, het teeken zijner waardigheid, eenen dienaar af, en zette dien op; en, nog in het gewaad eens gewonen priesters, te midden van roovers en zaamgezworenen, stond hij daar, de gevreesde Legaat van Ravenna!
Een edel zelfgevoel fonkelde den Kardinaal ten oogen uit, gepaard met eene uitdrukking van diepe verontwaardiging, toen hij een' blik op den sidderenden en als versteenden perugino wierp. ‘Grijp den verrader!’ riep hij den Officier toe, die de in hinderlaag geplaatste troepen had aangevoerd; ‘bewaak hem, bind hem, snoer hem als een ransel, zamen; maar zorg, dat hij niet ontsnappe! Altieri, torelli, marialva zijn in Ravenna! Doorzoekt zijne kleederen! Zoo, daar zijn de papieren! Gozze, vanelle, peralto, domenichino - goed zoo! - maar de tijd gedoogt geen verder onderzoek.’ Hij wendde zich tot de roovers, en zeide, op den beker wijzende: ‘Wij dronken elkander toe, niet waar? - wij dronken op de bevrijding van Ravenna van deszelfs vloek, - op het welgelukken des beraamden ontwerps, - op de beslissing des noodlots van Kardinaal sansovino! - Uw wensch worde vervuld!’ voer de Legaat op een' ontzettenden toon voort: ‘Calcagno!’ - de scherpregter trad nader - ‘calcagno! hang deze spitsboeven aan de boomen op, die u verborgen hielden - binnen één uur moet er geen spoor van dit vervloekte roofnest meer te vinden zijn! Brengt mijn paard voor - neemt dezen beker mede - hij worde op het geluk mijner opvolgers geledigd, en zal in de Archiven van ons bestuur worden bewaard. - Graas perugino! den vorigen nacht waart gij mijn Kamerheer; de-
{==423==} {>>pagina-aanduiding<<}
zen nacht, en nog een weinig langer, zal Signor calcagno de uwe zijn. - Bonfoi!’ riep de Kardinaal, vertrouwelijk, een' Fransch Officier zijner lijfwacht toe, ‘altijd ferm het gevaar onder de oogen gezien, waar het om veiligheid te doen is! Mijn dol waagstuk heeft mij het leven gered. Middernacht is de tot volbrenging des
snooden aanslags bepaalde stond: jammer ware het, éénen enkelen, die daaraan deel nam, in zijne verwachting te leur te stellen! Wij kunnen nog juist tijdig te Ravenna zijn,’ riep de Legaat, zich op zijn paard werpende, en eene afdeeling wenkende hem te volgen; ‘nog juist tijdig, om er getuigen van te zijn!’
Het was ruim tien ure - het weder was donker, koud en stormachtig, toen de afdeeling ruiters het hol der verschrikking achter den rug had. Toen zij het heuvelig pad opreden, dat van hetzelve naar den rijweg liep, reed de Kardinaal aan de spits zijner dappere schaar, en niet één van dezelve overtrof hem in lengte, niet één van dezelve bestuurde zijn ros met meer kracht en zwier. Maar, toen zij de hoogte hadden bereikt, was het niet meer duister; want de achtergeblevene calcagno was intusschen niet werkeloos geweest. Een wild, rood licht weêrkaatste op hunne wapenrusting van uit de brandende hut; en eenigen van hen, die omkeken, huiverden bij den aanblik van een ander tooneel, dat bij het blaken der vlammen hun ontzettend tegengrijnsde.
De morgenzon ging op over de koolzwarte, verwrongene gelaatstrekken van pezzali en zijne rotgezellen, en op de plek, waar het roofnest had gestaan, was niets meer te zien, dan een hoop asch. De lijken der roovers bleven zonder wacht hangen; want de laatste wijkplaats der misdaad was vernietigd, en geen harer medegenooten meer overig, om dezelve te stelen. Eeuwen zijn voorbijgegaan, en hunne wandaden, maar geenszins hun uiteinde, zijn vergeten. Een stuk lands, dat, in het middelpunt van digte wildernissen, als uitgehakt schijnt, en rondom hetwelk hooge olmen als 't ware een gewelf vormen, is de plek, waar ééns hun geliefd verblijf stond, en bij de landlieden in de omstreken nog altijd bekend onder den naam van - de Rattenval.


{==424==} {>>pagina-aanduiding<<}

Iets over recensiën.

(Brief van X. aan IJ.)

Gij weet, waarde Vriend! dat ik van tijd tot tijd wel eens eene Recensie opstel; en gij schijnt dit, blijkens eene uitdrukking in uwen laatsten brief, niet goed te keuren. Gij hecht aan Recensiën juist niet veel waarde, en begrijpt niet, waarom ik mijnen tijd aan dit werk besteed, daar men er toch, al doet men het ook nog zoo goed, bij de anonymiteit, waarin men blijft, geene eer meê inlegt.
Ik heb reeds lang het voornemen gehad, u daarover eens vertrouwelijk te onderhouden; ik wilde u gaarne voor het korps werven, daar ik verzekerd ben, dat gij met eere dienen zoudt. Maar, al mag mij dat niet gelukken, wil ik toch rekenschap geven van mijn gedrag, dewijl gij dat van uwen kant ook gewoon zijt met openhartigheid te doen.
Ik heb, gij weet het, de gewoonte, om, over hetgeen ik doe, somtijds eens bedaard na te denken. Dat nadenken heeft zoo zijne eigene aantrekkelijkheid, omdat het ons aflost van onzen post, en herinnert, dat wij geene machines zijn, die maar behoeven opgewonden te worden, om blind voort te loopen. Sommigen denken dit wel; maar dat gij het niet denkt, weet ik zeer goed: hoe zouden wij anders elkander verstaan kunnen? Ik dacht zoo ook laatst over den post en de pligten van een' Recensent, en wat men zich daarbij voor moet stellen, als men eene Recensie schrijft. Toen kwam mij ook uw brief voor den geest; en, daar gij de Letteroefeningen leest, (en wie leest die niet?) zend ik u denzelven daarin gedrukt toe. Anderen kunnen deze bladzijden wel overslaan; of zij moesten, even als gij, nog niet regt begrijpen, welk gewigt eene Recensie heeft, en nog tot geen helder inzien in deze zaak gekomen zijn. Zij kunnen mij dan ook op dezelfde wijze antwoorden; en, daar gij wat traag in het schrijven zijt, zal ik alzoo meer kans hebben, mijnen brief beantwoord te zien.
Wat is eene Recensie? Wanneer wij de ondervinding raadplegen, en de Recensiën, die ons de Tijdschriften mededeelen, met elkander vergelijken, dan zou er misschien kans zijn, langs dien weg de voorgestelde vraag te beantwoorden. Ik meen bij inductie en analogie, zoo als men, door cajus, sempronius, corinna en andere personen te vergelijken, en alleen te behouden, wat aan allen gemeen is, tot

{==425==} {>>pagina-aanduiding<<}
het algemeen denkbeeld van een mensch geraakt. Ik heb die oplossing ook beproefd; maar ik ben er nog niet in geslaagd. Veelligt zijt gij of een ander daarin gelukkiger. Maar wanneer ik nu eens eene redenering over het onderwerp, niet over het boek, waarin dat onderwerp behandeld werd; dan weder eene overgeschrevene lijst der hoofdstukken, doorvlochten met stalen of staaltjes of proeven, zoo als men het noemt; of ook uitvallen op personen en oordeelvellingen over Schrijvers, niet over boeken; dan weder complimenten, toegebragt aan algemeen geachte Schrijvers, en ook wel aanbevelingsbrieven van jeugdige Auteurs, Recensiën zag noemen, - dan duizelde mij het hoofd, en ik verkreeg voor de X, die ik zocht, niet dan onbestaanbare waarden. - Er zijn ook wel vele Recensiën, die iets anders zijn, zoo als: een helder en kort begrip der in een werk voorgedragene zaken, in derzelver verband beschouwd; eene beoordeeling van een geschrift volgens den toestand der wetenschap of de regelen der kunst. Ik ben voor mijzelven van oordeel, zonder echter iemand mijn oordeel te willen opdringen, dat deze eigenlijk ware Recensiën zijn, en noem de overigen valsche Recensiën (quasi-Recensiën.) Ziehier eene rangschikking der Recensiën; gij weet, dat ik gaarne rangschik.
Klasse I. Ware Recensiën.
1ste Orde. Inhoudsopgaven. (Ik bedoel wetenschappelijke.)
2de Orde. Beoordeelingen.
Klasse II. Valsche Recensiën.
1ste Orde. Goedwillige. (Te weten jegens de Schrijvers; jegens een boek behoort men altijd goedwillig te zijn.)
1ste Geslacht. Benaauwde Recensiën. (Wanneer men met een voornaam man te doen heeft, wiens invloed men vreest, dien men ongaarne indisponeert, enz.)
2de Geslacht. Uitgeversrecensiën. (Wanneer men den Uitgever, om welke reden dan ook, believen wil.)
3de Geslacht. Aanbevelingsbriefjes. (Voor jeugdige Dichters; prijsverhandelingen van Studenten - zoo zij van de vrienden zijn, enz.)
2de Orde. Kwaadwillige. (Zie de aanmerking bij de eerste Orde; kwaadwilligheid komt alleen in deze Klasse te pas.)
NB. Ik kan de Geslachten nog niet bepalen; zij zijn zeker niet minder, dan die der 1ste Orde dezer Klasse.
3de Orde. Onverschillige. (Zij zijn zeer talrijk, en maken

{==426==} {>>pagina-aanduiding<<}
bijkans eene afzonderlijke Klasse uit; maar ik reken ze onder de quasi-Recensiën.) Hiertoe breng ik onder anderen:
1ste Geslacht. Gemakkelijke. (Zoo wel omdat zij eigenlijk niets zeggen, als omdat zij uit gemak zoo worden opgesteid. Hiertoe behooren de meeste Recensiën van de Revue encyclopédique, om toch eens een voorbeeld te noemen; wij nemen een buitenlandsch Tijdschrift, om geene ergernis te geven, en noemen juist dit te eerder, omdat de daarin voorkomende artikels wel eens in een Nederlanesch Tijdschrift worden overgenomen, en dus derzelver geest als bekend mag worden voorondersteld.)
2de Geslacht. Praatzieke. (Hiertoe reken ik de staal- en proeslijke enz. als Soorten.)
3de Geslacht. Titelrecensiën, enz. enz.
Ik wil hier alleen van de eerste Klasse spreken, en de vraag: wat is eene Recensie? wordt dan veranderd in deze: wat moet eene Recensie zijn?
Het is mij wel eens in het hoofd gekomen, om u over den volmaakten Recensent (de Recensente perfecto) te onderhouden. Zoo iets volmaakts (dat summum) heeft eene bekoorlijke zijde, al is het dan ook enkel denkbeeldig. Ziehier, hoe ik mij de zaak voorstel. Een Recensent moet ten eerste met de behandelde zaak ten naauwkeurigste bekend zijn. Hij behoort de wetenschap, waartoe het boek, dat hij voor zich heeft, in betrekking staat, tot op haar tegenwoordig standpunt, historisch te kennen: hoe is hij anders geschikt, om hetgeen nieuw is van het reeds bekende af te zonderen? Hij moet meer dan dit; hij moet ook over de gronden dier wetenschap wijsgeerig hebben nagedacht. Ten andere - het spreekt wel van zelve, maar schijnt toch te moeten worden herinnerd - moet hij het boek geheel en aandachtig hebben dooriezen, en niet slechts den titel lezen, en voorts in het boek zelve zoo wat bladeren. Daar toch niemand in staat is, op deze wijze van een boek een regt begrip te verkrijgen en den zamenhang der redenering te leeren inzien, zoo ook geen Recensent, ten zij men meene, dat hij daartoe een bijzonder talent of orgaan bezat, hetgeen hem van het overige menschengeslacht onderscheidde. De titel vooral, dikwerf breedsprakig en veelbelovend, behoort hem niet te verblinden: wat toch zou men van een' reiziger denken, die, de herbergen naar het uithangbord beoordeelende, een kroegje voor een groot Heeren-Logement aanzag?

{==427==} {>>pagina-aanduiding<<}

Zulk een Recensent zal onpartijdig zijn, even als de wetenschap. Om haar en om waarheid is het hem te doen: wat reden zou er dan bestaan kunnen, om haar voor eenig ding ter wereld op te offeren? Hij oordeelt niet volgens zijne meening; maar hij oordeelt volgens de voorschriften eener gezonde redeneerkunde en volgens de eischen der wetenschap; hij is slechts de tolk der wetenschap; hij past hare voorschriften slechts toe, en stelt dus elk in staat, om met kennis van zaken zijn oordeel na te gaan. Zijn toon zal ernstig en edel zijn; hij spreekt niet als gebieder, maar hij spreekt als beoefenaar der wetenschap, als vriend der waarheid, tot een wetenschappelijk, beschaafd en waarheidlievend publiek. Slechts dàn, wanneer onkunde en verwaandheid bij eenen Schrijver hand aan hand gaan, is hij het aan zichzelven zoo wel, als aan de wetenschap en aan het publiek verschuldigd, den armhartigen Auteur zonder eenige verschooning aan de kaak te zetten; en, zoo hij hier al eens de Satyre bezigde, wie zou het hem ten kwade duiden, die toch niet vergeet, dat een Recensent een mensch is, eveneens als elk ander Schrijver?
Het zij zoo, dat dit hersenschimmen zijn, maar ik stel mij de zaak zoo voor; zóó moet men recenseren, zal het goed zijn. - Maar nu het nut der Recensiën? hoor ik u vragen. - Als er zóó gerecenseerd wordt, kan dit dan wel twijfelachtig blijven? Een geestig landgenoot noemde de Recensenten voorproevers van het publiek. Het zij zoo! Wie kan alles lezen, bij de menigte van geschriften, die dagelijks de drukpers verlaten? Wanneer nu mannen, die zich aan de beoefening der wetenschappen hebben toegewijd, elk voor zich hun gedeelte nemen uit die menigte, en door korte berigten en oordeelvellingen het publiek in staat stellen, om zelve te oordeelen en te kiezen, en dus tijd uit te sparen, verdienen deze dan geen dank veeleer dan berisping? Eene goede Recensie moet zoo zijn ingerigt, dat men er het boek en deszelfs geest uit kan leeren kennen. Welk een gewigtig voordeel wordt daardoor aan het publiek verschaft! - De Ouden hadden evenwel noch Bibliotheca Critica, noch Atheensch letterlievend Maandschrift, noch Literatur-Zeitungen, en waren toch niet minder gelukkig! - Gij weet het, ik acht de Ouden, even als gij; maar zij bezaten ook de Drukkunst niet, en met deze - dit is, dunkt mij, onbetwistbaar - met deze alleen werden boekbeoordeelingen mogelijk en noodzakelijk.

{==428==} {>>pagina-aanduiding<<}

Wel verre dan, dat ik Recensiën voor eene inbreuk houde op de vrijheid der letteren, zoo geloof ik, dat zij alleen in een vrij Gemeenebest der Letteren bestaanbaar zijn. - De Recensenten zijn voorproevers; goed, maar zij zijn daarom nog geene tongfabrikanten, en elk, die een goed gehemelte heeft, kan na (ja ook wel vóór) hen proeven en smullen zoo veel hem lust. - De Recensenten oordeelen; men moet vrij in zijn oordeel blijven: weg met dien dwang! - Ik vat die redenering niet. Is daarom mijn oordeel gebonden, omdat een ander geoordeeld heeft? Ik moest dan al zeer zwakhoofdig zijn. - De Recensenten deden beter met de Schrijvers onder de hand hunne aanmerkingen mede te deelen. - Of zij er beter aan deden, weet ik niet; dat weet ik, dat het publiek er niet bij winnen zou; zij schrijven hoofdzakelijk voor het publiek, niet voor den Auteur; wil deze zijn voordeel doen met hetgeen zij op zijn werk naar waarheid aanmerken, het staat hem vrij. Zijn boek is echter gedrukt; een oordeel over dat boek mag dan ook wel gedrukt zijn. Hierin in niets onbillijks.
Maar de anonymiteit, waarachter men schuilt? - Ik houde haar voor verkieslijk; want, gelijk ik reeds zeide, het is niet volgens zijne eigene individualiteit, dat men behoort te oordeelen; het is noch A. noch B., maar het is de wetenschap, die door een' harer beoesenaren oordeelt. Daarenboven is, bij het noemen van namen, de klip der benaauwde Recensien moeijelijk te vermijden. De Recensie moet echter altijd zóó zijn opgesteld, dat men bereid zou zijn, als zulks geëischt wierd, zijn' naam te noemen.
Alle aanvallen op Recensiën zijn, naar het mij voorkomt, onbeduidend. Zeg vrijuit, en toon het met de stukken aan, dat die, dat gene, dat vele Recensiën niets deugen. Ik heb er niets tegen. Maar daarom blijven toch de Recensiën goed, in het algemeen beschouwd. Duizend aanvallen tegen bijzondere gevallen doen hier niets af tegen de zaak, waarover gehandeld wordt. Men bewijze ons, dat eene goede Recensie onnut is, dat zij eene aanmatiging is, enz. Ik vrees, dat men het niet zal kunnen.
Gij weet nu, waarde Vriend! hoe ik over de zaak denk; ik heb gezegd, wat mijn hart mij ingaf. De zucht, om nuttig te zijn voor mijn vaderland en voor de wetenschap, die ik beoefen, doet mij soms de pen als Recensent opvatten. Ik vind in dien arbeid op zichzelven weinig aangenaams; ik

{==429==} {>>pagina-aanduiding<<}
doe het met den wil, om het zoo goed te doen als mij mogelijk is, zonder eenige partijdigheid, daar ik niet weet, waarom ik die zou koesteren; ik doe het, hoewel ik verzekerd ben, dat anderen het oneindig beter zouden kunnen, die er zich, zoo als gij b.v., aan schijnen te willen onttrekken. Heeft mijne redenering u tot een ander begrip gebragt, deel dan met mij ook in dezen letterarbeid, gelijk in zoo vele andere. Gij zult er uw vaderland mede verpligten. Hebt gij bedenkingen, onthoud ze mij niet; mogelijk antwoord ik u daarop dan op dezelfde wijze als ik nu doe; mogelijk ook zwijg ik er op, gelijk gij weet, dat ik doe, als onze gevoelens op sommige punten al te zeer uiteenloopen, dan dat ik hopen zou, die te zien zamenvloeijen. Geloof mij intusschen steeds, enz.




Brief van Vindex Grotianus aan den redacteur der Vaderlandsche Letteroefeningen.

Mijn Heer!

Ik ben ten hoogste verontwaardigd over de Recensie, welke Gij, in uw No. I van dit jaar, gegeven hebt van het onschatbaar boek, door welks uitgaaf Mr. i. da costa, die steeds voortgaat, het publiek, door zijnen keurigen letterarbeid, te verpligten, zich op nieuw bij hetzelve verdienstelijk gemaakt heeft; ik meen zijne Voorlezingen over de Handelingen der Apostelen. Welk een ellendeling, die toont geen aasje gezond verstand te bezitten, en volstrekt geen gevoel te hebben van het ware en schoone, heeft die recensie geschreven? Zulk een gouden kleinood, hetwelk, op elke bladzijde, den man, als een wonder van schranderheid en gadelooze geleerdheid, kenmerkt, als een prulschrift te behandelen, dit verraadt de verachtelijkste domheid en buitensporigste kwaadaardigheid. Ik zeg, dat hij zelf een allerjammerlijkste prul is, buiten staat, om zulk een doorwrocht werk te beoordeelen. En zie me zulk eene verfoeijelijke kwade trouw eens! Juist geen woord te reppen van datgeen, 't welk het diepe inzigt van den onvergelijkelijken man, in schier alle vakken van wetenschap, en in het schatten der kundigheden en verdiensten ook van de allergeleerdsten, zoo uitmuntend doet kennen. Ik ben er dan gruwelijk over geërgerd! Maar ik wil het wereldkundig maken, en, zoo Gij het niet plaatsen wilt, dan zal ik het

{==430==} {>>pagina-aanduiding<<}
aan den Opperbaas, aan den Recensent ook der Recensenten, zenden, of ik zal het openlijk laten aanplakken. Foei! zulk eene onregtvaardigheid moet voor al wat lezen kan ten toon gesteld worden, opdat men zich leere schamen. Vraagt Gij: wat is het dan? Gij zoudt dat wel weten, zoo Gij, gelijk betaamde, zelf de boeken laast, die Gij recenseren laat. Nu zal ik het u dan duidelijk zeggen. Het is, wat Gij, op bladz. 11 van de gewigtige aanmerkingen, welke het schoone werk van da costa versieren, lezen kunt, wegens den befaamden huig de groot. Daar staat dit: ‘Het is onbeschrijfelijk, hoe veel kwaad deze geleerde, maar oppervlakkige en inderdaad nietige arminiaan, in alle vakken, waarin hij gearbeid heeft, (Letterkunde alleen misschien uitgezonderd) tot nog op den, huidigen dag, zoo door zijne gevoelens, als door den invloed en bestiering, die hij met zijn grooten naam uitoefent, veroorzaakt heeft.’ - Wel nu, Mijn Heer! wat zegt Gij? Als u dit geen onweêrleggelijk bewijs is, dat de Heer da costa een man is, die alleen dien zoo beruchten de groot beter weet te beoordeelen, dan zij allen te zamen, die, sedert twee eeuwen, door de geheele wereld heen, Geleerden genoemd zijn geworden, dan zijt Gij zelf, met uw verlof, een groote botterik. Hebben zij allen dien de groot, dien quidam, gelijk een Hollandsch Staatsman, die hem meê het land hielp uitjagen, hem reeds in 1632 noemde, niet, als een wonder en een monster van geleerdheid, hoog geroemd? Zijn zij niet allen onuitputtelijk in zijnen lof geweest? Noemde hem de een niet een Orakel, de ander een licht der wereld, de derde een gewrocht, in welks
voortbrenging de natuur zichzelve overtroffen heeft, enz.? Beweerden zij niet, dat hij en erasmus de twee grootste mannen waren, welke Nederland, ja Europa, ooit voortbragt? Waren er onder deze Lofblazers niet, die zeiden, dat er na aristoteles geen man van zoo algemeene kennis was opgestaan, en die hem boven de Italiaansche en andere Geleerden, ja boven varro en zelfs cicero stelden? Had hij, naar hun oordeel, de salmasiussen, de scaligers, de casaubonussen, de lipsiussen, de vossiussen, en wie verder, in het rijk der letteren, roem hadden, niet overtroffen? niet alleen meer geweten, dan honderd anderen te zamen? en zelden zij niet, dat hij in de meeste wetenschappen dieper was ingedrongen, dan velen der genen, die zich geheel en al slechts aan ééne wetenschap, in het bijzonder, hadden

{==431==} {>>pagina-aanduiding<<}
overgegeven? Meenden zij niet, dat voor hem, even als voor erasmus, een standbeeld, of, gelijk voor andere minder groote mannen, een praalgraf behoorde opgerigt te worden; gelijk hij het laatste dan ook, nu vóór eene halve eeuw, in de Nieuwe Kerk te Delft, nabij dat van den Vader des Vaderlands, willem den eersten, verkregen heeft? - Gij, Mijn Heer! zult dat alles misschien zoo niet weten; maar een zekere Mijn Heer cattenburgh heeft, met nog een ander, zijn Leven, in een dik folio-boek, beschreven, en daarin kunt Gij al dit gebrom lezen, op bladz. 425 en verder, en, zoo Gij er nog meer van weten wildet, kon ik u eene gansche ceel van Schrijvers opgeven. En nu! Mijn Heer da costa heeft de moeite genomen, om dien grooten quidam op de schaal van zijn oordeel te wegen, en heeft bevonden, dat hij maar een oppervlakkige en nietige arminiaan geweest is, die, in alle vakken, waarin hij gearbeid heeft, (Letterkunde, misschien, alleen uitgenomen) zeer veel kwaads gedaan heeft, daar er zoo vele duizenden geweest zijn, die, als Regtsgeleerden, zich, door zijn Regt van Oorlog en Vrede en zijne Inleiding tot de Hollandsche Regtsgeleerdheid, welke men als Orakelboeken heeft uitgevent, jammerlijk bij den neus en tot allerlei ongerijmdheid hebben laten leiden, - of, als Godgeleerden, door zijne Uitleggingen der Heilige Schrift, welke men als de besten prees, die bèstonden, en door zijne andere godgeleerde schriften, tot allerlei
ketterijen, en inzonderheid tot de pestige Arminiaansche gevoelens hebben laten vervoeren, - of, door zijne Geschiedenissen, allerlei leugens op de mouw hebben laten spelden, enz. enz. Dat alles nu, waarvoor de gansche wereld, tot hiertoe, blind was, heeft de eenige Heer da costa alleen doorzien. Vraagt Gij, waardoor een zoo nietig Arminiaan zoo vele mannen, die anders nog al eenigen roem hebben, tot op den huidigen dag, zoo heeft kunnen begoochelen? Wel, dat zegt u de Heer da costa ook al duidelijk. Hij heeft dat gedaan, zoo door zijne gevoelens, als door den invloed en de bestiering, die hij met zijnen grooten naam uitoefende: want, toen hij met zijne nieuwe en vreemde gevoelens voor den dag kwam, hadden de botterikken van zijnen tijd er nooit van gehoord; zij waren er van verzet, en, dewijl zij ze niet beoordeelen konden, en ze hun, om de nieuwheid en vreemdheid, behaagden, namen zij ze gretig aan, verspreidden ze, en prezen hem daarom hemelhoog, waardoor dan anderen, zeer gemakkelijk en natuurlijk,

{==432==} {>>pagina-aanduiding<<}
verleid werden, om ook hoog wegens hem te gevoelen, en alzoo moest hij wel een' grooten naam krijgen. Zoodat Gij klaar ziet, dat hij dien naam kreeg door zijne gevoelens, en dat zijne gevoelens, door den invloed en de bestiering van dien naam, eer hij denzelven nog had, werden aangenomen!
Doch lang genoeg den gek geschoren! - Wie heeft denkbeeld van zotter buitensporigheid, belagchelijker verwaandheid, en dommer tentoonstelling van zichzelven, dan dat hij, die, zoo de groot nog leefde, niet waardig zou zijn, om in zijne schaduw te staan, hem, wien al, wat, in de geletterde wereld, ooit eenigen, en zelfs den grootsten naam had, voor onvergelijkelijk verklaarde, een oppervlakkig en nietig Arminiaan durft heeten? en dat hij, die, om zijne eigene hoogste oppervlakkigheid en nietigheid, van dag tot dag dieper zinkt in het oordeel van al, wat eenige gegronde kennis en roem heeft, van den man, wiens groote verdiensten en nuttige werkzaamheid, bij allen, die bevoegd zijn om daar uitspraak over te doen, nooit naar waarde geprezen kunnen worden, durft schrijven, dat hij in genoegzaam alle vakken, welke hij bewerkt heeft, onbeschrijfelijk veel kwaads heeft veroorzaakt? - Doch ja: hij heeft bewerkt, en bewerkt nog dagelijks, na zijnen dood, meer en meer, door den invloed en de bestiering, die hij met zijn' naam uitoefent, dat men het Theologisch Nonsens, de fanatieke zotternijen, enz. van eenen da costa cum suis niet meer hooren en verdragen wil. Hinc illae lachrymae! Vanhier al dat gejank, al dat gesnork, al dat marktgeschreeuw! Men wilde zoo gaarne zelf zich eenigen naam verkrijgen, dien men niet, dan door het verkleinen van de verdiensten van anderen, te bekomen weet, en daardoor zijnen aanhang vergrooten. Maar daarin staat hun de verlichting, vooral door eenen de groot aangebragt, in den weg; en daarom moet hij gelasterd en, zoo mogelijk, in minachting gebragt worden. IJdel pogen, dat zich alleen de domheid als mogelijk kan voorstellen! Wel, laten zij zich daarmede tevreden houden, dat zij nu, en voor den
toekomenden tijd, de vermaardheid van de frans baltussen, de jacob boehmen en dergelijken, of die der triglanden, fruitieren, leydekkers enz. verwerven, en door alle weetnieten en dweepers worden aangegaapt. - Wat hun aanhang betreft, die moge door zulken allengs versterkt worden; maar, daar zij zich dagelijks langs hoe bespottelijker, door hunne liefdeloosheid en hun liegen en

{==433==} {>>pagina-aanduiding<<}
lasteren langs hoe verfoeijelijker, en daardoor, in weerwil van hun gedurig schreeuwen: des Heeren tempel, des Heeren tempel, des Heeren tempel zijn dezen! langs hoe verdachter maken, als zulken, die er niets van meenen, en slechts alles in verwarring zoeken te helpen, zullen zich allengs allen, die braaf zijn, en hun gezond verstand nog niet geheel verzaakt hebben, en die zich in den beginne, om hun vroom gelaat, bij hen voegden, van hen afzonderen, om niet met hen, als gekken, of wat erger nog, uitgejouwd te worden, en alle hunne reputatie te verliezen. Hetwelk, om hunnes zelfs wil, zoo ras mogelijk geschiede!

25 Mei, 1827.

vindex grotianus.

Verschijning van de schim van Samuël aan Saul.

Dramatisch Fragment.



saul. De Tooveres van Endor. 
saul, alleen. 
Zoo stilde dan mijn ramp des Hemels toorn misschien, 
Wijl Hij me in 't eind vergunt, de toekomst in te zien! 
Ja, voor mijn oog zal dra de heldre waarheid lichten. 
Maar ach! wat zal het boek des noodlots mij berigten? 
Wordt van dat schriklijk boek, met raadselen vervuld, 
't Geheim niet door den tijd allengs van zelf onthuld? 
Wat drift bezielt u dan, den tijd vooruit te streven, 
En eerder, dan gij moogt, dat zwart geheim....? Om 't even! 
Ik stond reeds veel te lang, in nacht en duisternis, 
De wraak eens arms ten doel, die onweêrstaanbaar is. 
Weg met de onzekerheid! Wat lot mij sta te vreezen, 
'k Wil liever met één' blik geheel mijn vonnis lezen. 

(De Tooveres van Endor komt op.) 
Zijt gij 't, voor wie de tijd zijn toekomst heeft onthuld? 
Zijt gij 't, die Isrels Vorst zijn noodlot melden zult? 
Tooveres. 
Ik ben 't. 
saul. 
Wie zijt gij? Spreek! 

{==434==} {>>pagina-aanduiding<<}

Tooveres. 
De tolk van 't Eeuwig Wezen. 
saul. 
Beef, zoo gij mij bedriegt! 
Tooveres. 
Gij zelf, o Saul! moogt vreezen! 
saul. 
Wat kondigt gij mij aan? 
Tooveres. 
Uw vonnis. 
saul. 
Spreek! 
Tooveres. 
o God! 
Waarom verkoost ge mij, om tolk te zijn van 't lot? 
Waarom mij, zwakke vrouw! Mijn kunne, altijd vreesachtig..... 
Ach! kies uit Isrels volk een' held, die, sterk en krachtig, 
Het vonnis van uw wraak den Koning hooren doe! 
Wie ben ik....! 
saul (met verwondering.) 
Godsgezant! ik zie u beven? - hoe! 
Uw tranen vloeijen! - Ha! 'k ben door een vrouw bedrogen! 
Tooveres. 
Verdelg dan in mijn hart, o God! het mededoogen! 
saul. 
Waant gij door dwaas beklag mijn' moed ter neêr te slaan? 
Tooveres. 
'k Ben nog, mijns ondanks, met uw droevig lot begaan; 
Nog weigert mij mijn tong..... 
saul (toornig.) 
Spreek! is 't in uw vermogen; 
Gij tergt mijn ongeduld. Spreek, of ontwijk mijne oogen! 
Tooveres. 
Hoe gaarne ontvlood ik u! Voor eeuwig, o mijn Vorst! 
Verborg ik 't wreed geheim des noodlots in mijn borst, 
Indien ik zulks vermogt. Maar 'k voel mij voortgedreven 
Door eene onzigtbre Magt. Hier baat geen tegenstreven! 
Gods Geest ontvlamt mij! Ja, 'k voel thans mijn tong ontboeid, 
En 't vuur van 's Hemeis toorn, dat mij de borst ontgloeit! 

(Met ijzing.) 
Ha! welk een bloedig licht straalt eensklaps mij in de oogen! 
Het schittert al te sel... Ik kan het niet gedoogen... 

{==435==} {>>pagina-aanduiding<<}

Stil.. stil... de toekomst voert haar zwart geheim mij aan. 
Wat mengeling van deugd, van ramp, van euveldaân! 
Hoe woelt het all' dooreen! Maar... 'k zie de schimmen rijzen! 
Wat leidsman zal den weg mij in dit doolhof wijzen? 
'k Zie Saul!... 'k zie Michol!... u, rampzaalge Jonathan! 
'k Zie David!... Ach, mijn Vorst! 
saul (bevende.) 
Vervolg! wat ziet gij dan 
Aan David, Michol, Jonathan en mij gebeuren? 
Tooveres. 
De schimmen nadren mij; de zwarte nevlen scheuren; 
Ik zie hem ... ja, hij is 't! - wat glans, die 't oog verblindt! 
saul. 
Wien ziet gij? 
Tooveres. 
David. 
saul. 
Hoe! 
Tooveres. 
Hij is 't! Hij overwint! 
Wat glans straalt van hem af! wat luistrijk zegevieren! 
Ik zie de Koningskroon.... 
saul. 
Wel nu! 
Tooveres. 
Zijn hoofd versieren! 
saul. 
Wat zegt gij, snoode! Hoe! de kroon op David's hoofd? 
Tooveres (droevig.) 
'k Zie u, rampzalig Vorst! van 't levenslicht beroofd! 
Gij, jeugdig osser, valt! - 'k Zie alles rouw betuigen, 
En Cades palmen zelfs de kruinen nederbuigen! 
Genà! o God! genâ! Ach, wend het wraakzwaard af! 
Strekt Saül's zware ramp hem niet genoeg tot straf? 
Helaas! daar velt de dood hem zonder mededoogen! 
Een traan van medelij' vloeit zelfs uit David's oogen! 
saul. 
Niet verder! 't Is genoeg; 'k heb reeds te veel verstaan! 
Tooveres. 
Uw zoon, o Saul!... hij wordt om 's vaders euveldaân 
Verstooten. 'k Zie de gunst des Hemels van hem keeren. 
't Geslacht, door God gedoemd, mag langer niet regeren. 
De schepter, u ontrukt..... 

{==436==} {>>pagina-aanduiding<<}

saul (haar driftig in de rede vallende.) 
'k Gebied u, zwijg terstond! 
Tooveres. 
Niet ik, o Koning! neen, God zelf spreekt door mijn' mond! 
Van uw onwaardig hoofd zal hij de rijkskroon rukken; 
't Geslacht van Juda zal den Koningszetel drukken, 
En al de zegen, eens aan uw geslacht beloosd, 
Wordt dubbel uitgestort op David's roemrijk hoofd. 
Hoe schittert David's eer! Regtvaardig zegevieren! 
Zijn stam schiet loten uit, die sterk en welig tieren. 
Ik zie.... een God.... Hef aan, o heilge maagdenrij! 
Klink, hemelsch harpgeluid, in hemelmelodij! 
Doe luid, tot 's aardrijks eind, Vorst David's luister hooren, 
En juich! - een Zoon van God wordt uit zijn' stam geboren! 
saul. 
Uw dolheid gaat te ver! Gij blindt mijn oog niet, neen! 
Bedrog en huichlarij blinkt door uw smaadtaal heen. 
God zelf gaf mij den troon. Zou God zijn woord ooit schenden? 
Tooveres. 
Gij hebt zijn' toorn verdiend, door u van Hem te wenden. 
saul. 
Waan niet, dat ge ongestraft uw' Koning hebt bespot! 
Tooveres. 
Nooit wankelt, wat gebeur', de heilge wil van God! 
saul. 
Weet gij, wat lot u wacht? - Ik kan mij wraak verschafsen. 
Tooveres. 
Dra zal uw eigen arm uwe eigen misdaân strafsen. 
Ja, eer nog dezen dag de zon ter kimme daalt, 
Zal God, die mij bezielt, - zal God, wiens woord niet faalt, 
Vervullen, wat ik sprak! - Mijn hart moet u beklagen. 
Vaarwel, rampzalig Vorst! 

(Zij wil gaan.) 
saul (houdt haar met geweld tegen.) 
Toef! antwoord op mijn vragen! 
De maat van mijn geduld is vol. 'k Wil in deez' stond 
Den snooden laster van uw' huichelenden mond 
Beschamen. Antwoord mij, en noem mij de euveldaden, 
Die op mijn hoofd den last van 's Hemels gramschap laden, 
Zoo gij 't verborgne weet! - Spreek nu; geene uitvlugt baat; 
Of sidder voor de straf, die u te wachten staat! 

{==437==} {>>pagina-aanduiding<<}

Tooveres. 
Nog houdt een dikke nacht die gruwelen omtogen; 
Maar, wat geen stervling kent, ligt bloot voor de alziende oogen 
Des Hemels. Terg hem niet! 
saul. 
Neen! Spreek, indien gij 't weet! 
Tooveres. 
De schim van Samuël is tot bescheid gereed. 
saul. 
De schim van Samuël? - Wat mag uw oogmerk wezen? 
Tooveres. 
Kunt gij het zelf, o Vorst! in bloedig schrift niet lezen? 
saul. 
De schim van Samuël! - Wat wil die schim van mij? 
Tooveres. 
Wie stiet het vlijmend staal hem in de borst? 
saul. 
Wie? 
Tooveres. 
Gij! 
saul (woedende, en met zijne lans op haar aanvallende.) 
Ha, monster! dit 's te veel. Ik zal mij wraak verschaffen, 
En uw vermeetle taal en schandlijk lastren straffen! 
Sterf, snoode! en zeg, dat ik met uw bedreiging spot; 
Zeg dit aan Samuël, zeg dit aan uwen God! 
Zeg, dat gij werdt gestraft.... 

(Op het oogenblik, dat hij haar wil treffen, ziet hij de schim van samuël; de lans ontvalt zijne hand; hij deinst terug.) 
God! 'k Zie een schim mij nadren! 
Verschriklijk staart hij me aan! - Ha! 't bloed stolt mij in de adren! 
Hij is 't! 't is Samnël, o God! dien ik ontwaar! 
Vergeving, bloedig spook! - Ja, 'k ben uw moordenaar! 
Hoe! na zoo langen tijd.... zie ik uw bloed nog stroomen? 
Zijt gij uit 's afgronds nacht om wraak tot mij gekomen? 
Is 't om mijn eerloos bloed, dat ge uit het graf verschijnt? 
Uw offer is gereed. - Stoot toe! - Maar...hij verdwijnt! - 

(Bij deze laatste woorden verdwijnt de Tooveres.) 

Naar het Fransch van de la martine.

van starkenborgh stachouwer.


{==438==} {>>pagina-aanduiding<<}

Dichtregelen, uitgesproken bij gelegenheid van de laatste wintervergadering van het Antwerpsch departement der Maatschappij tot Nut van 't Algemeen.


Welkom, reine vreugdekweekster! 
Welkom, dartle minontsteekster! 
Lieve Lente, zijt gegroet! 
Gij, die aller ziel verovert, 
En eene aandrift in ons toovert, 
Die den boezem zwellen doet, 
Nog eens welkom! - uit uw zalen 
Doet gij weêr een' hemel dalen, 
Vol van wellust, vol van vreugd; 
Kracht, en groei, en bloei, en leven 
Is het aardrijk weêrgegeven, 
En het menschdom juicht verheugd. 
 
Nu naar buiten, waarde vrinden! 
Laat geen muf vertrek ons binden. 
Lang genoeg aan korter dag 
't Oog gewend, het hart verbonden, 
En de winteravondstonden 
Bij het koolvuur doorgebragt. 
Nu naar buiten! - vooglenkoren 
Doen ons reeds hun zangen hooren, 
't Bosch weêrgalmen van hun lied; 
Zaadjes kiemen, weiden groenen, 
En een keur van veldplantsoenen 
Streelt ons door het schoonst verschiet. 
Ziet, hoe reeds der boomen topjes 
Nederhellen, en hun knopjes 
Openbersten, vol van vrucht; 
Ziet, wat plantjes, korts aan 't treuren, 
Reeds de hoofdjes opwaarts beuren, 
Voor geen koude meer beducht; 
Ziet, hoe welig 't groene koren 
Reeds uit de omgeploegde voren 
Opschiet, en den landman streelt; 
Ziet, hoe, door geen' band bedwongen, 
Reeds het vee, den stal ontsprongen, 
In de klaverweiden speelt! 

{==439==} {>>pagina-aanduiding<<}

Haast, omstuwd van lenteluchtjes, 
Ambergeuren, rozenzuchtjes, 
Daalt de Bloemenkoningin, 
En komt hof en haag versieren; 
Dan zal 't menschdom hoogtijd vieren, 
Drinkt het hemelwellust in. 
Op! het stadsgewoel ontweken; 
Op, mijn vrinden! vliedt de streken, 
Waar de zorg de vreugd verbant: 
Vreugde, door geen zorg omgeven, 
Vreugde, waar genot van 't leven, 
Woont slechts op het zalig land. 
 
Ja, wij zullen, zonder blozen, 
Onder 't groene lommer poozen: 
's Winters eischen zijn betracht; 
Ieder heeft, naar zijn vermogen, 
Met het reinste doel voor oogen, 
't Outer offers aangebragt. 
Laat, wien 't lust, naar grootheid zwoegen! 
Ons dat onvervalscht genoegen, 
Dat zoo zacht het hart doorwoelt; 
Ons dat denkbeeld, zoo vol waarde: 
‘Naar mijn krachten hier op aarde 
Heb ik 's menschen heil bedoeld.’ - 
O!... maar hoort de vooglen sluiten! 
Op, mijn vrinden! nu naar buiten, 
Waar het aardrijk, nieuw getooid, 
Alwat ooit de zinnen streelde, 
Rein genoegen, hemelweelde 
Mild voor onze voeten strooit. 
Ja, mij dunkt, ik zie u zweven 
Door de lommerrijke dreven, 
Meerder zalig ieder uur; 
'k Zie een' traan uw wang besproeijen; 
'k Hoor van uwe lippen vloeijen: 
‘Eer den Schepper der Natuur!’ - 
Zóó gestemd, mijn waarde vrinden! 
Zult ge op 't land een' wellust vinden, 
Door geen wisslend lot gestoord; 
Zóó gestemd voor menschenwaarde, 
Geeft ge aan de aarde, wat aan de aarde, 
Geeft ge aan God, wat God' behoort. 

{==440==} {>>pagina-aanduiding<<}

Gaat, mijn vrinden! gaat in vrede! 
Neemt op 't land 't bewustzijn mede 
Van een onbevlekt gemoed! 
Zamelt kennis, zamelt schatten, 
Die meer glans in zich bevatten, 
Dan der Vorsten goud of goed! - 
Daalt dan, met zijn korter dagen 
En zijn bulderende vlagen, 
Eens de norsche Winter neêr, 
Vindt gij, hier te zaam vergaderd, 
't Beeld, dat meest de Godheid nadert, 
Liefde voor de menschheid, weêr! 
 
j.p. korthals. 


Jacobus de I en de prediker.

Deze Koning had de kwade gewoonte, bij de geringste aanleiding geweldig te vloeken en te zweren. Op eenen Zondag viel hem, op eenen uitstap, eensklaps in, eenen vermaarden Leeraar in de nabuurschap te gaan hooren, en hij begaf zich onverwacht naar de kerk, waar deze reeds den kansel had betreden, en juist zijnen tekst aflas. Maar, toen hij den Koning gewaar werd, gaf hij zijner rede terstond eene andere wending, en hield eene scherpe strafpreek tegen de schandelijke gewoonte van zweren en vloeken. Na geëindigde godsdienstoefening trad de Koning naar hem toe, betuigde hem zijne bijzondere tevredenheid, maar gaf hem tevens zijne verwondering te kennen, dat een zoo groot Kanselredenaar zich zoo verre van zijnen tekst had verwijderd. ‘Naardien uwe Majesteit,’ antwoordde de vrijmoedige man, ‘zich van zijnen weg verwijderd had, achtte ik het mijn pligt te zijn, mij insgelijks een weinig van den mijnen te verwijderen.’ En jacobus drukte, getroffen, hem de hand.




Grafschrift der moeder van den Engelschen minister Canning op haren echtgenoot.


Uw deugd en mijne smart - geen woorden spreken ze uit. 
Dat spoedig ook, mijn George! uw graf mijne asch besluit'! 
Voor liefde en trouw, als de onze, heeft God ten loon bereid 
Het zalig wederzien bij Hem in de eeuwigheid. 
 
IJ. 







{==441==} {>>pagina-aanduiding<<}

Mengelwerk.

Iets over en uit eene verzameling van Nieuw-Grieksche volksliederen, naar Fauriel, Sheridan En Müller.

Door J.W. Ijntema. (*)

Onlangs kwam mij, toevallig, een Engelsch werkje van sheridan in handen, getiteld: The Songs of Greece. Deszelss inhoud bekoorde mij. Van eenen Franschman, c. fauriel, ontleende sheridan zijne stof. Daarna leerde ik den arbeid des Duitschen Geleerden, wilhelm müller, kennen, wien almede de Chants populaires de la Grèce moderne van genoemden fauriel ten grondslag dienden zijner Neugriechische Volkslieder. Het Fransche werk van fauriel bleef mij tot dusverre onbekend; maar het Engelsche van sheridan en het Hoogduitsche van müller verschaften mij de welkome aanleiding tot een, zoo ik mij vleije, eenigzins ongemeen en niet onbelangrijk onderhoud, waarvan aan beide laatstgenoemden alzoo goeddeels de eere toekomt.
Het is hier sprake, M.H., van Grieksche Poëzij, en wel van hedendaagsche Grieksche Volkspoëzij. Voorzeker een, in deze dagen, wel niet geheel onbelangrijk

{==442==} {>>pagina-aanduiding<<}
voorwerp! Niemand toch onder hen, wien vrijheid en menschenwaarde ter harte gaan, (en welk regtgeaard Nederlander zou te dezen onverschillig zijn?) kan den bloedigen worstelstrijd van dit zoo lang en zoo jammerlijk verdrukte Volk, aan welks Geschiedenis zich zoo vele groote herinneringen hechten, zonder innige deelneming aanschouwen. ‘Griekenland immers,’ gelijk zeker Schrijver zich even waar als welsprekend uitdrukt, ‘Griekenland heeft het eerste voorbeeld gegeven van hetgeen de Mensch, en van hetgeen eene Natie vermag! Het heeft aan het menschelijk geslacht alles nagelaten, wat de gelukkigste hemelstreek, vereenigd met de gelukkigste instellingen, in eigen' boezem groots en nuttigs heeft voortgebragt. Alle verlichte Volken zijn aan hetzelve, onverdeeld, eene menigte bekoorlijke en weldadige gewaarwordingen verschuldigd, door den heldenmoed van deszelfs Strijders, het genie van deszelfs Dichters, Redenaars en Kunstenaars in hunne ziel verwekt.’ Dat die Grieken, in dapperheid en heldenmoed, geenszins van hunne Voorvaderen zijn ontaard, is elk bewust, die slechts nu en dan een nieuwsblad in handen neemt; maar dat zij, in weerwil van hunne langdurige en wreede slavernij, nog de edelste der kunsten beoefenen, - dat zij zoo wel dichten als vechten kunnen, - dit is veelligt op verre na niet zoo algemeen bekend. En uit dit oogpunt, waarvan deze voordragt hare gansche belangrijkheid moet ontleenen, verlang ik dezelve beschouwd te zien; daar ik thans overga, om mijne Hoorders, wier minzame inschikkelijkheid ik even nadrukkelijk inroepe, als ik bewust ben dezelve te behoeven, in de eerste plaats, met den oorsprong en aard dezer nieuw-Grieksche Volkspoëzij, welke ons tevens in het oorspronkelijke kenbaar werd, eenigzins nader bekend te maken; waarin mij de welsprekende
Duitscher ten leidsman zal verstrekken. Daarna, in de tweede plaats, zal ik het wagen, Ul. eenige stalen van gezegde Poëzij mede te deelen; waarbij ik den Engelschman ben gevolgd, den éénigen van de drie genoemden, die deze Grieksche Liederen, door den

{==443==} {>>pagina-aanduiding<<}
Franschman in proza, door den Duitscher in rijmelooze maat vertaald, in verzen heeft overgebragt.

Volksliederen zijn Volksstemmen. Wat tot dusverre van de Volksliederen der tegenwoordige Grieken ons werd medegedeeld, is naauwelijks noemenswaardig. Aan fau riel, die deze Verzameling in den jare 1824 het licht deed zien, hebben wij de bekendmaking dezer Volkspoëzij, eene stemme des Volks, in den echtsten en schoonsten zin des woords, te danken. In de gelukkigste gelegenheid tot de verkrijging gesteld, droegen schier alle deelen van Griekenland het hunne daartoe bij; zoodat hij, als 't ware, tevens eene staalkaart leverde van de verschillende tongvallen der nieuw-Grieksche sprake.
Men kan deze Poëzij in drie klassen verdeelen; in Huisselijke, Geschiedkundige, en Romantische of ideale Liederen.
De Huisselijke zijn die, welke uitsluitend gedicht werden voor huisselijke feesten, gedenkdagen, oude gebruiken en plegtigheden des familielevens. Twee feestdagen, die van den H. basilius en de eerste dag van Maart, worden inzonderheid met dergelijke huisselijke gezangen gevierd.
De Grieksche Kerk viert den H. basilius-dag op den eersten Januarij, omtrent op gelijke wijze als bij ons den Nieuwjaarsdag, doch veel plegtiger en meer poëtisch. Scharen van jonge lieden vereenigen zich, om gezamenlijk bij hunne bekenden de gewone geschenken te gaan ontvangen; en de gelukwenschen zijn vervat in eene reeks van gezangen. Eerst wordt de heer, daarna de vrouw des huizes, vervolgens elk lid des gezins met een lied begroet, langer of korter, naar gelange van omstandigheden, en zelfs de afwezigen worden niet vergeten; terwijl ten laatste nog, in een bijzonder lied, alles wordt bijeengebragt, wat ter gelegenheid dienstig is, en een gezang ter eere vanden H. basilius, terstond bijde intrede van elk huis, wordt aangeheven.
De eerste dag van Maart, het Lentefeest der Grieken,

{==444==} {>>pagina-aanduiding<<}
behoort tot de gezangrijkste dagen van het geheele jaar. Al de jeugd van beiderlei sekse verzamelt zich, om den wederkeer van het verjongen des jaars te bezingen. Bij troepen trekken zij door de straten, en heffen voor alle deuren lenteliederen aan, door eijeren, kaas en andere voortbrengselen van het landleven beloond. Het Zwaluwenlied is het geliefdste van alle deze; en de kinderen, die het zingen, dragen eene houten zwaluw in de hand, die, door middel van een' cilinder, waarop dezelve rust, onder het zingen onophoudelijk wordt rondgedraaid.
Voorts worden de gewigtigste gebeurtenissen des huisselijken levens, de dagen der vreugde en der smart, met gezangen gevierd, inzonderheid bruiloften, begrafenissen, en de afreis eens familielids naar vreemden lande.
De gezangen van laatstgenoemden aard zijn bijzonder opmerkelijk. - Wanneer lust tot wetenschap, vervolgingen, behoefte van een bestaan, of ook het in veiligheid stellen van het bespaarde, den Griek aansporen, naar andere gewesten te verreizen, wekt dusdanige vrijwillige ballingschap bij hem en de zijnen een allertreurigst en pijnlijkst gevoel. De Griek is, in weerwil van alle gevaren en mishandelingen zijner barbaarsche onderdrukkers, met eene zoo teedere liefde aan zijn schoon Vaderland verbonden, dat elk ander land hem een verblijf der ellende en der ballingschap is. Maar, hetgeen hem inzonderheid het scheiden smartelijk maakt, is de treurige onzekerheid omtrent het lot der dierbare betrekkingen, die hij achterlaat. Zal hij hen wederzien? Zullen de Turken zijn huis, zijne ouders, zijne zusters, zijne verdere bloedverwanten en vrienden ongerept en ongemoeid laten? Wat hij vreest, vreezen ook de achterblijvenden: want hun leven, eer en goed staan ter genade van ontmenschte dwingelanden. Vanhier de plegtigheid, waarmede zulk een voorval in den huisselijken kring wordt behandeld. Vrienden en verwanten verzamelen zich te dien huize tot een afscheidsmaal, en vergezellen den geliefden reiziger vervolgens eenige mijlen verre; waarbij het al wederom aan gezangen niet ontbreekt. Eenige derzelven, van algemeenen aard, zijn

{==445==} {>>pagina-aanduiding<<}
van ouden oorsprong, en door geheel Griekenland verbreid; maar niet zelden worden ook, bij dergelijke gelegenheden, nieuwe liederen, op de bijzondere omstandigheden toepasselijk, door eenig lid des gezins, met de aandoenlijkste zielsverheffing, geïmproviseerd.
Van laatstgemelden, improvisatorischen aard zijn ook de roerende Myriologiën, of klaagliederen, welke de vrouwelijke bloedverwanten en de vriendinnen van eenen afgestorvenen bij zijn verscheiden en bij zijne lijkbaar aanheffen; alsmede die, welke moeders over hare jonggestorvene kinderen uitboezemen, en waarbij haar veelal het beeld eener teedere plant of ontluikende bloem, of eenig ander voorwerp in de Natuur, hetwelk haar aantrekkelijk genoeg toeschijnt, om bij haren lieveling te worden vergeleken, te stade komt.
Hetzelfde geldt van eene andere soort van doodenliederen. Wanneer, namelijk, een reizende bloedverwant in vreemden lande sterft, legt men, in stede van hemzelven, een zoo veel doenlijk gelijkend beeld des gestorvenen op het bed, en kleedt hetzelve of met zijne eigene kleederen, of naar zijne gewone dragt; en worden nu bij dezen plaatsvervanger de klaagzangen aangeheven, welke gemeenlijk des te roerender zijn, daar de smart over zijn gemis versterkt wordt door het niet min pijnlijk gevoel, dat men het stoffelijk overblijfsel des geliefden niet in vaderlandschen grond en eene gewijde plaatse kan ter aarde bestellen.
Alle deze klaagliederen worden alleen door vrouwen gezongen; terwijl de mannen, zich nooit in derzelver gezang mengende, slechts met korte en eenvoudige bewoordingen, door een' kus op den mond des geliefden dooden bezegeld, van denzelven afscheid nemen.
Geschiedkundige Liederen. - Schier in geheel Griekenland wordt elke openlijke gebeurtenis van eenig aanbelang terstond het onderwerp van een of meer liederen. De talrijkste en voornaamste der genoemde soort zijn de Rooversliederen, welke de heldendaden der Klephten, of Roovers, tegen de soldaten der Pachas en Beys, vermelden. Het nieuwere spraakgebruik heeft aan dit Griek-
{==446==} {>>pagina-aanduiding<<}
sche woord eene edeler beteekenis gegeven. Het is de de oorspronkelijke benaming der vrije bergbewoners of bergherders, dien schrik der Turksche overweldigers, die hen noch door geweld, noch door schoonschijnende beloften aan zich konden onderwerpen; door welk laatste middel het dezen elders gelukte, met het Grieksche Volk eene soort van verdrag aan te gaan, door aan hetzelve eene eigene, nationale Militie te vergunnen, door de Grieken zelve bezoldigd, en welker leden Armatolen, Wapendragers, genoemd worden. Met dezen bevochten de Turken de zoo zeer gevreesde Klephten; doch niet zelden te vergeefs; terwijl zij zich tevens welhaast gedrongen zagen, de ingeschapene vrijheidszucht der Armatolen te keer te gaan, door hun van lieverlede, met list of geweld, de oude voorregten afhandig te maken; waardoor dezen in het einde geene andere keus overbleef, dan óf hunne eer en regten ganschelijk op te geven, of tot hunne vorige leefwijs terug te keeren. De meesten verkozen het laatste; en zoo werden, gelijk voorheen vele Klephten Armatolen geworden waren, deze laatsten weder in Klephten hervormd, die, hunne wapens met zich voerende en hunne vroegere organisatie ten deele behoudende, nu des te geduchter vijanden werden voor hunne oude onderdrukkers. Met gloeijende geestdrift voor hunne
vrije bergen bezield; schutters zonder wedergade; gehard tegen honger, dorst, nachtwaken, pijn en folteringen; gruwzaam tegen hunne vijanden, bleven zij steeds menschelijk en kiesch verschoonend jegens gevangene vrouwen en kinderen, ook die der Turken, zelfs jegens de zoodanige, welker mannen en vaders hunne vrouwen en dochters hadden mishandeld; terwijl hunne zeldzame verkleefdheid aan eigene kerkgebruiken en hunne vurige, alles opofferende vriendschapstrouw onze hulde overwaardig zijn.
De trouweloosheid van ali-Pacha vermeerderde het getal der vrije Klephten, als 't ware, met elken dag. Het werd thans een strijd, niet meer voor regten en privilegiën, maar een nationale strijd op leven en dood.

{==447==} {>>pagina-aanduiding<<}
En zoo vormde zich allengs, in hun midden, een vrij en krijgshaftig Griekenland, eene toevlugt voor vervolgden, eene hoop voor misnoegden, eene schutsweer voor het herlevende Volk! ‘Hoe komt het,’ vroeg de wreede jussuf, de Arabier, aan den dapperen athanasius; ‘hoe komt het, dat gij, na vijf jaren, waarin ik u onafgebroken heb bestreden, nog even talrijke benden hebt als voorheen?’ - ‘Ziet gij,’ hernam de Hoofdman, ‘die vijf jongelingen aan de spits mijns regtervleugels staan? Twee van hen zijn broeders, twee anderen neven, en de vijfde is de vriend van één' mijner dapperen, door u in eenen slag gedood. Alle vijf zijn tot mij overgegaan, om den dood van hunnen bloedverwant en vriend te wreken. Nog eenige jaren vervolging en krijg, en geheel Griekenland zal met ons zijn!’ - Ali-Pacha is gevallen; maar nog staan deze dusgenaamde Roovers aan de spits en in de rijen der strijders voor God, Vrijheid en Regt.
Eene volledige verzameling van alle Rooversliederen, van het tijdperk af, waarin de Armatolen Klephten werden, in chronologische orde, tot op dezen tijd, zou eene Ilias van Nieuw-Griekenland zijn.
Gaan wij over tot de Romantische of ideale Liederen. - In deze uit zich, over het algemeen, de verbeeldingskracht des Volks op het rijkst en vrijst en treffendst. Gelijk in het oude Heidendom, zoo is er in het Christelijke Hellas geen stroom, geene bron, geen berg, geene rots, geene spelonk, ja geen huis, dat niet zijn' Schutsgeest heeft, die met al zijne magt den zijner bescherminge toevertrouwden post bewaakt. Even zoo is het gelegen met andere overleveringen der Heidensche Fabelleer, welke nog de verwantschap aanduiden van menig nieuw-Grieksch volksbijgeloof met de godsdienstige en mythologische voorstellingen der Oudheid.
Het is eene bijzondere eigenschap van deze Liederen zoo wel, als van alle echte Volkspoëzij in het algemeen, dat ijdelheid en eerzucht op derzelver Dichters geenen invloed oesenen: zij dichten en zingen tot hun en anderer vermaak, en het scheppen dier gezangen verschast hun

{==448==} {>>pagina-aanduiding<<}
grooter genot, dan die schepping zelve. Zoo zijn dan ook de Grieksche Volksliederen de vruchten van een zichzelve onbewust dichterlijk talent, de kinderen van innige vreugde of smart, de voortbrengsels eens Herders, eens Landbouwers, eens Ambachtsmans, eener oude Vrouw, of van een jong Meisje; ja veelligt kunnen de makers der schoonste gezangen dezer verzameling lezen noch schrijven, en hebben zij geen denkbeeld zelfs van dichtregels of versmaat.
In eenige steden schijnt de gaaf des gezangs eene bijzondere eigenschap, aan zekere beroepen verbonden. Te Janina, bij voorbeeld, zijn het de Looijers, die de meeste liederen dichten, welke van daar over geheel Epirus, en verder nog, zich verbreiden; op de bergen, de Schaapherders; terwijl de Matrozen de zeemansgezangen vervaardigen. In het zamenstellen van klaagliederen zoo wel, als der schoonste en roerendste stukken van onderscheidene soort, munten inzonderheid de Vrouwen uit. De Rooversliederen zijn deels blijkbaar van Klephten zelve; doch het meerendeel derzelven is afkomstig van blinde Bedelaars; anderen, dan blinde, worden in Griekenland niet gevonden, en zelfs deze Blinden schijnen veeleer Bedelaars, dan zij het werkelijk zijn. Deze gezangen toch zijn den Grieken eene ware behoefte, gelijkstaande met die, welke, als eerste noodwendigheden, voor geld gekocht worden. Vanhier, dat deze Blinden, zoo wel op het vasteland, als op de eilanden, zoo vele Volksliederen van elke soort en elken tijd van buiten leeren, als hun geheugen kan omvangen. Met dezen schat in het hoofd trekken zij geheel Griekenland door, van Morea tot Konstantinopel, van de kusten der Egeïsche zee tot die van het oude Iönië. (De Turken luisteren nooit naar hun gezang, deels uit vadzige gevoelloosheid, deels omdat zij geen Grieksch verstaan.) Zij accompagneren zich met een muzijk-instrument, dat den vorm en naam der oude lier (lyra) behouden heeft. Velen van hen verbinden met de gave des gezangs een eigen dichttalent; waardoor menig den volke even belangrijk als den volksgeest opwek-
{==449==} {>>pagina-aanduiding<<}
kend nieuws alom wordt verbreid. Zij zijn alsdan te gelijk Dichters en Componisten. Die een lied dicht, maakt er ook eene wijs op,
voor hetzelve bijzonder geschikt; en maar zelden wordt een nieuwe tekst op eene oude, bekende wijs gedicht of gezongen. Strikt genomen, verstaan zij even weinig van de Muzijk als van de Poëzij, als eigenlijke kunst beschouwd. Een aangeboren talent en eene zekere routine schijnen hier toereikend. Eenigen dier blinde Zangers bezitten daarenboven de gave van Improviseren.
Een karaktertrek van meest alle nieuw-Grieksche Volksliederen is, afgebrokene kortheid. Het wonderbare speelt er eene hoofdrol in. Het levenlooze wordt levend; bergen en stroomen, zelfs dieren spreken met menschelijke sprake, en inzonderheid strekken de vogelen tot waarschuwers, berigtgevers, beklagers en beoordeelaars. Het gewone en gemeene wordt veredeld en verhoogd; het ijzer enz. verandert in goud, zilver, diamanten en paarlen; de roovers schitteren van goud; de paarden hebben zilveren hoefijzers, toomen met paarlen bezet; en zelfs in geschiedkundige stukken wordt dit spel der verbeeldingskracht geenszins gespaard.
Wie Grieksche Volksliederen van allerlei aard wil hooren zingen, die bezoeke de Kans, of herbergen, te Konslantinopel, Odessa en andere groote handelplaatsen, wanneer deze van reizigers uit alle gewesten wemelen. Daar vindt men geen ander tijdverdrijf dan gezang. De grijsaards gaan met een goed voorbeeld voor; dezen volgen de mannen, en de jongelingen blijven geenszins achterlijk. Dikwijls is de nacht goeddeels verstreken, voordat men moede wordt van zingen en luisteren. Daar, in vreemden lande, voelt elk zich opgewekt door het gevoel der herinnering, des verlangens en der hope, en hij spreekt dat gevoel uit in liederen, om zijnen boezem lucht te geven; terwijl de een des anderen geestdrift door zijne eigene opwekt en doet stijgen.
Men vergunne mij nog een enkel woord over de straks genoemde Myriologiën. Deze zijn, in derzelver aard os

{==450==} {>>pagina-aanduiding<<}
oorsprong, altijd Improvisatiën, en worden in de eerste oogenblikken van smart en rouwe gedicht. Zij worden met eene klagende melodie, welke in hooge toonen, als eene uitgilling der smarte, uitgaat, langzaam voorgedragen. Het is een hoogst opmerkelijk verschijnsel, schroomvallige en geheel onkundige vrouwen, bij den eersten aanval der droefenisse, in Dichteressen herschapen te zien. Dezelfde smart, die bij ons de sekse veelal zelfs het spraakgebruik schijnt te ontnemen, wordt bij haar eene bron van zielsverheffing, haarzelve te voren onbekend, en die haar niet zelden, door overspanning van dichterlijk gevoel, in onmagt doet nederzijgen. Eenige vrouwen, van wege hare gaaf van improviseren vermaard, worden somwijlen genoodigd, om den doode het afscheidslied te zingen. Niet zelden oefenen zich de Grieksche vrouwen, bij haren veldarbeid, gezamenlijk in deze hare poëtische treurtaak, klaagliederen op ingebeelde sterfgevallen zingende; terwijl zij ook wel eens het verlies eener bloem, eens vogels, of van een lam, tot onderwerp nemen harer gedichten. - De meeste Myriologiën vervliegen gelijk andere Improvisatiën, en de Dichteressen zelve kunnen die, van wege de geweldige overspanning der ziele bij de voordragt, niet onthouden. En wie kan, in de gegevene omstandigheden, er aan denken, om dusdanige liederen, terwijl ze worden gezongen, op te schrijven? Vanhier, dat wel enkele gedachten, beelden en trekken, maar zelden een geheel lied in het geheugen van een' enkelen hoorder bewaard, en alzoo in wezen blijft.

(Het vervolg en slot hierna.)

Waarneming wegens eene zeldzame wormziekte bij een slavenkindje te Batavia.

(Medegedeeld door b.j.a.w. brilman, te Batavia.)

Reeds sedert een' geruimen tijd was een slavenkindje, toebehoorende aan Mevrouw de Wed. H......, geboren

{==451==} {>>pagina-aanduiding<<}
van R....., ruim twee jaren oud, zeer ongesteld, en teerde oogenschijnlijk uit: alle uiterlijke teekenen van wormen deden zich blijkbaar bij hetzelve voor; terwijl nogtans van de vele inlandsche middelen, welke hetzelve bij herhaling en afwisseling werden toegediend, geen van eenig gewenscht gevolg werd bevonden; integendeel, alle die middelen, welke anderzins tegen deze kinderplaag bij anderen met een' gewenschten uitslag waren toegediend, schenen eene verkeerde uitwerking op dit lijdertje uit te oefenen, en hetzelve hoe langs zoo meer naar den rand van het graf te voeren. Dus stond het met hetzelve geschapen, toen op zekeren morgen, met geene geringe bevreemding, werd ontwaard, dat de navel van het kind, zonder eenige voorafgaande aanleiding, open was gegaan; wordende tevens in de windsels van het kind twee groote wormen gevonden. Zonder de ware reden alsnog te kunnen bevroeden, waardoor de opening in den navel was veroorzaakt geworden, verheugde men zich bij voorraad, dat het kind deze wormen had ontlast, hetgeen aan de gunstige werking der toegediende middelen werd toegeschreven. In deze vooronderstelling ging men voort met dezelfde geneesmiddelen te blijven toedienen; terwijl men zich vleide, dat, daar dezelve thans eerst hun vermogen op de ziekte begonnen uit te oefenen, men zich welhaast eene gunstige verandering ten opzigte van het lijdend kind mogt beloven. Hoe groot was niet de verwondering, toen den volgenden morgen, bij het openen van het gelegde navelverband, een vervaarlijk groote worm, van ruim elf duimen lengte en ter dikte van een' kabaalpijpensteel, reeds ter helfte uit de wond, werd bespeurd, en, hoewel alle moeite aanwendende om verder te geraken, hierin niet scheen te kunnen slagen. Ik zelf was hierbij tegenwoordig, en gelastte dezen worm voorzigtig uit te trekken. Nimmer bevorens van dergelijk iets gehoord hebbende, en bij velen zelfs twijfel aan de waarheid hiervan ontmoetende, dreef mij dit aan, om gedachte Dame aan te raden, dit
kind aan de zorgen en behandeling van eenen Geneesheer toe te vertrouwen. Zij ging

{==452==} {>>pagina-aanduiding<<}
dan ook hiertoe over, en zoo veel te gereeder, uit hoofde zij, bij herhaling, de veelvuldige en gereede hulp van den Geneesheer F....... had mogen ondervinden, en de toestand van het lijdertje dit dringend scheen te vorderen.
De Geneesheer F....... alhier kwam dan ook, op de vriendelijke uitnoodiging namens deze Dame, en gaf, bij het vernemen van dit voorval, mede niet ondubbelzinnig zijne verwondering deswege te kennen. Het volgende, als:

R, Pulv. sem. Sant. scrup. i.

Mur. hydr. oxyd. gr. x.

Syr. rhei unc. ii.

m.d.

S. 3 malen daags een theelepeltje.

R, Liniment. vol. unc. i.

Ung. mercur. unc. β.

m.f. liniment.

d.

S. om mede te smeren, enz.

werd door hem voorgeschreven, en het gebruik daarvan zorgvuldig aanbevolen. - Of intusschen bezigheden van een' dringender aard den Geneesheer hebben verhinderd, zijne komst bij dit kind te herhalen, dan wel of de gevaarlijke en schier hopelooze staat van dit lijdend kind dit als noodeloos deed beschouwen, weet ik niet; maar dit is waar, zijn Ed. kwam niet weder, en hierdoor ben ik dan ook niet in de mogelijkheid, de verdere geneeskundige behandeling van deze ziekte mede te deelen. De voorgeschrevene middelen werden intusschen toegediend, zonder dat zulks nogtans door de ontlasting van wormen langs den gewonen weg gevolgd werd, terwijl de ontlasting door den navel bestendig voortging; ja, ging dit laatste zelfs zoo verre, dat dit kind op één' dag drieëndertig wormen, zoo groote als kleinere, kwijtraakte.

{==453==} {>>pagina-aanduiding<<}
Gedurende den tijd van ruim acht dagen ontlastte dit kind in het geheel honderd-en-drie wormen; als vier langs den gewonen weg, drie door overgeven, en zes-en-negentig door den navel. Daarenboven kreeg dit lijdertje, in deze tusschenruimte van acht dagen, nog de mazelen, waarvan het gelukkig mogt herstellen. De wond des navels is thans geheeld, en het kind, dat bij uitstek veel heeft geleden, is, met uitzondering van groote zwakte, terwijl ik dit schrijf, geheel hersteld.




Tegenwoordige toestand van 's Gravenhage, vergeleken met deszelfs gesteldheid gedurende de Fransche overheersching. Door J. van Renesse, te 's Gravenhage.

Wanneer wij op het jaar 1813 terugdenken, dan herinneren wij ons de vreugde, welke ieder Nederlander bezielde over den ommekeer van zaken, die een einde maakte aan eene overheersching, zoo jammervol voor het gansche Vaderland, en die ons weder bragt onder het weldadig bestuur van het Huis van oranje, met welk het geluk van onzen Staat sedert eeuwen onafscheidelijk scheen verbonden te zijn. Dan, hoe vurig naar dezelve ware verlangd, en welke heilrijke vruchten zij hebbe opgeleverd, is het niet te ontkennen, dat de Natie in hare ingenomenheid met deze verandering merkelijk is verflaauwd, ja omtrent dezelve schier onverschillig schijnt geworden te zijn. Welke daarvan ook de oorzaak wezen moge, acht ik het eene zaak van het uiterste belang, deze verminderde ingenomenheid op te wekken en te verlevendigen, ter bevestiging in de liefde tot het Vaderland, tot aankweeking van vaderlandsche deugden, en ter bewaring van den ijver voor het algemeene welzijn. Een geschikt middel daartoe zou zijn, wanneer de inwoners van elke plaats zich begaven tot eene onpartijdige en naauwkeurige vergelijking van den tegenwoordigen toestand derzelve met dien onder het Fransche bestuur, waaruit alsdan blijken

{==454==} {>>pagina-aanduiding<<}
zou, hoe veel niet alleen het geheele Nederland, maar ook elk deel daarvan, bij de bevrijding van hetzelve gewonnen heeft. Bij deze opmerking werd ik opgewekt, om eene proeve te nemen van zoodanig eene vergelijking aangaande de stad 's Gravenhage, in de hoop, dat mijn voorbeeld door de inwoners van andere steden zal worden gevolgd, en in de vaste overtuiging, dat ieder Nederlander thans nog reden zal hebben, om zich over de verlossing van Nederland en over onzen tegenwoordigen toestand hartelijk te verblijden.
Om mijne taak met orde te behandelen, zal ik de stad 's Gravenhage en haar grondgebied beschouwen, vooreerst, in haren uitwendigen toestand; ten tweede, met betrekking tot de Inrigtingen van verschillenden aard, binnen haar gevestigd.
Tot den uitwendigen toestand der stad breng ik, in de eerste plaats, het onderhoud derzelve. Ik zal naauwelijks behoeven te herinneren, dat ik hierdoor versta het in standhouden van de huizen der ingezetenen, en voorts het onderhouden der publieke gebouwen en der straten onder toezigt der Regering. En wanneer wij, te dezen aanzien, eene vergelijking maken tusschen den tegenwoordigen toestand der stad, en dien onder het vorige bestuur, dan zullen wij bespeuren, dat het thans met de stad veel voordeeliger dan toenmaals is gesteld.
Een aantal huizen der ingezetenen geraakten toen in verval, bijzonder de zoodanige, die ledig stonden, waarvan het getal door het verminderen der bevolking al meer en meer toenam. Als een ballast werden zij voor een' spotprijs tot afbraak verkocht, en niet minder dan 644 huizen, waaronder eenige der aanzienlijkste, werden, in den korten tijd van ruim drie jaren, geslecht, en daardoor menige onzer straten ontsierd. - Thans, daarentegen, worden de huizen niet alleen wèl onderhouden, maar ook allerwegen verbouwd en verfraaid. In alle wijken der stad, in de geringste zoo wel als in de aanzienlijkste, ziet men het vervallene hersteld, en, waar nog iets van den Gothischen smaak was overgebleven, in eene eenvou-
{==455==} {>>pagina-aanduiding<<}
diger, maar daardoor tevens sierlijker gedaante hervormd. In onderscheidene wijken zijn de afgebrokene huizen weder opgebouwd, terwijl elders geheel nieuwe blokken huizen, ten behoeve der geringe klassen, zijn aangelegd; en het is aldus te verwachten, dat, bij het jaarlijksch toenemen der bevolking, de nog ledige erven met nieuwe gebouwen zullen worden aangevuld. (*)
Droevig was het te voren met de publieke gebouwen en met de gestichten van weldadigheid gesteld. De stadskas tot op den bodem ledig, en de fondsen der Diaconiën bijna geheel vernietigd zijnde, konden de hoogstnoodige reparatiën aan deze gebouwen niet worden gedaan; zij stonden daar verweloos: zoodat zij met een geheel verval, ja menig zelfs met een' volkomen ondergang werden bedreigd. - Thans, daarentegen, worden zij niet alleen wèl onderhouden, maar ook werden verscheidene derzelve, inzonderheid de Stadsscholen, met de woningen der Onderwijzers, en het Nederduitsche Diaconiehuis zoo uit- als inwendig, het laatste zelfs met aanzienlijke kosten, aanmerkelijk verbeterd.
Wat de bestrating der stad betreft, daaraan liet men zich te voren weinig gelegen liggen, daar de gelden, door de inwoners tot dat einde opgebragt, tot andere, in den druk der omstandigheden noodzakelijker, einden werden besteed. - Thans wordt daaraan zoo wèl de hand gehouden, dat er naauwelijks eene wijk is aan te wijzen, alwaar over de ongelijkheid van den grond te klagen is.
Tot den uitwendigen toestand der stad breng ik, in de tweede plaats, de verbetering en verfraaijing derzelve.
Was hieraan onder het Fransche bestuur niet te denken, sedert de omwenteling werd dit door de Regering zeer ter harte genomen.
Als eene wezenlijke verbetering der stad beschouw ik

{==456==} {>>pagina-aanduiding<<}
het dempen van eenige onreine slooten en grachten, uit welker poelen en stilstaande wateren, vooral des zomers, eene voor de gezondheid schadelijke lucht zich ontwikkelde, en welke thans in ruime straten veranderd zijn.
Het uiterlijk aanzien van verscheidene publieke gebouwen werd merkelijk verfraaid: getuige het Prins Maurits-huis, hetwelk met een sierlijk ijzeren hek werd omringd, in plaats van den vervallen' en wanstaltigen muur, welke het te voren omgaf, en waardoor het zich thans van verre op het plein in zijn gansche majestueuze houding vertoont; terwijl ook het vervallene tweezijdige bordes, aan deszelfs ingang, door eene fraaije, in het front opgaande, stoep vervangen werd; - getuige ook het Bassecour van het aloud Stadhouderlijk verblijf, welks hooge muren, die het te voren omringden, hebben plaats gemaakt voor arduinsteenen palen, met ijzeren staven verbonden, waardoor het schoone Buitenhof een nog aanzienlijker ruim gezigt verkregen heeft.
Voorts wordt het vervallen Leprozenhuis, aan het begin van den Rijswijkschen weg, weggeruimd, en zal gedeeltelijk in eene ruime, met palen omgevene, vlakte worden veranderd, en gedeeltelijk met een fraai wachthuis bebouwd, waardoor de ingang der stad, aan deze zijde, aanmerkelijk in fraaiheid gewinnen zal.
Verder worden aan de Bosch-bruggen en op andere plaatsen nieuwe Wachthuisjes opgetrokken, om de thans nog bestaande, doch vervallene, te vervangen.
Te Scheveningen werd een geheel nieuw, ruim en fraai Schoolhuis, en alhier eene nieuwe prachtige Kerk, ten behoeve der Roomschkatholijke Gemeente, met eene aanzienlijke Pastorij, gebouwd, en de Latijnsche School in een aanzienlijk gebouw en gunstiger wijk der stad verplaatst.
Eindelijk werd op het duin, aan het strand, bij Scheveningen, op 's Konings kosten, een gebouw opgetrokken, het Paveljoen genaamd, alwaar de Vorstelijke familie, bij gelegenheid van Hoogstderzelver uitstap naar Scheveningen, vertoeven zal; het heeft een heerlijk uitzigt aan de land- en zeezijde, en is aan deze zijde een half

{==457==} {>>pagina-aanduiding<<}
achtkant, en aan gene naar de Toskaansche orde gebouwd. Het plan tot den opbouw van dit Paveljoen werd door den Koning zijner Gemalinne, op den 18 Nov. 1825, als een geschenk, bij gelegenheid van Hoostderzelver verjaring, aangeboden. Met aandoening beschouwt men het dus, als een gedenkteeken van achting en toegenegenheid tusschen twee Vorstelijke personen, blijkbaar in den ijver, om hunne belangstelling in het vieren van het verjaringsfeest der geliefde wederhelft door een geschenk aan den dag te leggen.
Eene gunstige verandering ondergingen ook eenige onzer Bruggen, zoo als die aan den Scheveningschen straatweg, welke, te voren van hout en zeer smal, thans door eene van steen, ter gansche breedte van den weg, vervangen wordt. Eene wezenlijke verbetering kan dit heeten, wegens de menigvuldige passage van voetgangers en rijtuigen in het fraaije saizoen, en bijzonder op feestdagen.
Ook heeft de smalle houten middelste Bosch-brug plaats gemaakt voor eene steenen brug, ruim ter dubbele breedte der vorige, en aan welke, daar zij schoon is door hare eenvoudigheid, met regt de naam van Koninklijke brug gegeven is. Het gezigt, nu niet meer door de stijlen der vorige brug belemmerd, ontwaart reeds in het verschiet, op het standpunt van het Tournooiveld, het statige geboomte van het Bosch, waarvan de somberheid, den ingang van hetzelve omhullende, onwillekeurig aan het heilige woud der oude Batavieren doet denken, en het gemoed, als ware het, tot ernst en eerbied stemt.
Voorts is ook de rijweg aan gene zijde der brug bestraat, en is, het geheele Bosch doorgaande, met den steenen weg naar Leyden in verband gebragt. Eene alhier, ter linker zijde der brug, staande, door hunnen ouderdom wanstaltig gewordene rij boomen is door jong plantsoen vervangen, welks lage kruinen niet onaardig afsteken bij de verhevene toppen der zes naaste, gedeeltelijk door wandelpaden van elkander gescheidene, rijen; terwijl tevens de daardoor merkelijk verruimde weg een wezenlijk roijaal aanzien bekomen heeft.

{==458==} {>>pagina-aanduiding<<}

Groot zijn ook de veranderingen, welke het Bosch in zijnen aanleg, in deszelfs noordoostelijk gedeelte, heeft ondergaan, en waardoor het aanmerkelijk is verfraaid. Deze plek van het Bosch, te voren door een aantal slooten en grachten doorsneden, en hier en daar met kreupelbosch beplant, dat genoegzaam in zijnen wilden groei aan zichzelve was overgelaten, kon als het onaanzienlijkste gedeelte van hetzelve worden beschouwd; doch werd door het graven van vijvers, het aanleggen van wandelwegen om dezelve, en van plantsoen op onderscheidene standpunten, in eene wezenlijke lustwarande herschapen, welke thans door de inwoners en een aantal vreemdelingen in het fraaije saizoen met het hoogste genoegen wordt bezocht.
In het front strekt zich een, als ware het, in drie kommen verdeelde waterplas uit, welke genoegzaam door eene hooge, in den Zwitserschen smaak aangelegde, brug gemaskerd wordt. Boven de brug vertoont zich bevallig het koepeldak van 's Konings Boschpaleis; vóór dezelve steekt vrij diep in den tweeden vijver een schiereiland uit, rijkelijk met kreupelbosch beplant; terwijl zich daarin ook twee eilandjes verhefsen, welke aanvallig met laag en opschietend geboomte prijken. Eene menigte eenden, ganzen en zwanen bewegen zich in onderscheidene rigtingen op dezen ruimen waterplas, en vermeerderen de verscheidenheid der voorwerpen, welke zich reeds bij den eersten opslag aan het oog vertoonen.
Om de vijvers heen zijn breede wandelpaden aangelegd, welke wel hier en daar door kleine kanalen doorsneden worden; doch de daarover liggende Zwitsersche bruggetjes stellen den voetganger in staat, zijne wandeling onafgebroken voort te zetten. De kringvormige, met graszoden belegde, oevers der vijvers, op sommige plaatsen genoegzaam met de oppervlakte des waters gelijk, verheffen zich elders zacht glooijend, soms tot op eene aanzienlijke hoogte, en zijn hier met boomgroepjes en heestergewas, daar met alleenstaande treurwilgen bezet, welker nederhangende takken zich in den waterplas spiegelen.
Hier en daar treft men, onder de lommer van zwaar-
{==459==} {>>pagina-aanduiding<<}
getakte boomen, banken aan, om den vermoeiden wandelaar tot eene rustplaats te dienen, of om hem gelegenheid te geven, zich in stilte in de heerlijkste vergezigten te verlustigen, waartoe derzelver plaatsing bij uitnemendheid welgekozen is.
Wanneer men de fraaiheden, welke de afzonderlijke standpunten in dit bevallig oord opleveren, in al hare verscheidenheden heeft beschouwd, dan moet men zich op de verhevene brug begeven, om dezelve in haar geheel te overzien. Bij elken opslag, bij iedere wending van het oog ontwaart men daar iets nieuws, iets schoons, en men bewondert alsdan met regt het vindingrijk vernuft van hen, die zoo veel verscheidenheids tot één doel wisten te vereenigen, zonder de Natuur geweld aan te doen.
Met verhoogden luister vertoonen zich de schoonheden van dit bevallig oord in eenen vroegen stillen lente- of zomermorgen, wanneer hetzelve door de eerste zonnestralen wordt begroet; door de zachtste aandoeningen wordt het gemoed dan bewogen, en niet weinig worden zij verlevendigd door den wildzang van het liefelijk pluimgedierte, waarbij ook de watervogel al dartelend en klapwiekend zijn vrolijk gekwaak voegt, dat den ganschen oord weêrgalmen doet.
Meerdere veranderingen heeft ons Bosch in zijnen aanleg, doch alle aan de noordoostzijde, ondergaan: hier werden moerassen of slooten gedempt en diepten aangevuld, dáár jong plantsoen, verder nieuwe wegen en wandelplaatsen aangelegd, ginds vijvers gegraven, door tierig en zich statig verheffend geboomte omgeven, en allerwegen de zich door het Bosch verspreidende kanalen met Zwitsersche bruggetjes voorzien: zoodat men ook deze plekken, vergeleken bij den vorigen toestand, thans niet meer herkennen zou.
In de nabijheid dezer uitgravingen zijn twee gebouwen opgerigt; het eene, in de gedaante eener Chinesche tent, behoort aan eene Societeit van aanzienlijken, welke dezelve, vooral des Woensdag- en Zondag-namiddags, drok bezoeken; zij wordt dan ook met de tegenwoordigheid

{==460==} {>>pagina-aanduiding<<}
der bevallige sekse vereerd. Op een schiereiland, in het front der tent, laat zich dan een aantal toonkunstenaars op hunne instrumenten hooren, welker bij afwisseling krachtige en zachte toonen, tot een harmonisch geheel ineensmeltende, door het omringend geboomte worden nagebaauwd. Van allerwegen stroomen nu honderde wandelaars herwaarts, die, vooral ook op die dagen, het Bosch doorkruisen, om zich in de liefelijke toonen van dit Concert te komen verlustigen.
De tweede tent, aan welke de naam van Boschpaveljoen gegeven is, is een sierlijk gebouw, hetwelk, als ververschingsplaats, door de wandelaars drok wordt bezocht, om daar, onder de lommer van talrijk geboomte, op eene ruime, afgebakende plek, de genoegens te komen smaken van het gezellige verkeer; terwijl muzikanten, nu en dan, die genoegens komen verhoogen door gezang en muzijk.
Eindelijk moet ik nog gewagen van het graven van een kanaal, dwars door de duinen, tot aan het dorp Scheveningen, alwaar het, zoo men verzekert, door middel eener sluis in zee uitwateren moet. Het doel daarvan is hoofdzakelijk, om aan Delfland, welks polders jaarlijks veel door het opperwater te lijden hebben, eene uitwatering te verschassen, waardoor dezelve zullen kunnen worden droog gehouden, of ten minste veel spoediger dan thans van het water zulien worden verlost; welligt zullen de grachten onzer stad daarin worden afgeleid, zoodra het middel zal zijn daargesteld, dezelve dagelijks met versch water te voorzien, hetwelk niet weinig strekken zal ter veraangenaming, en ter bevordering van de gezondheid der inwoners dezer zoo schoone plaats. Door deze uitgraving zijn de lieselijke wandelwegen om 's Gravenhage met eenen nieuwen vermeerderd, welke, zoo wegens het geboomte, waarmede de oevers van het kanaal zijn bezet, als door de verscheidenheid der vergezigten, welke dezelve oplevert, onder een der niet minst bevallige zal kunnen gerekend worden.
Uit het tot hiertoe vermelde zal dan gebleken zijn, dat

{==461==} {>>pagina-aanduiding<<}
de uitwendige toestand der stad 's Gravenhage, zoo ten aanzien van haar onderhoud, als wat hare verbetering en versraaijing betreft, veel gunstiger is dan onder het Fransche bestuur.

(Het vervolg en slot hierna.)

Sir Walter Scott, de ware auteur van den Waverley, en der andere naar dezen genoemde historische romans, geschetst en beoordeeld.

(Naar het Hoogduitsch.)

De auteur der Waverley-romans, welke sedert het laatste tiental jaren de belangstelling van het gansche beschaasde Europa en van het Europesche Amerika op eene zoo buitengemeene wijze tot zich hebben getrokken, is eerst zeer onlangs met zekerheid bekend geworden. Zij verschenen, wel is waar, op het vasteland sedert lang onder den naam van den Schotschen dichter Sir walter scott; doch in Engeland heerschten er nog altoos twijfelingen, of deze wel met den beroemden autenr van den Wavertey een en dezelfde persoon ware. Eerst meende men, dat een broeder van den Baronet, een geestelijke in Canada, de schrijver was; meer algemeen echter was het vermoeden, dat verscheidene schrijvers, misschien onder de leiding van Sir walter scott. aan de romans arbeidden, naardien men de snelle opvolging van zulke doorwrochte en uitgebreide romans niet anders dacht te kunnen verklaren. Voor de eenzelvigheid van den dichter en den romanschrijver pleit nogtans ook de omstandigheid, dat de dichter, te voren niet minder vruchtbaar in voortbrengselen dan de romanschrijver, sedert het verschijnen der romans bijna geheel verstomde, dewijl slechts weinige, den stempel van gelegenheidsverzen dragende, gedichten na dien tijd het licht zagen. Dat nu Sir walter scott het vaderschap van zoo zeer geëerde kinderen weigerde te erkennen, en de daarover aan hem gedane vragen ontwijkend beantwoordde, verklaart men uit het vooroordeel, dat in Engeland aan de romanschrijvers den laagsten rang in het gemeenebest der letteren aanwnst. Eerst toen de uitgever dezer romans, constable, te Edinburg, in 1826 een bankroet

{==462==} {>>pagina-aanduiding<<}
maakte, vernam men, dat de schrijver der Waverley-romans bijna zijn geheel vermogen daarbij verloren, en zich nu geregtelijk bekend had gemaakt. Het was Sir walter scott.
De schrijver van den Waverley heeft het zoo ver gebragt, dat het vooroordeel tegen de romanschrijvers vernietigd is. Hij is geslaagd, om aan de vereischten der dichtkunst en aan die van de getrouwe afschetsing des werkelijken levens (hetwelk smollett en fielding als het eenige doelwit des romanschrijvers beschouwden) in gelijke mate te voldoen; en, terwijl hij de geschiedenis op eene tot hiertoe nog niet gebezigde wijze op den achtergrond zijner verdichtselen plaatste, heeft hij historische romans geleverd, welke, geheel onderscheiden van de met regt afgekeurde bastaardsoort, die anders met dien naam bestempeld werden, als modellen voor een nieuw geslacht van dichtwerken gelden kunnen.
De Engelsche romans van eenen fielding en smollett (lang als modellen aangemerkt) bereikten getrouw het doelwit hunner schrijveren, hetwelk bestond in het schilderen van het leven, het geluk en ongeluk van gewone menschenkinderen op hunne reize door de wereld, van hunnen kamp met dezelve, en bovenal van de naakte menschheid dezer zoogenaamde helden. Overal hebben zij waarheid en leven, doch bijna al te veel van beide aangebragt. W. scott is keuriger te werk gegaan. Zonder zich van de portrettering der natuur te verwijderen, heeft hij nogtans de kunst getoond te bezitten, om het wezenlijke van het min wezenlijke af te scheiden. Daartoe plaatste hij zijne personen in eene hoogere spheer, waarin het hun mogelijk is, hunne menschelijke hoedanigheden verder te ontvouwen, dan in de keukentooneelen en het platte dagelijksche leven, waartoe de helden der oudere Engelsche romans beperkt waren. Deze hoogere spheer is de geschiedenis.
Wij kennen eene tweevoudige wijze, om dezelve in den vorm van onze menschelijke poëzij te gieten; de eerste is, om de helden in groote tijdsgewrichten te doen optreden in hunne eigene gedaante, waarbij de dichter slechts de beeldhouwer is, welke die deelen van het ruwe blok afbeitelt, die de schoongevormde heldengestalte bedekt houden. Deze manier is hedendaags, nu de tijd van het heldendicht verstreken is, aan het vrij en scherpziend oog van den tooneeldichter overgelaten, en is dezen ook zóó nog gevaarlijk, dewijl de mo-
{==463==} {>>pagina-aanduiding<<}
len van zerbino, waarin de helden der oudheid, verbrijzeld en gemalen zijnde, als sierlijke popjes gekneed weder te voorschijn komen, nog altijd in de nabijheid staat.
Van het heldendicht heeft onze tijd den roman ontvangen. Naardien wij van het leven der voorvaderen slechts de gewigtigste voorvallen weten, en dit over het algemeen eenvoudig en slechts in weinige opzigten belangwekkend was, zoo stelt ons daarom ook het heldendicht met korte trekken het gewigtigste en belangrijkste daarvan voor oogen. Terwijl wij slechts de daden vernemen, blijft het huisselijke leven der helden onaangeroerd. Bij den staat onzer beschaving, daarentegen, verschijnt het buitengewone in het leven van enkele personen slechts zeer zelden; maar onze zeden maken ook het min gewone tot iets van aanbelang in een hooger opzigt. Alzoo bevat de roman niet de buitengewone, met epische kracht zamengebragte, daden en lotgevallen van een' enkelen persoon, maar den rustigen levensloop, ontwikkeld voorgedragen. Oogenblikkelijke bekoorlijkheid en aanhoudende spanning kunnen niet de hoofdverdienste van een kunstwerk zijn, dat op de voortdurende grondslagen van eene aan de natuur getrouwe ontwikkeling der karakters, en eene afschetsing der zigtbare natuur, in al de menigvuldigheid van hare verschijningen, gebouwd is. In dit rijke stil-leven van den roman kan een dichter evenwel, zonder zich aan de een geheel volk vertegenwoordigende helden te wagen, de geheele geschiedenis van zulk een volk levendiger en belangwekkender doen optreden, dan de tooneel- of heldendichter.
Zoo toovert de schrijver van den Waverley in de besten zijner romans de eigenaardige gesteldheid van den ouden tijd in zijne nieuwe dichtsoort te voorschijn, daar hij in dezelve de eigenaardigheden, de zeden, de denkwijze en meeningen van een tijdvak zijns vaderlands ten tooneele voert, en zijne verdichte personen in derzelver geest laat optreden; terwijl hij daarentegen de werkelijk historische personen, als waren zij helden, te groot, om tot menschelijk kunstwerk bearbeid te worden, op den achtergrond slechts bij gelegenheid even laat verschijnen. Men betigt hem wel somwijlen van armoede aan denkbeelden en gedachten; maar wie den geest van historische tijdperken zoo als hij weet te bevatten en voor te stellen, tegen dien is het eerste verwijt even weinig gegrond als het gebrek aan gedachten, daar het altijd een teeken van het volmaakte kunstwerk zijn zal, wanneer in hetzelve het inner-
{==464==} {>>pagina-aanduiding<<}
lijke leven uitwendig te voorschijn treedt en de gedachte plastisch uitgebeeld is, en niet in met woorden uitgedrukte opmerkingen bestaat. Vruchten van het verstand en bloesems van het gevoel kunnen ook rijkelijk bij hem opgezameld worden; doch zij liggen niet voor de hand, maar zijn onder het groene loos verbergen. Hij geeft zijne leeringen, gelijk een geschiedschrijver, door het verhaal van de handeling; doet het gevoel te gelijk daartusschen te voorschijn komen; en de daaruit getrokkene redeneringen zijn dan de bewijsredenen van eene op een rijp verstand gegronde beschouwing der wereld. Bij verkeerde neigingen heerscht er meer weemoed, dan bittere smaad; terwijl bij hem het overal doorschijnende grondbeginsel van het goede aan niets doet wanhopen. Even diepe blikken, als in de geschiedkundige gebeurtenissen, werpt hij in het innerlijke leven van de meer onbeduidende karakters; terwijl de bevalligheid zijner luim daarbij zeer behaagt. Zelden zoekt hij verrassing en spanning te bewerken; geene woordenpraal hindert, en even min wordt de ware
deelneming in het eenvoudig verhaal door kunstig afbreken gestoord. Als echt nationaal-dichter verdiende hij eenen door weinige poëten verworven lauwer. Gelijk het shakespeare mogt gebeuren, om, terwijl hij aan den keerkring der poëtisch rijke middeleeuwen en der van gedachten zwangere cultuur der nieuwere tijden stond, terug te staren op de nog in statige ruïnen schitterende verschijningen der verloopene eeuwen, en met vrolijk voorgevoel uit te zien op een nieuw rijk van licht en rede, even zoo hoorde ook de schrijver van den Waverley nog de overleveringen van den, tot in laten tijd voortdurenden, patriarchalen heldentijd der Schotsche stammen. Homerische kampstrijden van helden bestonden nog onder die zelsde eilanders, welke het tijdschrift, den Spectator, lazen. Zoo konde de poëtische geest voedsel vinden in de contrasten, die rijk genoeg waren, om hem aan vaderlandsche poëzij te boeijen.
De romans zijn, als kunstvoortbrengsels, goed uitgewerkt. Het verwijt van wijdloopigheid kan men niet overal ontkennen. Wij vinden ons verplaatst op een' rustigen breeden stroom, en stroomen van die soort storten zich spoedig in de zee. Zoo is, gelijk des dichters vaderlandsche Teems, ook de loop zijns strooms slechts kort; daarbij kunnen wij evenwel aan beide zijden ver in het laud opvaren, en hier de vlakke, bekoorlijke wellanden aan den oever, daar ruwe klippen, steilten,

{==465==} {>>pagina-aanduiding<<}
holen en vervallene kasteelen, die eens den oever bestreken, beschouwen. Zelden os nooit stuiten rotsgevaarten of verborgene klippen den loop des strooms, of dwingen hem tot eenen waterval. Altijd spiegelt zich de hemel in deszelfs breed bed, en de medevarende pelgrim kan in aangename veiligheid gerust in de boot zich nederleggen, zonder voor haar bestuur bezorgd te zijn.
De wijdloopigheid is door een ander gebreb vergezeld: de ontwikkeling spoedt zich aan het einde gelijk een Zwitsersche sneeuwval voort, en de laatste zoo zorgvuldig opgerolde draden worden met overijling weder afgehaspeld; daarbij komt dan nog, volgens de Engelsche manier, het register van de laatste lotgevallen der bijpersonaadjen, nadat de hoofdhandeling reeds is afgeloopen. Benevens den te snellen afloop, wordt ook somwijlen met regt het ijzingwekkende uiteinde berispt; de Godin der Wraak heerscht met al te regterlijke gestrengheid en met Engelsche uitvoerigheid. De beschrijvende poëzij der Engelschen, welke ook de schrijver van den Waverley boven mate huldigt, verleidt hem hier tot eene uitgewerkte schildering, waardoor het schrikkelijke dikwerf tot het afkeerwekkende overgaat.
De dikwijls geopperde berisping, dat hij tot helden onbeteekenende jonge menschen kiest, wier karakter slechts eene aanhoudende negative waarde bezit, grondt zich welligt slechts op het misverstand van de beteekenis van een' romanheld: meer gegrond is de aanmerking, dat wij meermalen gelijksoortige karakters aantreffen, zoodat de schrijver voor het behoud van zijnen roem in de laatste tijden al te vruchtbaar schijnt geworden.
De volgreeks dezer beroemde romans is deze:

Waverley, of zestig jaar geleden.

Guy Mannering, of de Sterrewigchelaar.

The Antiquary (de Oudheidskenner).

Rob Roy. (Robert de Roode).

The black Dwarf (de zwarte Dwerg).

Montrose.

Old Mortality (de Pelgrim).

The Bride of Lammermoor (de Bruid van Lammermoor).

The heart of Mid-Lothian, of de Gevangenis van Edinburg.

The Monastery (het Klooster).

The Abbet (de Abt).


{==466==} {>>pagina-aanduiding<<}

Ivanhoe.

Kenilworth.

The Pirate (de Zeeroover).

The fortunes of Nigel (Nigel's Lotgevallen).

Peveril of the Peak. (Ridder Peveril van den bergtop).

Quentin Durward.

Redgauntlet.

Tales of the Crusaders (Vertellingen uit de tijden der Kruisvaarders, bevattende twee afzonderlijke romans, de Verloofden, en Richard Leeuwenhart in Palestina).

Woodstock (het nieuwste voortbrengsel van deze reeks).

Zonder twijfel behooren die gene dezer romans tot de besten, welke op den achtergrond van Schotsche zeden en geschiedenis, uit den tijd van den keerkring tot de nieuwere beschaving, gebouwd zijn. Het gerucht, dat deze romans slechts een voorwerk zouden uitmaken van eene groote geschiedenis van Schotland, schijnt niet ongegrond; ofschoon het twijfelachtig blijft, os de door gemakkelijker en winstgevender voorwerk aan moeijelijker arbeid ontwende auteur in lateren leeftijd daartoe zal kunnen besluiten. Buitendien vormen de echt Schotsche romans reeds op zichzelve eene historische volgreeks, waarin men de aanduiding aan een groot kunstwerk niet miskennen kan. Het Klooster begint met de reformatie in Schotland (de vroegere tijd, verwant met de sabelachtige heldeneeuw, behoort meer tot de epische poëzij, dan tot de zedenschilderende romans); in het Klooster en den Abt overwint het nieuwe geloos, doch de onde zeden blijven bestaan; daarna volgt het worstelen der vrijheid met het despotismus der stuarts; de voornaamste romans, eindelijk, schilderen den vruchteloozen kamp der stuarts en hunner partij, om den troon te herwinnen. Hier treden reeds oude en nieuwe zeden in een sterk contrast ten tooneeneele. Oude staatsinrigting, oude betrekkingen gaan te niet. De ruwe bergbewoners houden de algemeen heerschende wet voor drukkender, dan de voormalige willekeur onder de aartsvaderlijke heerschappij van hunne erfheeren. In den Sterrewigchelaar is reeds alles aan de wet onderworpen, en slechts in de lagere klassen, Heidens (Bohemers of Zigeuners) en sluikhandelaars, toont zich nog hardnekkige ingenomenheid met wettelooze vrijheid. In den Oudheidskenner, eindelijk, zoekt oldbook, met hoofdbreken en belagchelijken

{==467==} {>>pagina-aanduiding<<}
ijver, naar de overblijffelen van die tijden, in wier rijkdom aan karakteristiek de vroegere romans zich verzadigen.
Bij het opzien, hetwelk de Waverley-romans te weeg bragten, was het niet te verwonderen, dat er navolgingen verschenen, ja dat ieder land zijn' Franschen, Duitschen, zelfs Silezischen walter scott (van der velde) wilde bezitten. Onder de Engelsche navolgingen waren de vermaardsten de Cavalier en Clan Albin. - Het meeste opzien baarde in Duitschland de spot-roman Walladmor, volgens het voorgeven naar een handschrift vertaald; en dezelve beleefde eenen tweeden druk, toen de ironische strekking tegen de Scottomanie in Duitschland uit het derde deel blijkbaar was geworden (*). De Engelsche overzetting is eene geheele omwerking, waarin alles, wat de satire karakteristiek maakt, uitgelaten is, vermoedelijk uit eene averegtsche beleefdheid jegens den schrijver van den Waverley. Met de Fransche overzetting dezes romans, met den zeldzamen titel: ‘Walladmor, roman attribué en Allemagne à Sir walter scott, traduit de l'Anglais par m.a.j.b. defauconpret,’ vangt de ‘Bibliothèque des romans modernes Anglais et Americains’ aan (!) - Der Vexirte, die op den titel den naam van walter scott voert, is eene boute zamenslansing van triviale satires, waarvan eenige tegen den schrijver van den Waverley gerigt zijn. Op de bitterste en tevens op de onregtvaardigste wijze valt hem de onbekende schrijver (paulding?) van den Amerikaanschen
roman, Koningsmark, or the long Finne, aan.

Over het maken van een uittreksel uit den Bijbel voor den huisselijken godsdienst. (*)

In dezen voorslag (†) kan niemand het godvruchtig oog-
{==468==} {>>pagina-aanduiding<<}
merk miskennen, om de schromelijke verwaarloozing van het Bijbellezen in de huisgezinnen te verhelpen. Erschijnen echter nog al bedenkingen tegen te bestaan. Zulks zou, om tot algemeen gebruik te kunnen verstrekken, door vereenigde Protestantsche Leeraren dienen te geschieden; doch, zoo deze omtrent het weg te latene al eens konden overeenkomen, dan zouden zij toch, voor zoo velen zij aan de Bijbelverspreiding arbeiden, hieraan de hand niet kunnen leenen, omdat men den ganschen Bijbel uitdeelt. En die Wet zal ook wel haren duchtigen grond hebben; en heeft zij dien voor de onkundige volken, dan zal dat ook wel gelden voor de Christenen.
Inderdaad, een uittreksel is voor ons geen Bijbel meer. Men geeft Nieuwe Testamenten, ook wel afzonderlijke Evangeliën, en misschien ook Brieven; maar daarmede blijft het een Nieuw Testament, een Evangelie van Mattheus, een Brief van Paulus of Petrus, enz. Doch een uittreksel levert geen volledig stuk. B.v. Numeri blijft geen Numeri, wanneer men er de Geslachtlijsten uitlaat; en wat zal men van het gansche boek behouden, en welken naam er aan geven? En zoo ook met alle Bijbelboeken. - Doch genoeg: het blijft geen Bijbel, het blijft de Heilige Schrift, het blijft het woord Gods niet meer, zoo als wij hetzelve bestempelen; en dat zouden wij een uittreksel toch niet doen durven.
En zouden dan, bij het verlies van den naam, ook al niet van zelf het gezag en het geloof verloren gaan? Het gezag des Bijbels steunt mede op de Geschiedenis, en op de Geslachtregisters, van welke köppen ons het groote nut heeft aangewezen, als die ons aantoonen, hoe alles, door zoo vele duizend jaren heen, door ééne Hand bewerkt en geleid is. Een uittreksel wordt van zelf een menschelijk werk, hetwelk geen geloof zou vinden, zoo als eene Goddelijke Openbaring dat eischt.
Dit is waarlijk geene kleingeestigheid bij de Christenen: men kan van hen niet vergen, dat het hun om het even moet wezen, waar zij de Hemelsche waarheid vinden. De Bijbel heeft bij hen, boven alle andere en de allerbeste schriften, dit vooruit, dat daaromtrent, voor het dagelijksch gebruik, meer het eenvoudig geloof, dan wel gestadige beproeving te stade komt. Wij twijfelen geen oogenblik aan deszelfs waarheden en voorschriften; maar wanneer wij eerst onderzoeken moeten, dan is er welhaast oorzaak tot twijselzucht; ten

{==469==} {>>pagina-aanduiding<<}
minste het oogenblik gaat voorbij, dat men het in een warm hart ingang late vinden en in beoefening brenge. Hoe hebben, b.v., zelfs de onderscheidene begrippen over den aard en de voorwerpen des Evangelischen geloofs veroorzaakt, dat men inderdaad God en Zijn woord niet gelooft! - En hoe dan met een uittreksel? Er zullen toch steeds bij velen bedenkingen overblijven, of men wel het noodige behouden hebbe, enz. En ieder zal toch het regt mogen behouden, om te beoordeelen, of het uittreksel wel volledig en doelmatig zij, enz. En gaat daarmede al geen gezag verloren? ‘Wordt toornig en zondigt niet; de zon,’ enz. Wanneer men dit bij pythagoras leest, zal het zekerlijk de conscientiën van oploopende menschen zóó niet binden, als nu die spreuk door eenen Apostel is gewettigd en geheiligd.
Een uittreksel, meent men, zou meer gebruikt worden: doch, als het dit gewenscht gevolg al eens hebben mogt, zal er de Bijbelkennis ook oppervlakkiger door worden; even gelijk de Woordenboeken voor de Zamenleving kennelijk veroorzaken, dat de oorspronkelijke werken ongebruikt blijven liggen, en de beoefening der wetenschappen daardoor oppervlakkiger wordt. Het is thans bij velen al genoeg, dat men met het uitgetrokkene in de gezelschappen kan schitteren. Men bedoelt dit met den voorslag wel in geenerlei wijze; maar als het gevolg toch eens mogt zijn, dat de oude Oorkonde daardoor meer in onbruik geraakte? Hoe weinigen, die geen lust tot onderzoek des Bijbels hebben, zullen er door een uittreksel toe getrokken worden! Wat zullen spotters zeggen, dat de Christenen zelve al heimelijk de inrigting van hun Hemelsch boek schijnen af te keuren! Zou men misschien naar het weggelatene, met een bedillend, mogelijk ook met een wellustig oogmerk, wel eens niet te meer zoeken, en er dan misbruik van maken?
Men slaat immers, in het dagelijksch gebruik, de oude Geslachtregisters, de breedvoerige beschrijvingen van den Tabernakel en den Tempel enz. van zelf over.
En wat aanbelangt de onkuische voorvallen, die, ofschoon dan ook naar de oude zeden, maar toch ook in den toon der waarheid, en met een heilig floers overdekt, in allen gevalle, ter waarschuwing, in den Bijbel beschreven zijn: de vaders en moeders in het huisgezin mogen zich wel schamen, dat zij hunnen kinderen thans zulk eene opvoeding geven, dat zij dezelve zulke stukken niet zouden mogen laten le-
{==470==} {>>pagina-aanduiding<<}
zen! Vader cats heeft immers ook zijne zeer natuurlijke passages; en toch maakte voorheen geene moeder zwarigheid, om dat huisboek hare dochters in handen te geven. En waarom nu niet meer? Dat hapert dan toch niet aan dien vromen en menschkundigen Dichter, maar aan eenen veranderden geest van onzen tijd. Met eene nieuwe kostbare uitgave van denzelven is het, geloove ik, den Heere feith niet in de gedachter gekomen, om er uittreksels uit te maken, en niet den geheelen cats te leveren.
Ik moet magtig miszien, wanneer men thans niet te veel schikt en modernizeert, ook in het stuk van den Godsdienst; ik wil ook wel gelooven met het beste oogmerk, om nog te willen behouden, wat te behouden is; maar het loopt in het oog, dat men er niet mede verbetert, maar wel de kracht van den Godsdienst verzwakt in de harten der menschen van onderscheidene overtuiging. En onze moderne zedelijke Romans zijn gewis ook niet heiliger!
Kortom: de zeden moeten zich naar de waarheid schikken: die dat niet wil, ga verloren! Wij houden dit waarlijk voordeeliger, dan iets van de Bijbelsche berigten af te korten, ten behoeve van dezulken.
Wij hopen, dat het eens weder beter zal worden; en dan zou men wel berouw kunnen krijgen, dat meer een uittreksel, dan wel de Oorkonde zelve, in gebruik gekomen ware.
De waarheid moet doorwerken; en zij blijft ter veroordeeling van de genen, die haar niet eerbiedig hebben willen hooren. En God werkt met zijn eigen Woord: dit heeft Hij ons beloofd; doch wij kunnen daar geen staat meer op maken, als wij er, op welke wijze en met welk oogmerk dan ook, aan kunstelen.
Jezus hield zich, in zijnen tijd, aan de enge Poort; ofschoon ook een deelnemend vriend Hem wel wilde raden, dat Hij zich naar de verbasterde Natie maar wat zou voegen, toen er zoo weinigen tot den Messias overkwamen: doch Hij bemoedigde zichzelven en den belangstellenden man teffens; en het is voor aller oogen bevestigd, ‘dat er, in volgende tijden, zouden komen van Oosten en Westen, van Zuiden en Noorden.’
Wij verheugen ons, dat de Heiland zijne Leer, zonder eenige zulke schikking, ons heeft laten toekomen; en dan moeten wij, Leeraren van den Godsdienst, Hem ook in dit opzigt zoeken gelijkvormig te zijn, dat Hij de genen zelfs,

{==471==} {>>pagina-aanduiding<<}
die Hem hoorden, maar het bij het hooren lieten blijven, getrouw waarschuwde: ‘Velen zullen zoeken in te gaan, maar niet kunnen, omdat zij de enge Poort niet waren doorgegaan.’
Met dit alles wil ik alle uittreksel uit den Bijbel, voor scholen als anders, geenszins afkeuren; maar, voor het godsdienstig gebruik in de huisgezinnen, zoude ik er, in zeker derde, mede vergelijken, en, met vrede jegens allen, van zeggen, hetgeen de Heidelbergsche Catechismus, betrekkelijk de Beelden in de kerken, vr. 98, gezegd heeft.

t. slot.

Taalkundig voorstel.

Alle talen hebben haren rijkdom en hare armoede, schoon ook de eene boven de andere in ruimte en juistheid van uitdrukking veel moge vooruit hebben. De Nederlandsche zelfs, eene der rijkste, mist sommige woorden, die wederom bij hare gezusters gevonden worden. Daarom is er dan ook niets natuurlijker, dan dat zij alle, eenig gemis gevoelende, bij elkander ter leen gaan, en zich ook, omdat er de rijkere zuster niets bij verliest, een geleend woord, zoo het dikwijls te pas komt, toeëigenen, en, in gevalle het een in het oog loopend vreemd voorkomen heeft, door eene kleine verandering zoeken te nationaliseren. Dit is ook geheel iets anders, dan de zeer berispelijke gewoonte, om, bij eigen' overvloed, noodeloos en dwaasselijk zijne moedertale door vreemden tooi te ontsieren; eene handelwijze, die eene kleingeestigheid in doorzigt en smaak verraadt, waarvan ik wel wenschte, dat wij Nederlanders nooit hadden kunnen beschuldigd worden. Onze - niet in naam, maar inderdaad - aanzienlijkste en wellevendste monden en pennen hebben dat euvel schaars gehad; maar een zeker hoog gepeupel, of, om in zijne meestgeliefde taal te spreken, canaille, gaat er mank aan, mogelijk omdat het in deze kwade gewoonte eene verdienste ziet, die er waarlijk, van welk eene zijde men dezelve beschouwen moge, niet in te vinden is; ten zij het smaakvol en verdienstelijk heeten mag, dat men, met goede beenen gezegend, opzettelijk kreupel loope, en dan nog wel den kreupelsten naäpe. Men denke echter niet, dat ik tegen de Fransche taal, die, schoon minder rijk dan de onze, hare

{==472==} {>>pagina-aanduiding<<}
groote voortreffelijkheden heeft, het harnas wil aangespen; neen: ik wil op het gemis eens woords in de onze te huis komen, dat mij nu reeds te lang verdroot, om er niet eenige klagte over uit te brengen. Ik bedoel het woord toast, dat men wel bij onze vrolijke maaltijden, naar behooren, als toost uitspreekt, maar nog altijd in boeken en nieuwspapieren toast schrijven blijft. En, eilieve, waarom toch? Weet men dan niet, dat de Engelschen, aan wien het toebehoort, het in ééne lettergreep uitspreken, en dat hetzelve, toast geschreven wordende, door Nederlanders niet wel anders, dan to-ast, en dus in twee lettergrepen, kan uitgesproken worden? Maar to-ast met twee lettergrepen is noch Nederlandsch noch Engelsch, en, in het Nederlandsch toast schrijvende, evenwel toost te lezen, stelt op den duur ons gemis van dat woord noodeloos aan de kaak, daar wij toch zoo ligt toost kunnen schrijven, en dan een woord hebben, dat veel meer een Nederlandsch voorkomen heeft, dan toast, of het Fransche conditie, welk laatste niet wel genationaliseerd kan worden. Of is er eene betere benaming voor de bedoelde zaak aan de hand te geven? Want het woord dronk, dat bij onze voorouders, den berkenmeijer hanterende, wel bekend was, drukt niet genoegzaam uit, wat men zeggen wil. Neen; voor: eene conditie instellen, kan men kwalijk: eenen dronk instellen, zeggen. Evenwel geef ik deze gedachte om beter; doch neme de vrijheid voor te stellen, om, indien men alhier het gemis van een Nederlandsch woord erkent, voortaan toost en niet toast te schrijven, eveneens als
de Dichter deed van de gedrukte Toosten, voorgesteld op het Inwijdingsfeest van de Societeit tot Nut en Vermaak te Almelo, gevierd op Maandag, den 3 Februarij 1817, welken deze vrije daad ook niet door zijnen Recensent in de Vaderlandsche Letteroefeningen, zekerlijk 's Dichters oogmerk bevroedende, maar door vele anderen als eene taalfout toegerekend werd, die zich dan ook niet zullen stooten aan de spelling, voorkomende in den lieven Bloemenkrans voor de Bentheimsche Feestelingen, gevlochten door den Heer h.l. wichers, wanneer hij op bl. 14 schrijft:

Den Koning, onzen vader, 
Zij deze kelk gebragt! 
Hem houde ik voor verrader, 
Die dezen toast veracht. 

Eene schrijfwijze echter, waaraan zich deze Dichter, dit couplet op het papier brengende, zelf moet geërgerd hebben!





{==473==} {>>pagina-aanduiding<<}

Ik bemin u meer dan mijn eigen leven.

Een Verhaal uit den ouden tijd.

Door W.H. Warnsinck, Bz.

1.

Ten tijde van de bloedige twisten tusschen de heeckerens en bronkhorsten, trokken sommige leden van den Gelderschen Adel de partij van een der twee genoemde twistende huizen; en onder deze voegde zich de Heer van k. tot die der heeckerens, terwijl de Heer van z. die der bronkhorsten ijverig toegedaan bleef.
De onderling, soms zeer hevig en bloedig, gevoerde geschillen hadden echter niet kunnen beletten, dat de Jonker van den huize k. met de Frenle vanz. was bekend geraakt, en - hetgeen in dit verhaal niet mag voorbijgezien worden - dat beiden voor elkander de hartelijkste toegenegenheid hadden opgevat. De vijandige gezindheden der vaders van wederzijden legden aan de beide gelieven onoverkemelijke hinderpalen in den weg, en het was hun niet vergund, elkanders bijzijn in het openbaar te genieten. De twee jonge lieden stelden zich echter voor dit gemis, zoo veel mogelijk, schadeloos; de Frenle bertha beminde het vermaak van uitgestrekte wandelingen in den omtrek van het vaderlijk ersgoed, en de jeugdige rudolph vond te dikwerf gelegenheid, in de nabuurschap rond te dwalen, dan dat beiden niet, gedurig en bij herhaling, het vermaak genoten, eikander van eene eenwige liefde te verzekeren.
Zoo vlood de zomer voorbij, en na denzelven de herfst, die, door gedurig herhaald jagtvermaak, aan rudolph eene voegzame gelegenheid schonk, zijne bezoeken te herhalen, en aan bertha, om dezelve te ontvangen. Het zedige meisje zorgde echter altijd, dat zij door een dermeisjes van het kasteel zich vergezellen liet. Het was de twintigjarige grade, welke hiertoe door haar was uitgekozen. Bestendig hield deze, wanneer de gelieven elkander ontmoeteden, zich in de nabijheid; en was de afscheidgroet gegeven, dan groette zij den Ridder bescheiden, en geleidde hare jeugdige meesteresse naar den ondvaderlijken burg terug.
De wederzijdsche gesprekken waren echter zeer verre van

{==474==} {>>pagina-aanduiding<<}
troostrijk te wezen. De vaders der beide gelieven waren, ter oorzake der plaatshebbende rampzalige verdeeldheden, de bitterste vijanden; aan eene verzoening viel niet te denken; daartoe waren de harten te zeer verbitterd, en, in dezen storm der hartstogten, was het uitzigt op eene echtvereeniging nog ijdeler dan een kortstondige droom.
Dan, wat werkt eene eerste liefde niet op en in jeugdige harten! Bertha en rudolph beminden elkander, en bekommerden zich minder over de onoverkomelijke hinderpalen, welke hunner liefde in den weg stonden, dan wel over de meestgeschikte wijze, waarop zij elkander, in den aanstaanden en vast naderenden winter, zouden kunnen ontmoeten. Het was zoo: bertha kon zich dan zoo niet meer, gelijk bevorens, buiten den burg begeven; dan, men zou doen, wat men konde, en de gedienstige grade zou den Ridder, zoo mogelijk, van alles onderrigten.
De winter was daar; maar zijne sombere en bewolkte dagen waren voor de teedere Freule meer verdragelijk, dan het vernemen van een zwevend gerucht, dat Jonker rudolph van k. in eene naauwe betrekking tot eene der Freules van den huize s. zoude gestaan hebben. Dit gerucht kwam van de zijde van haren vader, en de arme bertha bezat den moed niet, dit voor haar zoo grievend geheim na te sporen, uit vreeze van den argwaan eens geliefden vaders te wekken. Spoedig, echter, werd grade de vertrouwde van hare smart en verdenking, en er werden maatregelen genomen, ten einde de getrouwheid des jeugdigen Ridders op de proef te stellen.
Op een' der laatste Decemberdagen bragt een schoone wintermorgen de beide gelieven te zamen. Volgens gemaakt overleg met de schrandere grade, had bertha het voorkomen aangenomen van zeer neerslagtig te zijn. Zeer breedvoerig en met levendige kleuren schetste zij aan rudolph de bittere vijandschap hunner wederzijdsche ouders, de onmogelijkheid eener echtvereeniging, en de rampzaligheden eener hopelooze liefde. Rudolph liet bertha bedaard uitspreken, stond toen op en voor haar, en, hare hand drukkende, sprak hij hartelijk en met plegtigen ernst: ‘Bertha! de liefde is sterker dan de dood. Gij zult eenmaal de mijne worden. Ik bemin u meer dan mijn eigen leven!’
‘Gij bemint mij meer dan uw eigen leven, rudolph? Zulk een offer vergt een meisje van uwe liefde niet.’
‘Voor u te sterven, zou mij eene zaligheid zijn, en...’

{==475==} {>>pagina-aanduiding<<}
Hier trad grade, snel toeschietende, tusschen beiden, met het woord: ‘Freule! uw vader! Jonker! verwijder u!’ en rudolph, onmiddellijk te paard stijgende, verwijderde zich zoo snel mogelijk.

2.

Weken verliepen, zonder dat de wakkere rudolph eenige hoop mogt voeden, zijne dierbare bertha, op hare eenzame omwandelingen, te ontmoeten. Stormen en regenbuijen wisselden de sneeuw- en hagelvlagen beurtelings af, en de dagen vloden treurig en akelig daar henen. Eindelijk schenen de stormen te hebben uitgewoed, en de oostewind vaagde den hemel schoon van woeste buijen; de vorst was ingevallen, en het pas aangevangen jaar schonk, op den 23 Januarij, aan de omgelegene dorpen en sloten, den eersten helderen en aangenamen winterdag. Ook rudolph zette zich te paard, en, na weinige uren, blonken de witbesneeuwde torens van het kasteel van z. in zijne van verlangen gloeijende blikken. Alle de plaatsen, waar bertha gewoonlijk te vertoeven plagt, werden vlijtig bezocht en wederbezocht; maar nergens vond de Jonker in de versche sneeuw eenig spoor van zijne geliefde: het eene nur na het andere verdween, en rudolph had reeds besloten terug te keeren, toen eene kleine deur, in den ringmuur van den tuin des kasteels, zich langzaam opende, en de ons reeds bekende grade plotseling voor hem stond.
‘Jonker!’ sprak zij, ‘sedert gij de Freule laatst gezien hebt, is alles van gedaante veranderd. Gij herinnert u, dat ik, bij de laatste bijeenkomst, u beiden de komst van haren vader berigtte.’
‘Ik weet dit; maar spreek, grade! spreek!’
‘De oude Baron moet uwe vlugt bemerkt, en, helaas! uw' persoon herkend hebben; maar ach, Jonker! spaar mij een verder verhaal!’
‘Ik moet, ik wil alles weten, grade! Verberg mij niets!’
‘Gij wilt het; welaan, hoor het, Jonker, en sidder! - De oude Baron herkende u, en zijn gelaat gloeide van toorn; hij zag tranen in de oogen der Frenle, en hij beefde van woede; hij vloekte en vervloekte zulke bijeenkomsten en uwe wederzijdsche liefde, en dwong ons, onder de ijs-
{==476==} {>>pagina-aanduiding<<}
selijkste verwenschingen, naar het kasteel terug te keeren; maar...’
‘Voleindig, meisje! Uw zwijgen martelt mij.’
‘Sedert dat rampzalig oogenblik is de schoone bertha verwelkt als een geknakte rozeknop, en sedert weken ligt zij aan haar leger gebonden. Te vergeess beproeft de kunst haar vermogen; maar ik vrees, Jonker! ik vrees voor het behoud van een leven, hetwelk gij gezworen hebt meer dan het uwe te beminnen.’
‘Verschrikkelijk, grade! verschrikkelijk! maar... o, meisje! geleid mij naar mijne bertha. Dat ik haar zie, haar spreke, en, moet het zijn, voor haar sterve!’
‘Dat is onmogelijk, Jonker! De oude Baron verlaat zijne dochter geen oogenblik; daarenboven is Jonker otto, haar broeder, op het kasteel, en verlaat hetzelve nimmer, op stelligen last van zijnen vader, die thans, voor een paar dagen, afwezig heeft moeten zijn.’
‘Braaf meisje! gij kent mij, en zijt van mijne eerlijke bedoelingen bewust; maar zou ik... in de stilte van den nacht...’
‘Onmogelijk!... Maar, men bespiedt ons, Jonker! ik heb mij welligt reeds te veel gewaagd.’
Grade sprak het, zag angstig rondom zich, en sloot de kleine deur, rudolph aan zijne eigene overdenkingen geheel overlatende. Maar rudolph dacht niets en sprak niets; zoo diep had hem het berigt van het meisje getroffen; hij scheen als in den grond vastgenageld. Zijn paard stond even onbewegelijk; dan, een eenzame wintervogel langs den kop des paards snel voorbijvliegende, sprong het getrouwe dier eenigzins ter zijde, en de hiermede gepaard gaande beweging ontrukte rudolph aan zijne sombere gedachteloosheid.
‘Krank!’ mompelde hij; ‘krank! en welligt hopeloos en voor altijd verloren! o, Mijne bertha!’ - en de droeve Jonker herhaalde deze woorden gedurig, stapvoets voortrijdende, toen op eens een monnik, driftig voortstappende, hem te gemoet trad, en willens scheen een bijpad in te slaan, naar het kasteel leidende.
De kennis, welke de kloosterlingen destijds hadden van de gebrekkige Geneeskunde dier verwijderde tijdperken, deed het aan den Jonker niet onwaarschijnlijk voorkomen, dat deze man den post van Geneesheer bij zijne dierbare bertha

{==477==} {>>pagina-aanduiding<<}
bekleedde; en op eenmaal schoot het hem door de ziel, den monnik aan te spreken:
‘Gij gaat naar den burg, mijn vader?’
‘Ja, Jonker rudolph van k.; ik ga er de kranke Freule bertha bezoeken; het lieve kind ligt zeer gevaarlijk ziek, en ik wanhoop schier aan haar behoud.’
Dit berigt, en tevens de waarneming, dat de monnik hem kende, bragt den Jonker als geheel buiten zichzelven; dan de ontroering schonk hem nieuwe geestkracht, en hij hernam, schijnbaar bedaard: ‘Dat zou een slag zijn voor de ouders en betrekkingen van het lieve kind!’
‘Gij schijnt belang in haar lot te stellen, Jonker rudolph! en beider ouders leven in de bitterste vijandschap?’... Hier zweeg de monnik, den Ridder aanziende.
‘Niet altijd was er oorlog tusschen de huizen k. en z.; maar, gij weet het, eerwaarde vader! de rampzalige twisten der heeckerens en bronkhorsten hebben den Adel van het Graafschap tegen elkander in het harnas gejaagd. Ach! dat het vrede wierd, - dat men zich onderling verzoende, en....’
Haastig viel de monnik in: ‘En dat Freule bertha herstelde; niet waar, Jonker? Nu, hoop slechts; zij is wel hoogstzorgelijk, maar de Hemel kan haar welligt nog sparen.’
‘Gij wanhoopt dus nog niet geheel?’
‘Ik beslis niets, jongeling! - Dan, mijn tijd is kostbaar; ik moet voort. Ga uwen weg in vrede, rudolph! Binnen kort verneemt gij eenige tijding van haar. Maar (zacht sprekende) bezoek de omstreken van het slot niet te dikwerf; - er zou welligt een strooptogt op handen kunnen zijn.’ En nu ging de monnik dadelijk het voetpad op, rudolph geen' tijd tot verdere navragen gevende.
Met geheel andere aandoeningen betrad de Jonker het vaderlijke slot, dan waarmede hij het des morgens verlaten had. Hij dacht niet aan de plaatshebbende veete tusschen de beide huizen k. en z. - hij dacht slechts aan zijne kranke bertha; in hare herstelling zag hij het toppunt zijner wenschen bereikt, of, met haren dood, het geluk van een geheel leven voor altijd vernietigd. Zoo bragt hij, hopende en vreezende, drie lange dagen, zonder eenige tijding, door.

3.

Werkelijk had er, op den derden dag, een strooptogt plaats

{==478==} {>>pagina-aanduiding<<}
op de onderhoorige landen van den Heer van k. Huizen werden geplonderd, boeren mishandeld, vee en huisraad geroofd. Jonker rudolph bevond zich onder den krijgshoop, die op de stroopers werd afgezonden; dan, deze weken spoedig terug, en nu werden eenige hutten op het z... sche grondgebied het doel der wederwraak. Dit laatste geschiedde in den nacht, en eerst met het aanbreken van den morgen keerden de, met buit beladene, knechten naar het kasteel terug. Rudolph alleen had aan de poort van het klooster Bethlehem aangeklopt, voornemens aldaar den ochtendgodsdienst bij te wonen, en hierdoor tevens in de gelegenheid gesteld te worden, met den eerwaarden vader, welke tot dit klooster behoorde, een mondgesprek te houden. Aan dit verlangen des Jonkers werd dan ook al spoedig, na het vieren der hooge misse, voldaan, en, met een' vorschenden blik, vroeg rudolph aan den geestelijke, toen zij zich in eenzaamheid bevonden: ‘Kunt gij mij ook eenig troostrijk berigt uit het slot mededeelen, eerwaarde vader?’
‘Niet veel troostrijks, Jonker! Sedert twee dagen neemt de ziekte de overhand, en ik vrees voor het leven der Freule.’
‘Gij vreest voor haar? o, Spreek zoo niet, mijn vader! Zeg, dat er hoop voor haar is, en ik wil die blijde tijding beloonen met rijke giften voor u en het klooster.’
‘Jongeling! het leven van een' mensch is met geene schatten te koopen, indien de Hemel aan onze geneesmiddelen het vermogen ontzegt.’
‘Beproef alles, mijn vader! beproef alles, en...’
Hier trad een meer bejaarde monnik, schijnbaar toevallig, het vertrek in, en de ons reeds bekende monnik hernam: ‘Niet waar, vader bernardus! hebben wij niet alles ter herstelling van de Frenle bertha beproefd? maar de kunst vermag niets meer.’
Bernardus hervatte bedaard: ‘De kunst? neen, die vermag niets meer; maar...’ geheimzinnig zwijgende.
‘Maar,’ sprak rudolph, opstaande; ‘maar... Wat bedoelt gij, grijze vader! Zou u nog een middel ter herstelling bekend zijn? o, Spreek! spreek, bid ik u.’
‘Vermag ik te spreken?’ zeide bernardus, zijnen medebroeder veelbeteekenend aanziende; deze knikte met het hoofd, en nu zette de oude zich neder:
‘Jonker rudolph! waar de kunst niets meer vermag,

{==479==} {>>pagina-aanduiding<<}
daar kunnen soms geloof en liefde wonderen verrigten. - Maar vergun mij, eer ik verder ga, u eenige vragen te doen, waarop ik uw antwoord vooraf dien te kennen: Bemint gij de Freule?’
‘Ik bemin haar meer dan mijn eigen leven.’ riep rudolph met vuur.
‘Woonde er nimmer eene andere liefde in uwe borst?’
‘Nooit!’
‘Nu nog eene vraag! antwoord mij niet te spoedig, rudolph! Zoudt gij u in staat gevoelen, het leven der Freule, met gevaar van het uwe, te koopen?’
Een plegtig: ‘Ja!’ beantwoordde de vraag des grijsaards,
‘Zoo kom dan morgen aan deze plaats weder, en ik zal u te kennen geven, wat u te doen staat.’
Hoe ook rudolph op het bekomen van nadere opheldering aandrong, geen der beide monniken gaf hem een antwoord, waaruit hij eenig licht in eene zoo duistere zaak scheppen kon; en hij zag zich genoodzaakt te vertrekken, zichzelven duizend vragen doende, zonder ook maar voor ééne derzelven eenig voldoend antwoord te vinden.
De volgende morgenstond vond rudolph, in de vroegmisse, voor het outer geknield; de oude bernardus wenkte hem, na den geëindigden godsdienst, in zijne cel te komen, zette zich neder, en sprak: ‘De togten naar het heilige land, Jonker rudolph! hebben de ware geloovigen met verschillende verborgene gaven der gezondmaking bekend gemaakt; dan dezelve moeten door geloof en liefde geheiligd worden. Zijt gij des willens, mijn zoon! dan zou de Freule bertha kunnen behouden worden.’
‘Ik ben tot alles bereid, wat geloof en liefde van mij vorderen, mijn vader! Spreek! wat moet ik?’
‘Broeder ignatius zal spoedig van het kasteel terugkomen, en een' halsdoek medebrengen, door de jeugdige lijderesse in hare ziekte gedragen; in dien doek wikkelen wij een deel van het heilig gebeente van een' der in Palestina verheerlijkte martelaren; beiden draagt gij op uwe borst, en in minder dan vierentwintig uren tijds is de kranke behouden.’
‘O, mijn vader! niets zal mij gelukkiger maken, dan een zoo nietsbeteekenend offer aan de redding mijner geliefde te brengen.’
‘Oordeel niet te voorbarig, jongeling! - het offer is zee

{==480==} {>>pagina-aanduiding<<}
verre van nietsbeteekenend te wezen; want doorgaans, zoo niet altijd, veroorzaakt dit offer des geloofs en der liefde, binnen weinige dagen, den dood aan hem, die het brengt.’
Eene onwillekeurige huivering overviel rudolph; dan, zich herstellende, sprak hij, met beradenheid: ‘Mijn leven staat in Gods hand; ik ben bereid het offer te brengen.’
Bernardus wilde spreken, toen ignatius de cel binnentrad. Bedenkelijk schudde deze het hoofd: ‘Daar heeft nu de Heer van z. alles bedorven, door het inroepen der hulp van den Arts berengarius uit Z. Wee, wie hun betrouwen op menschen stellen! Van nu aan beschouw ik de Freule als geheel buiten hoop.’
‘Maar,’ hernam rudolph, ‘mijn geloof en mijne liefde zullen de hoop terugroepen.’
Bernardus nam het woord: ‘De Jonker is tot alles bereid. Hebt gij den doek medegebragt, ignatius?’
Deze reikte den doek over. Plegtig rees nu bernardus op, haalde, uit een' hoek der cel, een oud kastje te voorschijn, en opende hetzelve. Het bevatte een aantal Reliquiën uit het heilige land. Onder het prevelen van eenige woorden, nam bernardus, na alvorens zijne hand driewerf gekust en het teeken des kruises gemaakt te hebben, een klein beenstukje uit hetzelve, wikkelde dat zorgvuldig in den doek, en gaf een en ander aan rudolph, die de geheele verrigting had aangestaard, over, met deze woorden: ‘Ridder des Geloofs en der Liefde, bevestig dit heilige pand aan uw hart! Twijfel geen oogenblik meer aan de herstelling uwer geliefde; maar matig uwe vreugde hierover, door de overdenking, dat uwe liefde voor haar uw eigen leven in de waagschaal gesteld heeft.’
Rudolph kon geen woord uitbrengen, maar nam, met eene bevende hand, den doek uit de handen des monniks, en stak dezelve in zijne borst.
Wij worden tot onze gewijde oefeningen geroepen,’ sprak ignatius: ‘Vaarwel, edele Jonker! de Hemel hoede u, kroone uw geloof, en zegene uwe liefde!’
Rudolph was diep getroffen, en, in afgebrokene woerden, de eerwaarde vaders dankende, verliet hij het klooster.

4.

Rudolph deelde, wel is waar, in het bijgeloof dier zoo duistere tijden; dan dikwerf was er eene schemering van licht

{==481==} {>>pagina-aanduiding<<}
voor zijnen geest opgegaan. Het onderling verkeer der geestelijken met den Adel, in die dagen, had hem dikwerf aanleiding tot verstandige opmerkingen en gevolgtrekkingen geschouken; en meer dan eens had het scherpziend oog van den Jonker gemeend, sporen van geveinsdheid, huichelarij, list en bedrog in de handelingen der eerwaarde vaders te outdekken; dan hij had zich altijd gewacht, zijne gedachten en overleggingen aan anderen mede te deelen.
De vurige liefde voor zijne bertha had, bij alles, wat wij tot hiertoe vermeld hebben, zijn gevoel en jeugdige verbeelding aangedaan en geheel in werking gebragt, en was hij, als 't ware, door beide voortgedreven tot eene daad, welke het wikkend oordeel, onder andere omstandigheden, vooraf aan zijnen onbedriegelijken toetssteen zou hebben onderworpen. Dan, aan den vurigen Jonker was de tijd tot nadenken geenszins gelaten geworden; de storm had deszelfs geweld op zijn hart gerigt, en hij had alleen als een gevoelend wezen gehandeld.
In eenzaamheid aan eigen nadenken overgelaten, begon de edele Jonker, van lieverlede, zijne denkbeelden te verzamelen en te rangschikken; en allengskens hernam, ook zonder dat hij zulks opzettelijk bedoelde, de gezonde rede hare regten. Zijne gedachten bepaalden zich hoofdzakelijk tot de volgende bijzonderheden, die, achtereenvolgende, de slotsom van zijne zelfgesprekken uitmaakten:
‘Het zij zoo, dat de halsdoek mijner bertha, welke thans aan mijn hart rust, de zaden van ziekte en dood met zich voere, en dezelve in mijne jeugdige aderen overstorte; ik ben des getroost, indien zij slechts gespaard worde: maar, van welk eenen invloed kan deze geheele handeling op het gestel der lijdende zijn? - Het is zoo, men verhaalt allerlei wondergenezingen, door middel van Reliquiën, uit het heilige land, door vrome bedevaartgangers, medegebragt; maar alle wonderen van dien aard zijn altijd met een' geheimzinnigen sluijer omgeven, en het valt moeijelijk te gelooven, dat de waarheid achter dien sluijer verborgen ligge. - Wanneer mijne bertha het heilige gebeente van een' of anderen vromen martelaar aan haren kuischen boezem verbergen moest, ten einde hare genezing te bevorderen, dan zou ik, in een' stikdonkeren nacht, wanen eenig flaauw licht te zien schemeren; maar dat die genezing bevorderd kan worden op de wijze,

{==482==} {>>pagina-aanduiding<<}
welke mij voorgesteld is, - daarover bestormen allerlei twijfelingen mijnen boezem.
En - zou mij werkelijk, bij de redding van bertha, een zoo schrikkelijk einde te wachten staan? Onderneem ik niet alles uit liefde voor haar; en zou dan de Vader van alle barmhartigheid mij met den dood straffen, omdat ik mijne bertha zoo vurig beminne? Maar - indien ook de monniken mij hadden willen misleiden, wat kan het tegenwoordig bedrog baten? Blijf ik leven, en moet ik haar missen, dan is mijne keuze beslist, en het heilige Palestina het doelwit van dezelve; en sneef ik, wat kan dan de bedoeling van list en bedrog zijn?
Maar, heeft God mij, als redelijk schepsel, niet het verstand gegeven? Zeide ignatius niet, dat de Baron van z. de hulp van den Geneesheer berengarius uit Z. had ingeroepen? Hoe, indien ik dezen alomberoemden man eens ging raadplegen? Met het eene te doen, behoeve ik het andere niet te verzuimen. Moet ik dan het leven verliezen - dat leven staat in Gods hand.’
Op deze en dergelijke wijze redekavelde rudolph, toen hij van het klooster naar den burg zijns vaders terugreed, zonder nog zijn geloof aan de wonderdadige herstelling zijner bertha op te geven; want, gelijk wij reeds aanmerkten, het helder oog des Jonkers had vaak eenige schemering van den naderenden heildag der verlichting, maar geenszins dien dag zelven, in deszelfs onbenevelden glans, aanschouwd.
De vrees voor het verliezen van zijn eigen leven, welke hem, bij het aanvaarden van den geheimvollen doek en de in dezelve gewikkelde Reliquie, had doen huiveren, was allengskens geweken voor zijn redelijk geloof aan de gadelooze liefde Gods; maar, naar mate deze vrees verminderde, naar die mate steeg zijn angst voor het leven der geliesde; en, na lang waken, sluimerde hij in, met de gedachte, den volgenden morgen den beroemden Arts te gaan vinden, en bij hem troost te zoeken voor het gewonde hart.
Terwijl de Ridder slaapt, zullen wij ons naar het huis z. begeven, en zien, wat aldaar is voorgevallen.

(Het vervolg en slot hierna.)





{==483==} {>>pagina-aanduiding<<}

Eenige bijzonderheden uit eene reis naar Madrid.

(Voyage à Madrid, Août et Sept. 1826.)

Madrid gelijkt naar eene Afrikaansche of Aziatische stad: men kan dezelve niet bereiken, dan dwars door woestenijen, en loopt dikwijls gevaar van beroofd te worden, hoezeer men nooit zonder eene bedekking de engten, berucht van wege derzelver gevaren, doorgaat. Het land wordt, in de omstreken van de Bidassoa, woest en stil; geen kreet, geen zang, geen vogel verneemt men. De beide uiteinden van de brug zijn op het slot, en men kan dezelve niet passeren dan met verlof der Gendarmes, met het ontsluiten belast. Aan de andere zijde der Bidassoa verandert het tooneel op eene gansch bijzondere wijze. Een in lompen gehulde soldaat opent de poort der brug, strekt de hand uit, en vraagt eene aalmoes. ‘Geef mij iets voor een slokje!’ deze waren de eerste woorden, welke ik in Spanje hoorde. Achter dien soldaat bedelde, op zijne beurt, een Douanier, nog morsiger en ellendiger, en geheel werkeloos ten aanzien der reizigers, met eene ergerlijke koelbloedig- en onbeschaamdheid: deze zijn de voorregten der beambten van dit Gouvernement. Te Irun werden wij omringd van eene menigte nieuwe bedelaars; en niet dan met veel moeite ontsloegen wij ons van die lastige knapen, wier gelaat ons bovendien verdacht voorkwam.
Naar gelange men zich dieper landwaarts in begeeft, neemt het oord zoo wel, als het volk, eene meer karakteristieke houding aan. Er is niets zoo schilderachtigs in geheel Frankrijk, als de omstreken van Oyarzun, Ernani en de bekoorlijke valleijen van Guipuscoa. De bergen zijn bebouwd van den top tot aan den grondslag; onmetelijke maïsvelden van buitengewone hoogte en sorschheid, eene ontelbare menigte vruchtboomen verfraaijen deze lagchende landouwen, wier eeuwig groen door de nevels der Pyreneën wordt beschut. Intusschen beantwoordt het inwendige der dorpen in geenen deele aan dit gunstig voorteeken. De huizen zijn verschrikkelijk morsig, oud en vervallen; de traliën, die de vensters der benedenverdiepingen beschermen, de onafgebrokene volgreeks der balkons, en de geslachtwapens, die gansche muren bedekken, alles draagt hier den stempel der somberheid en des monnikenwezens. Priesters en monniken, in grillige kleederdragten, zwerven in nuttelooze ledigheid door de gehuchten; meestal

{==484==} {>>pagina-aanduiding<<}
slijten zij de uren in het rooken van Havana-cigaren, of al pratende met de vrouwen aan de vensters gelijkvloers. Ik beken, dat hunne gemeenzaamheid mij in het begin niet weinig verbaasde; maar weldra bespeurde ik, dat zulks als eene eer beschouwd wordt, naar welke de eerste familiën zich begeerig toonen.
Veldbouw, herdersbezigheden en ijzerwerken houden nagenoeg de gansche bevolking van Guipuscoa bezig. Alle andere soorten van nijverheid worden geheel verwaarloosd. De smokkelhandel is toereikend, om het gewest van katoenen stoffen, chitsen, lijnwaden en tissus van allerlei aard te voorzien. De priesters staan er in hooge eerbiedenis, en hunne zwaarlijvigheid steekt geweldig af bij de dor- en magerheid der ingezetenen. Wanneer zij langs de straat gaan, haasten zich de kinderen, om hun de hand te kussen; welk gebruik gegrond is in gewoonten, zorgvuldig aangekweekt en door den tijd geheiligd. Hoe toch zouden zij zich ook kunnen onthouden van een diep gevoel van vrees en ontzag voor mannen, die over de goederen dezer wereld beschikken, en, in de toekomende, kastijdingen en belooningen uitdeelen?
Elk Spanjaard, die verzuimt, zijn kind binnen vierentwintig uren na de geboorte te laten doopen, beloopt eene zware boete, en wordt daarenboven bedreigd met geestelijke straffen. Zoo hij dien termijn laat voorbijgaan, en de jonggeborene sterft zonder den doop te hebben ontvangen, is de vader verstoken van zijn burgerregt, zijne goederen worden verbeurdverklaard, en hij, voor altijd, van het Spaansche grondgebied verbannen; terwijl hij, die de Sakramenten slechts eenmaal in het vierendeeljaars gebruikt, wordt beschouwd als een verdacht geloovige, enz.
Alles draagt hier het onuitwischbaar kenmerk der Priesterregering, tot zelfs de wijze van zich aan te melden. ‘Wie is daar?’ Op deze vraag antwoordt men, in het Latijn: ‘Ave Maria.’ Daarop, in het Spaansch: ‘Zonder zonde ontvangen;’ en de deur wordt ontsloten, met een: ‘God zij met u!’ Deze en dergelijke beleefdheidsformulieren zijn blijkbaar van monniken-oorsprong, en bewijzen de aloude en naauwe vereeniging van dit volk met de Kerk. Wat zullen wij zeggen? Kan men het den monniken wel zoo heel kwalijk nemen, zoo de Spanjaarden verkiezen te zaaijen, opdat de Geestelijkheid den oogst inzamele, dat zij van han voorregt gebruik maken?

{==485==} {>>pagina-aanduiding<<}

Bestendig ontmoet men, van Bergara tot Salinas, sombere dorpen en prachtige landgoederen. Te Mondragon, waar de wegen naar Vittoria en Bilbao elkander kruisen, is eene oude vesting, versierd met een oud stadhuis, als bedekt met wapenschilden, naar het gewone gebruik. De bevolking scheen enkel te bestaan uit ledigloopende monniken en Koninklijke vrijwilligers. In het dorp Salinas, gelegen op de helling van een' steilen berg, dansten de vrouwen en meisjes met elkander, zonder mannen, op het plein; terwijl de geestelijken alleen bij dit Bal tegenwoordig waren, en de broeders, mannen en vaders van hetzelve volstrekt schenen te zijn uitgesloten.
De fraaije stad Vittoria ziet men van verre, te midden eener uitgebreide, met bergen gekroonde vlakte, aan den zoom eener kleine, van water ontbloote rivier. Dit is de eerste Spaansche stad, dien naam waardig, welke men, van de Pyreneën komende, doortrekt. Zij doet zich zeer bevallig voor, van wege eenen kring van welbeplante wandelwegen. De koophandel en nijverheid harer bewoners hebben haar tot dusverre behoed voor dat verval, 't welk, in de overige provinciën van het schiereiland, zich door zulke sterksprekende verschijnsels openbaart.
Een tooneel, vooral voor een' Franschman zeer bevreemdend, wachtte ons aan de poort van Vittoria; het moge u een denkbeeld geven van den graad van ellende en vernedering, waartoe de beambten van dit land gezonken zijn. De Douaniers, belast met het onderzoek onzer pakkaadje en het innen der belastingen, de voorname toevlugt van het Gouvernement in dezen tijd van rampspoed, in stede van hunnen pligt te doen, of voor 't minst den schijn daarvan te vertoonen, kwamen aan het portier van het rijtuig, met den hoed in de hand, in de houding der verachtelijkste bedelarije. 't Was op het wandeluur, en meer dan vijftig personen waren getuigen van het ronddeelen der fooi voor een slokje. Een van ons, een geboren Spanjaard, smokkelde twee kisten in, voor meer dan 60,000 fr. aan contrebande waren bevattende, en gaf 12 fr.; de overigen gaven desgelijks iets, hoewel zij niets verdachts met zich voerden, om niet te worden opgehouden.
Van Vittoria tot Miranda, aan de boorden der Ebro, die te dezer plaatse zeer smal is, loopt de weg door eene eenzame vlakte, door de zonnehitte verschroeid. Eenige boomen, ginds en elders verspreid, verkondigen eene ongemeene groei-
{==486==} {>>pagina-aanduiding<<}
kracht; maar niemand wil planten; dit is een onverwinnelijk vooroordeel. De grond is zoo kaal als de hand, en de bewoners zijn even kaal als de grond. Geheele scharen kinderen van beiderlei sekse, zonder kousen, zonder schoenen, zonder hemden, verdringen elkander rondom de rijtuigen, met eene beklagelijke, afgerigte stem eene aalmoes vragende: dit is het éénig onderwijs, 't welk zij van ouders ontvangen, eveneens gewoon te bedelen. De monniken voegen daarnevens de kunst, om zich op de borst te kloppen, op de maat van het mea culpa, den rozekrans, en, voor de meestbegunstigden, de vijf manieren van het bedienen der Mis.
Eene tweede linie van Douaniers, blijkbaar bestemd om de posten van Vittoria te versterken, is gevestigd aan het bruggehoofd van de Ebro, te Miranda. Deze kleine stad kondigt zich van verre aan door hare klokken, voorzien, gelijk alle de klokken der ellendigste dorpen, van een volledig klokkenspel voor elken toren. Niet zelden ontmoet men gehuchten van 150 zielen, die zeven of acht klokken bezitten: in sommige kleine steden telt men er een honderdtal.
Briviesca, eene stad van tweeduizend zielen, ruim en rijkelijk voorzien van Capucijnen van allerlei soort, wordt doorsneden van eene heldere beek, die hare voornaamste straten doorsnijdt. Hier woonde ik eene vreemde vertooning bij. Alle de bewoners hadden hunne huizen verlaten, gewapend met palmhouten kammen en lange borstels. De vrouwen hielden zich, met nasporende en onverbiddelijke vingeren, onledig met het hoofdhaar harer kinderen. Deze onvermijdelijke bewerking geschiedt algemeen, alle zondagen vóór de mis, en famille, en op straat; eene zeer heilzame voorzorg, inzonderheid gedurende de zomerhitte.
Één enkel man, te midden dezer nijvere menigte, nam geen deel aan de gemeene werkzaamheid: gewapend met eene beurs en een' koperen kelk, volmaakt gelijk aan dien waarin het heilig Sakrament wordt ten toon gesteld, naderde hij ons weldra, en vroeg ons una lemosna por Dios, (eene aalmoes voor God.) Men oordeele over onze verbaasdheid, en begrijpt ligtelijk onze weigering; maar een ander schoot eensklaps toe, kuste eerbiedig den kelk, en stak een stuk gelds in de beurs des genen, die hem dezelve aanbood. Kan men het gelooven? De Spanjaarden zelve zeiden mij, dat deze bedelaar, voor ons van eene nieuwe soort, een pachter van het naburig klooster was, wien de monniken, voor eene

{==487==} {>>pagina-aanduiding<<}
jaarlijksche opbrengst, het regt verhuren, om den kelk aan alle voorbijgangers te doen kussen, en dezelven in de straten op te wachten, ten einde zijne inkomsten te innen. De nijverheid is alzoo geenszins verstorven in Spanje, gelijk men meent: zij heeft hare wijkplaats genomen in de kloosters, van waar zij nu en dan zich verwaardigt de groote wegen te bezoeken.
Geen dorp, geene plaats, der opmerkinge waardig, trekt de aandacht des reizigers van Briviesca tot Burgos. Laatstgenoemde stad is nagenoeg even als Vittoria gelegen, aan het uiteinde eener onmetelijke bergvlakte, koud en dor. De toren der hoosdkerk en de schilderachtige overblijfsels harer citadel vergunnen van zeer verre het gezigt op de, eertijds zoo beroemde, hoofdstad van Oud-Kastilië. In den eersten opslag schijnt dezelve van eenig aanbelang te zijn: de kaai van Arlanzon, breed, net, en versierd met groote gebouwen, heeft het voorkomen van den toegang eener groote stad. Ongelukkig is de rivier zonder water. De graven van den Cid en van chimène zijn gelegen op een eiland, en beschaduwd door treurwilgen; de inwoners vertoonen deze gedenkstukken aan de reizigers met even veel trots, als de barrevoeter monniken aan de boorden des Tibers de eer des Kapitools ophouden.
Bij het binnenkomen der stad treft een karakteristiek opschrift van het tegenwoordig tijdperk de ziel: Leve ferdinand VII, de oppermagtige Koning! gegraveerd, met groote letteren, op de voorzijde van het voornaamste Monument van de Plaza-Mayor.
Vele reizigers hebben de hoofdkerk van Burgos beschreven, een der meest opmerkelijke stukken van bouwkunst, op de wereld aanwezig. En ziedaar alles, wat Burgos rest van den Kastiliaanschen voorspoed en roem! Hare bevolking, eertijds 40,000 zielen, bedraagt thans slechts 8,500. Hare soldaten zijn bedekt met lompen, en het grootste deel harer bewoners bezitten zelfs deze niet. Een zeer aanmerkelijk aantal derzelven is genoodzaakt bij den dag te leven van de aalmoezen der kloosters, en verkiest deze vernederende gesteldheid boven de eer eener werkzame onafhankelijkheid. Wanneer de tijd der uitdeeling daar is, ijlen jongen en ouden, vrouwen en kinderen, door elkander gemengd, naar de poort der kloosters, waar de levensmiddelen niet altijd zonder vechten worden verkregen. Het gezigt van al die ellendigen, zich in het stof wentelende, om een schamel been, of brood, of erwten

{==488==} {>>pagina-aanduiding<<}
magtig te worden, levert een afzigtelijk tasereel op. De monniken beschouwen met een ongevoelig oog deze vernederde volksmenigte, altijd gereed om hunne bevelen te volbrengen, en alom te treffen, waar het hunner geestdrijverije behaagt, hare slagtoffers aan te wijzen. Vandaar ook, dat aan alle welgezinden geenerlei toevlugt overblijft, om zich te beveiligen tegen die plotselinge aanvallen, en de onweders te bezweren, die, in naam des Hemels, onophoudelijk dreigen. Veelvuldige malen ben ik in de gelegenheid geweest, mij hiervan te overtuigen: het graauw, talrijker en wreeder in Spanje, dan in eenig ander land in Europa, maakt de landweer der kloosters uit; zij staat onder derzelver bevelen, zij leeft van derzelver aalmoezen, en wil niets hooren van eenen staat van zaken, welke hare vadzige gewoonten en tijd en wijze van middagmalen zou veranderen.
Van Burgos tot Lerma biedt de vlakte, schaars bespoeld, niets opmerkelijks aan, behalve eenige zeer groote galgen, opgerigt op heuvels, ten teeken van leenroerigheid. 't Is de liverei der dorpen, den Grandes des rijks toebehoorende. Dezelfde nare dorheid heerscht op het land; en, zoo de Spanjaarden daarvoor geene zorg dragen, zal Oud-Kastilië binnen eene eeuw eene woestijn zijn. Op vele plaatsen verkeert alreeds de aarde in zand, de beken verdroogen, de weinige afgezonderde boomen, die aan de vernieling des oorlogs zijn ontkomen, droogen uit. Te Lerma, een vlek van 1200 zielen, waar ik zes kloosters heb bezocht, bezit de Hertog van infantado aanzienlijke goederen. Een oud, vervallen kasteel, bedekt met geslachtwapens, verstrekte zijnen voorvaderen ten zetel; thans bestaat het alleen uit eene lange reeks van bogen, door den tijd ondermijnd, door welke men het landschap en den loop der rivier aanschouwt. Daar komen de Karthuizer-, Franciskaner-, Augustijner-monniken, ware Pacha's dezer sombere gewesten, na hunne maaltijden mijmeren: nimmer nadert men hen, dan met de uitdrukking van den diepsten eerbied; de mannen verschijnen altijd met ongedekten hoofde voor hen; de kinderen kussen hen de handen.
De kleine stad Aranda de Duero, bevolkt met 4000 zielen, vertoont nog tallooze lidteekens van de wonden, haar toegebragt gedurende den oorlog der onafhankelijkheid. De rivier aszakkende, zagen wij de muren van het Bisschoppelijk paleis geheel doornageld van kanons- en snaphaankogels, door het vermaarde Opperhoosd der Guerillas, l'em-
{==489==} {>>pagina-aanduiding<<}
pecinado, gerigt tegen een Regement der Keizerlijke troepen, dat zich daarin had verschanst. Wie zou toen gedacht hebben, dat deze geduchte partijganger te eenigen dage zou omkomen door de hand zijner medeburgers, op de oevers van denzelfden vloed, die het tooneel was van zijnen roem! Dit treurig uiteinde is algemeen bekend; men weet, dat l'empecinado, na de herstelling van 1823, aan de Absolutisten overgeleverd, op het schavot zelve worstelde met zijne beulen, en dat men hem door bajonetsteken moest dooden, dewijl het ondoenlijk was hem op te hangen: geheel Europa heeft van de verschrikkelijke bijzonderheden dezer teregtstelling weêrgalmd. Maar, hetgeen misschien onbekend is, is, dat, gedurende den ganschen duur zijner gevangenschap, de monniken de barbaarschheid hadden, hun slagtoffer in eene ijzeren, zeer lage kooi ten toon te stellen, ter prooije aan de mishandelingen van het graauw van Roa, hetwelk hij zoo dapper had verdedigd. In dezen jammerlijken toestand voerde men hem door de straten en over de markten. De kinderen spuwden hem in het aangezigt; de vrouwen begoten hem met kokend water, en de priesters - zongen het Te Deum! Deze afgrijselijkheden heb ik verzameld te Arando; en zij, die mij dezelve verhaalden, beroem den zich, daaraan te hebben deel genomen, als ware het eene eervolle zaak.
Een Engelsch reiziger werd onlangs, gedurende zijn verblijf te Sevilië, aangehouden door een' Spanjaard van een zeer forsch voorkomen, die hem zijne beurs afeischte, met bedreiging van hem te zullen doorboren: ‘Daar is zij,’ hernam de vreemdeling; ‘maar gij drijst een slecht handwerk, en wel op eene voor uzelven gevaarlijke wijze.’ De Spanjaard, in hem eenen Engelschman herkennende, veranderde eensklaps van toon, en zeide tot hem: ‘Mijnheer, ik stel mijn leven in uwe hand. Ziehier mijn adres. Kom morgen bij mij. Van u hangt het af, mij te doen hangen, of mij een' belangrijken dienst te bewijzen. Kom, kom zonder vrees!’ De Engelschman liet zich inderdaad bij hem vinden. En welk schouwspel deed zich aan hem voor! Acht kinderen, die elkander, met alle blijken van een' razenden honger, eenige klieken van het grofste voedsel betwisteden. De vader (het was de straatroover) bood nu aan den ontroerden vreemdeling zijne beurs weder aan, en maakte zich aan hem bekend, als - een afgezet Magis-
{==490==} {>>pagina-aanduiding<<}
traatspersoon; verklarende, dat de wanhoop thans zijne éénige toevlugt was. - Welk een land!

Verslag van de openbare koppelaars-inrigting des heeren Brunet, te Parijs.

Te Parijs is met dit jaar in het licht verschenen een Almanach Matrimonial de M. brunet, Homme d' affaires. Van dit zonderling jaarboekje (schoon van al het vereischte in eenen Almanak hier niets te vinden is) gelust het ons, den Nederlandschen lezer eenig verslag te geven, als behelzende de beschrijving en aanprijzing eener te Parijs werkelijk gevestigde inrigting, (Établissement bij den Franschman) welke ons nog ..... ontbreekt?!
Het boeksken is in twee deelen gesplitst. Het eerste is een overzigt der voordeelen van het huwelijk; het tweede vervat de kiesche (!) en geheime middelen, door den Schrijver gebezigd, om de genen uit te huwelijken, die hem met hun vertrouwen gelieven te vereeren.
De eerste afdeeling, wier betoog voor Nederlanders, Gode zij dank! overbodig is, daarlatende, bepalen wij ons tot de tweede, welke eerst de oorzaken vermeldt van het groot aantal ongehuwden in de Hoofdstad, vervolgens de nuttigheid betoogt van dusdanige inrigtingen, als de zijne; bij wijze van verdediging derzelven aanvoerende, dat, van alle tijden, lieden, volijverig om gelukkigen te maken, zich onledig hielden met koppelen; dat, van de honderd huwelijken, negen-en-negentig aan een' derden hunnen oorsprong verschuldigd zijn; dat zelfs de huwelijken van Koningen en Vorsten wel altijd door afgevaardigden (Ambassadeurs) worden gesloten, wier zending alzoo gelijkstaat met die van den openlijken uittrouwer. ‘Maar,’ zegt Monsieur brunet, ‘een zeer groot getal van dusdanige inrigtingen, bestemd om zoo vele huwelijken, als mogelijk is, te sluiten, moet allezins gebrekkig zijn. Immers,’ dus vervolgt hij, ‘er zijn in alle beroepen knoeijers zoo wel, als zulken, die dezelve eer aandoen! Van het oogenblik af aan,’ dus gaat hij voort, ‘dat mijne geestvermogens zich volkomen ontwikkeld hadden, heb ik deze zaak bepeinsd. Geleid door mijnen ijver, mijne natuurlijke geneigdheid, en het verlangen om mijnen medeburgeren nuttig te zijn, is het mij (het zij zonder eigenliefde gezegd) gelukt, zekere behendigheid te verkrijgen, welke met het gelukkigste

{==491==} {>>pagina-aanduiding<<}
gevolg is bekroond geworden. En is het inderdaad niet natuurlijk, dat alles, wat met smaak en uit liefde tot het goede wordt verrigt, altijd tot de meeste volkomenheid geraakt? Reeds in zeer jeugdigen leeftijd mogt het mij gebeuren, een groot getal huwelijken tot stand te brengen, en nog dagelijks ontvang ik de levendigste blijken der erkentenis van echtgenooten, die aan mij eene zachte, deugdzame en beminnelijke gade zijn verschuldigd; terwijl een talloos kroost, door mijne zorgen voor den Staat opgekweekt, mij toeschijnt het mijne te wezen! - Mijne zucht voor het huwelijkmaken met den tijd meer en meer toenemende, besloot ik mij geheel toe te wijden aan deze kunst; en ik heb, tot dat einde, een Établissement opgerigt, hetwelk ik thans den lezer nader wilde doen kennen.’
‘Niet ongepast heeft men meermalen het goud vergeleken bij een' magtig' Monarch, op wiens aanblik alles zich buigt, onderwerpt en beweegt. Over aanzienlijke sommen kunnende beschikken, verbond ik aan mijn Établissement personen uit schier alle klassen der maatschappij, als kooplieden, geneesheeren, advocaten, enz. enz. Het getal der personen, die mijne ontwerpen ondersteunen, beloopt tegenwoordig nagenoeg dertig. Verspreid in de onderscheidene wijken der Hoofdstad, toegelaten in de verschillende bijeenkomsten, belasten zich deze personen, onder welke er zijn, die door belang, maar ook anderen, die alleen door de zucht gedreven worden, om het geluk hunner natuurgenooten te bevorderen, met de zending, om aanteekening te houden van alle de genen, die eenen man of eene vrouw behoeven of verlangen, met naauwkeurige bijvoeging van derzelver ouderdom, beroep, talenten, vermogen, zeden, enz. enz. Naar gelange deze handlangers (Aides) nieuwe berigten inwinnen, komen zij mij, op uren, niet ter ontvangst mijner kalanten bestemd, hunne ontdekkingen mededeelen, welke ik terstond in registers opteeken, welke ik steeds verborgen houd, en daarenboven met door mij uitgevondene en aan mij alleen bekende karakters geschreven zijn. En ziedaar een zeker middel, om mijne registers bestendig te stofféren met de namen van verscheidene duizenden trouwgezinde personen, met al de vereischte aanwijzingen, om derzelver belangen te kunnen bevorderen. - Maar, zal mijn lezer vragen, wat baten u die registers, verstoken van de middelen, om de aanstaande echtelingen in aanraking met elkander te brengen? Hoe legt gij dit aan? - Zonder het

{==492==} {>>pagina-aanduiding<<}
publiek in alle mijne geheimen in te wijden, antwoorde ik, dat deze registers bij mij het voornaamste zijn, en dat het overige, in vergelijking, niet meer dan spel is. Inderdaad, deze of gene jonge Dame, welke moet uitgehuwelijkt worden, kennende, wat is gemakkelijker, dan incognito hare hand te vragen voor dezen of genen, die eene vrouw van mij vraagt, en wien ik acht, naar hetgene mij van beiden bekend is, dat zij volkomen vlijt? Dusdanig aanzoek, het zij men daarin bewillige, of niet, wordt altijd gunstig opgenomen. Want, kan men grooter bewijs van achting geven aan een meisje, dan door haar ten huwelijk te vragen? - Maar niet altijd geschiedt zulk eene vraag regtstreeks. Nu eens spoor ik den weg na, om in kennis te geraken, het zij met de uit te trouwene Dame zelve, het zij met dezen of genen van hare bloedverwanten of vrienden, en stel vervolgens den trouwlustigen voor, als een mijner kennissen, die alzoo in staat gesteld wordt, om, met eigene oogen, haar te zien, welke ik vermoed, dat zijne gading is. Dan weder adresseer ik hem aan den genen mijner amis-coadjavans, (medespions? brakken?) die zich in betrekking heeft weten te stellen met dusdanige persoon, aan welke deze hem dan desgelijks voorstelt als een zijner vrienden, enz. enz.
Ziehier, geëerde lezer, een gedeelte der theorie, of taktiek, van mijn Établissement u ontvouwd, waaruit u voldoende zal zijn gebleken, dat wij alle middelen in handen hebben, om uit te trouwen, wie het ook zij. Inderdaad, bijaldien men het getal der Parijzenaren niet zeer aanmerkelijk ziet toenemen, zal dit niet meer zijn bij gebrek aan gelegenheid, om, op eene gemakkelijke wijze, aan eenen man of eene vrouw te geraken. - Ten besluite kan ik niet voorbij, hier eenige voorbeelden te vermelden van huwelijken, door mijne bemiddeling tot stand gekomen. Onder duizend, zal ik, bij den tast, slechts zeven of acht aanhalen, behoorende tot het jaar 1826.’
En nu volgen dan die voorbeelden. Als: van een' jong' Advocaat, die eene vrouw zocht, alleen om zijne fortuin te maken, door hem, met haar geld, in zijn beroep voort te helpen. Hier werd door Monsieur brunet eene soirée gebezigd van een twaalftal personen, waaronder vijf jonge Dames, alle de eer zijner keuze waardig, tegen den naastvolgenden Zondag genoodigd ten huize van een' zijner medestanders in de voorstad St. Germain. Weldra bemerkte hij,

{==493==} {>>pagina-aanduiding<<}
dat op eene zeer pikante Brunet zich de oogen van zijnen klient met welbehagen vestigden; ‘en,’ zegt de huwelijksfabrikeur, ‘terstond fluisterde ik hem in het oor, zonder dat iemand iets bemerkte, dat deze Dame hem, ook in het essentieele punt, volmaakt geleek. - Twee maanden daarna verzocht hij, in qualiteit van echtgenoot, mij te haren huize op het middagmaal, (il me donna à diner chez celles-ci.)’
Verder, van een' rijken weduwenaar van 50 jaren, die eene vrouw zocht niet boven de 25. Hier werd eene der dochters van den Ridder de p*** van 22 jaren, met behulp van een' zijner coadjuvans, gekoppeld aan gezegden weduwenaar, wiens zinnelijkheid, tegen de verwachting des Heeren brunet, zegevierde op het belang; want, het meisje had geen geld.
Van eene 45 jarige Markiezin, weduw zonder kinderen, met een inkomen van 25,000 francs, die hem, in dato 20 Augustus l.l., geschreven had om een' jongman niet boven de 30 jaren. ‘Aha!’ riep brunet uit, ‘die Markiezin kan een' knappen jongen zonder vermogen gelukkig maken! Ik haastte mij derhalve, aan Mevrouw de l*** te antwoorden, dat ik een man in mijne mouw had, zoo als geen andere ter wereld haar konde vlijen, alle hoedanigheden in zijn' persoon vereenigende, welke in staat waren, om zelfs de keurigste te voldoen.’ - De zaak liep zeer gemakkelijk los, en een Secretaris van den Hertog de*** was de gelukkige.
Van den eersten Klerk van een' Notaris, die alleen op den bruidschat eener echtgenoote wachtte, om een kantoor te koopen. Hier moest de Doctor eener oude, coquette tante worden in den arm (of bij den neus?) genomen, om, door deze, bij het nichtje te komen. En zie! de jongeling kocht weldra een kantoor, en had een aardig vrouwtje op den koop toe.
Van een' koopman, die wenschte te hertrouwen, maar vooraf zijne beide dochters aan den man te helpen. Een diner, (des volgenden daags reeds) ten huize van den Heer brunet, waar zich de man met zijne aanvallige koopwaar liet vinden, en waar insgelijks drie jonge lieden en twee jonge weduwen, ‘welke ik wist,’ zegt de gulle gastheer, ‘dat vurig naar het huwelijk haakten,’ genoodigd waren, had voor alle de partijen het gewenscht gevolg.
Eindelijk, van een' Doctor, die verliefd was op eene zangeres, niet van beroep, maar eene liefhebster. Hier was goede raad duur; want zij stond niet op de registers! ‘In

{==494==} {>>pagina-aanduiding<<}
deze verlegenheid,’ dus spreekt onze behendige kuiper, ‘besloot ik een' mijner getrouwe Agenten te werk te stellen, om heimelijk al de stappen van Mejufvrouw s***, alsmede die harer ouders, na te gaan; en, met behulp van haren Doctor, wiens drokke praktijk hem noodzaakte, de patiënten, die hem kwamen raadplegen, dikwijls uren lang in zijne zijkamer te laten wachten, en onder wier getal zich Mejufvrouw s*** nu en dan bevond, gelukte het hem, haar te genaken, en haar tevens den persoon en de qualiteit des jongen Doctors te doen kennen. Twee dagen daarna mogt het hem reeds gebeuren, om hare hand te vragen voor zijn' kliënt; en Mejufvrouw s***, tegenwoordig Mevrouw d***, heeft nu tot geneesheer een' zeer bekwaam' echtgenoot, die haar, in den tijd van zes weken, van hare kwaal volkomen heeft genezen.’
En nu nog, ten besluite, uit vele slechts één enkel staal, door ons overgenomen uit de Parijsche dagbladen, op welk eene wijze de Heer brunet zijne Dames uitvent, ongeveer zoo als bij ons eene merrie, ezelin of geit te koop wordt aangeboden:
‘Huwelijken. - Te huwen, 1o. eene Weduw van 45 jaren, vermogen van 250,000 srancs; 2o. eene van 48 jaren, vermogen van 130,000 fr.; 3o. eene van 25 jaren, inkomen van 10,000 fr; 4o. twee Jongedochters van 18 en 21 jaren, van zeer bevallige physionomie, bruidschat elk van 140,000 fr. (De ouders verlangen een' persoon, die een' deftigen rang bekleedt in de maatschappij.) 5o. Nog, eene Weduw van 45 jaren, met een inkomen van 12,000 fr. (NB. Deze laatste zoekt een bedaagd persoon.) - Wordt gevraagd een persoon, die een' eervollen rang in de zamenleving bekleedt; alsmede een aantal andere Jongedochters en Weduwen, met een vermogen van 10 tot 300,000 fr. Men kan steeds verzekerd zijn van een spoedig en voldoend gevolg, zich adresserende bij den Heer brunet, in de straat Seine St.-Germain, No. 29, te Parijs, sinds vele jaren bekend wegens onderhandelingen van dezen aard. Zijne veelvuldige betrekkingen stellen hem in staat, om het vertrouwen der genen te regtvaardigen, die hem daarmede gelieven te vereeren, en aan derzelver verlangens te voldoen, zonder immer eenige indiscretie te begaan. Hij bezorgt alzoo aan personen der beide seksen voordeelige partijen. Hij vleit zich, harten vereenigd te hebben, gevormd om elkander te verstaan, en aan welke alleen de gele-
{==495==} {>>pagina-aanduiding<<}
genheid ontbrak. Het is inzonderheid voor de hooge klassen der zamenleving, dat hij de fakkel van Hymen doet lichten; welk gedeelte derzelve hem schier uitsluitend bezig houdt. Hij waarborgt desgelijks den toegang tot de Huizen, après les convenances d'usage. - Brieven franko.’

Het schoorsteenvegersfeest.

(Eene Engelsche Anekdote.)

Portmansquare staat bekend als een der fraaiste pleinen van Londen. Een uitgestrekte tuin ligt in deszelfs midden, alwaar inzonderheid de vreemdelingen zamenkomen. Alle de huizen, die dit plein omgeven, worden bewoond door Lords en andere vermogende lieden. Men ziet daar een aantal grootsche gebouwen of hôtels, waaronder met name uitmunt dat van Milady montague, vermaard van wege haren rijkdom en het navolgend voorval, haar wedervaren:
Een zoon van zes jaren, de eenige afstammeling en de eenige hoop van het geslacht van montague, verdween eensklaps uit het ouderlijk huis, in weerwil van de waakzaamheid der bedienden, met de zorg voor hem belast; terwijl de zorgvuldigste nasporingen geenerlei spoor van het kind deden ontdekken. Twee jaren daarna zag Milady montague, ontroostbaar over het verlies van haren eenigen zoon, een' kleinen schoorsteenveger uit de stookplaats van hare kamer nederdalen, om de pijp te reinigen. De Dame sloeg in het eerst geene bijzondere acht op het arme jongsken, tot dat zij in de oogen van het kind zekere verwondering ontwaarde; zijne blikken schenen nieuwsgierig alle voorwerpen aan te staren, en weldra het vertrek te herkennen. Milady ondervroeg het knaapje; - hij antwoordde; - de toon zijner stem verwekte bij haar eene hestige gemoedsbeweging; - de hoop deed haren boezem jagen..... ‘God! zoo het mijn zoon ware!’ riep zij eensklaps uit, en..... het was haar zoon, die, ten zelfden tijde haar herkennende, in de uitgebreide moederarmen vloog! - Ziehier het verslag, dat hij vervolgens gaf van zijne verdwijning uit het ouderlijk huis: Een oogenblik alleen gelaten op het plein, was hij, onder een aanlokkend voorwendsel, door de vrouw eens schoorsteenvegers medegetroond, die, zelve verstoken van het geluk van moeder te zijn, en behagen vindende in het aanvallig kind, besloot, zich door de gunst des gevals schadeloos te stellen voor hetgeen de Natuur haar had ontzegd. Geene acht slaande op de eenigzins verwarde aanduidingen van het kind, en onkundig gebleven van de naar hem gedane nasporingen, had zij hetzelve tot zich en als het hare aangenomen, en hem vervolgens het beroep haars mans laten leeren; hetgeen hem ten laatste behulpzaam was geweest, om, op de onverwachtste wijze, de familie te hervinden, die onophoudelijk zijn verlies met heete tranen beweende.

{==496==} {>>pagina-aanduiding<<}

Milady montague, de gelukkige gebeurtenis, welke haar den geliefden zoon had doen wedervinden, op eene aan haar vermogen en gevoel geëvenredigde wijze, in duurzaam aandenken willende houden, stelde een jaarlijksch feest in, waarop alle de schoorsteenvegers te Londen, voor de poort van het hôtel montague, deel kwamen nemen aan een ruim en smakelijk onthaal; waarna elk van hen eene halve kroon ontving. Men begrijpt, dat niet één van hen in gebreke bleef te verschijnen. - Dit feest heeft eerst vóór weinige jaren een einde genomen, tot groote spijt van alle Savoyaards, die niet zelden het kanaal overstaken, om tegenwoordig te zijn bij het Schoorsteenvegersfeest.





De laatste griek.


Wat vragen wij naar onzen roem, naar onzen grooten naam? 
Bij tijdgenoot of nageslacht, naar onzer daden faam? 
Zoo Hellas zinken moet in 't graf, waartoe dan 't lijkgesteent' 
Op onze terpen? Laat hen kaal! Vergeet' men ons gebeent'! 
De namen onzer vadren zijn te huis in vreemden mond, 
En gaan, van uit het schoolvertrek, de gansche wereld rond. 
Ach! zoo geen vrije Griek ééns meer in 't Grieksch u noemen kan, 
Miltiades! Leonidas! wat is uw naroem dan? 
Dan daalt gij willig met ons neêr in d'algemeenen kuil, 
Waarbij geen Faam uw' lof bazuint, of rijkversierde zuil. 
Barbaren (*)! neen, gij kent ze niet; 't zijn klanken voor 't gehoor; 
Die namen galmen u alleen van 't een in 't ander oor: 
Maar eeuwig doof blijft steeds uw hart voor Hellas edlen zin; 
Het zoog van onzer vadren geest geen' enklen droppel in. 
Één droppel in uw harte slechts, en Hellas ware vrij, 
En 't molmend slotgevaart' verplet der trotsche dwinglandij. 
Wat heeft u dan de aloude kunst van Hellas grond ontvouwd? 
Vrij zijn! Dus heet zijne eerste spreuk. Weg met het klatergond, 
Dat gij als echt Helleensch waardeert, zoo 't u niet krachtig noopt 
Tot vrije hulp, met woord en daad, waar vrijheid ketens sloopt! - 
Wat vragen wij naar roem en eer, of naar een' grooten naam? 
Bij der Barbaren werkloosheid, naar onzer daden faam? 
Zoo Hellas zinken moet in 't graf, dan dekk' dat graf geen steen; 
De laatste Griek sterve onbekend en onvermeld daarheen! 

Naar het Hoogduitsch van wilhelm müller.

j.w. ijntema.

Bonmot van een' Parijzenaar.

In Pruissen heeft dezer dagen een student in de Regten een' student in de Theologie vermoord. In Frankrijk heeft het omgekeerde plaats: de Theologie vermoordt er het Regt.





{==497==} {>>pagina-aanduiding<<}

Mengelwerk.

Iets over geschiedenis.

(Eene voorgelezene Bijdrage van b. van willes.)

Met verschooning en toegeeflijkheid hoop ik, dat gij mij zult aanhooren; gelijk gij de gewoonte hebt, ook omtrent anderen. Op verzoek wil ik gaarne iets bijdragen tot eenig onderhoud, indien gij geduld genoeg hebt, eenige oogenblikken stil te zwijgen.
Een bepaald onderwerp heb ik niet gekozen. Het zijn slechts invallen. Geene invallende gedachten. Want daarbij komt denken te pas, en dat is thans mijne zaak niet. Het is ook als onbetwistbaar uitgemaakt, dat een mensch, om te leven en door de wereld te komen, geene hersenen meer noodig heeft, maar slechts een hoofd, om zijn' hoed op te zetten en af te nemen. Gij zult het dus niet kwalijk nemen, dat mijne bijdrage zonder denken in en door de wereld komt. Punctum!
Herakliet en demokriet zijn, zoo als gij weten zult, elkanders tegenvoeters. In één punt stemmen zij met elkander overeen. Beiden hadden zij eene te hooge borst. En dat is eene erge kwaal, tegen welke geen kruid is gewassen. Doch wij, die geene wijsgeeren zijn, hebben deze kwaal niet onder de leden. Daarom hierover geen woord meer.
Het lagchen zoo wel als het schreijen dezer beide Heeren heeft zijnen grond in hun heerschend karakter. Die om alles lacht, draagt die kwaal hooger, dan die om alles schreit. En het is nog beter, ongemeubeleerde bovenkamers te hebben, dan in eene lagere verdieping een' ondeugenden gast te huisvesten. Ik weet niet, of gij deze gulden spreuk begrijpt. Het staat niet aan mij, om haar op te helderen. Zoo veel is zeker, dat hij, die om alles lachte, en hij, die om alles schreide, geen gebrek hadden

{==498==} {>>pagina-aanduiding<<}
aan eigenliefde, welke bij beiden slechts anders gekleed was. Eigenliefde nu en menschenliefde zijn zelden goede buren. Zij dragen elkander, als de eerste slechts den baas mag spelen. Ziet daar de reden, dat de minnaars van zichzelven altijd met anderen in oorlog leven, omdat zij hun ik als den algemeenen wereldgeest beschouwen, en alles veroordeelen, waarbij hun ik niet te pas komt.
Wanneer wij dus willen weten, hoedanig het gedrag der menschen is, en op welke wijze de zedelijkheid der menschen moet beoordeeld worden, moeten wij nooit het advies inwinnen van Heraklietische of Demokrietische wargeesten. Beider oordeel is scheef. Want wie altijd met natte oogen alles beziet, ziet niets, ten minste niets goed.
Doch wij stappen van deze hoogdravendheid af, en zullen iets spreken over geschiedenis. - Geschiedenis strekt ons tot leerschool. Maar onze zaak is het, te leeren. Waar men dit laatste verzuimt, baat de eerste niet. Waar men de boeken sluit, en, om den mooijen band niet te beschadigen, dezelve rusten laat, daar kan men de scholen ook afbreken. De zon schijnt op den middag, bij helder weêr, allerheerlijkst; maar de blinden tasten ook dan nog naar den wand, en wie op dien tijd zijne blinden sluit, en met waskaarsen zich behelpt, is, op het zachtst geoordeeld, ... krankzinnig! Geschiedenis wil ik voorstellen als eene algemeene leerschool, ter aanleering van menschenkennis. Ziet daar het onderwerp, tot hetwelk wij niet langs den kortsten weg gekomen zijn.
Zullen wij evenwel op deze school goed leeren en nuttige wetenschap opdoen, dan is er meer dan onze ligchamelijke tegenwoordigheid noodig. Anders brengen wij alleen dat voordeel mede, dat wij zeggen kunnen: ‘ook wij zijn daar geweest,’ indien wij geene schaamte gevoelen, om van al dat onderwijs, dat voor ons geheel verloren ging, ooit te reppen.
Om het onderwijs der Geschiedenis met eenige vrucht te raadplegen, hebben wij nog iets meer noodig, dan

{==499==} {>>pagina-aanduiding<<}
alle letters en woorden, hoe kunstig en fraai ook opgesierd.
Dezelfde daad ontvangt gejuich of askeuring, naarmate de regter over dezelve verschillende motiven heeft, of onderscheidene beginsels volgt, of zelfs daaraan volslagen gebrek heeft. Doch ook dit geval heeft plaats, als dezelfde daad, na verloop van eenige jaren, ten tweeden of derden male verrigt wordt. Men ziet b.v. cincinnatus, in den tijd der Romeinsche eenvoudigheid, zijn sober maal zelven gereedmaken, en men gevoelt achting voor den man, die, voor het goud der omkooping blind, liever wilde Regent zijn van een volk, dat geld bezat, dan zelf rijk zijn. Maar het koken of braden van knollen, dat dezen Romein zoo zeer vereert, zou ons kwalijk staan; laat staan een' Generaal of Maarschalk van napoleon.
Men make onderscheid tusschen personen en personen. Wat den man versiert, onteert de andere sekse. En zoo ook omgekeerd. Wanneer een meisje goed borduurt, strekt haar dit tot eer, als dit het eenige niet is, wat zij verrigt. Wanneer zij, als eene andere dorkas, hierdoor aan eerlijke armoede hulp en troost verschaft, heeft deze nederige en zonder trompettengeschal bewezene hulp, bij den regtgeaarden mensch, hooge waarde. De kleederen en rokken, door dorkas aan armen geschonken en met eigene hand vervaardigd, gelden veel bij Hem, die zijn oordeel niet velt volgens de opschristen op marmeren praalgraven, maar naar edeler beginsels, diep in het hart geprent en ongehuicheld gevolgd. Doch wanneer een Koning in zijne gevangenis japonnen borduurt voor houten poppen, terwijl zijn volk voor hem goed en bloed gewillig ten osser brengt, dan beschouwt men dit zijn werk met een gelaat vol afgrijzen. Hoe kunstiger dan het werk is, des te hooger klimt het afgrijzen. En wanneer dan de biechtvader eens Konings de vermetelheid heeft, den koninklijken borduurder van den predikstoel daarover te prijzen, en er met nooitgehoorde onbeschaamdheid bijvoegt, dat het houten beeld zelf, met den japon ingeno-
{==500==} {>>pagina-aanduiding<<}
men, zich tot viermalen toe heeft omgekeerd, om zich te laten bewonderen, dan rijst dit afgrijzen tot den hoogstmogelijken top, omdat men eenen Koning zoo grievend durft bespotten, en de waarheid zoo vermetel honen.
Eindelijk vergete men, bij zijne oordeelvelling over daden en menschen, nooit bijzondere omstandigheden. Wanneer b.v. grooten en aanzienlijken, wier tijd aan de wezenlijke belangen des volks altoos moet toegewijd zijn, of menschen, wier roeping het is, de eeuwige belangen der menschen onafgebroken en trouw te behartigen, roekeloos den tijd vermoorden door spel of beuzelingen, en het doel van hun aanwezen zoo wel, als van hunne werkzaamheden, geheel uit het oog verliezen, dan lacht men niet over de dwaasheid of roekeloosheid dezer nietsdoende wezens, maar men veracht hen, als ballasten voor de Maatschappij. Maar wanneer wij den Koning agesilaus zien rijden op een stokpaard; als hij, na inspanning van alle krachten in het bewind, verpoozing zoekt, en, onder het spel met zijne vrolijke kinderen, op deze wijze als vader uitrust van staatszorgen, dan zien wij met het innigste genoegen den vader niet door den Koning vernietigd. Wie zou dit voor de menschelijkheid zoo aangenaam schouwspel door spot of lach durven ontheiligen?
De hoofdzaak, op welke hier alles aankomt, is de mate onzer eigene zedelijkheid. De slaaf der zonde heeft zijn gevoel voor het schoone en goede verstompt of vernietigd. Zijn oordeel over zedelijkheid en menschenadel is zoo wel partijdig, als over de afschuwelijkste wanbedrijven. Voor hem, wiens zedelijk gevoel gescherpt is, blijft de geschiedenis, ook van onzen leeftijd, eene leerschool voor zedelijkheid. Dan hebben wij bakens in zee, die ons de klippen aanwijzen, en tegen stranden en schipbreuk waarschuwen.
Menschelijk gevoel is ligter gereed, dan ons oordeel en verstand. Daarom moet dit gevoel ontwikkeld, gelouterd, geheiligd worden, zal het niet, uit overijling, met verwaarloozing van allen breidel, roekeloos handelen. Het verstand zij hier raadsman, gezette trouwe raadsman;

{==501==} {>>pagina-aanduiding<<}
heerschen werkt ook hier nadeelig. Dit kan de geschiedenis van nero getuigen.
Aan zijne opvoeding werd alles te koste gelegd. De beroemde seneka was zijn leermeester. In het eerst handelde nero niet wreed; integendeel was hij veelal menschelijk. Doch spoedig, van alle banden ontslagen, holde hij over alles henen, en werd moordenaar van leermeester, moeder en echtgenoot. Zijne opvoeding was wijsgeerig, niet menschelijk. Vandaar al die wreedheid, al die onmenschelijkheid.
Het schijnt een onoplosbaar raadsel te zijn, dat nerc, zonder seneka, dit monster niet zou geworden zijn; maar bij eenig nadenken valt de oplossing gemakkelijk.
Het menschelijk gevoel, door Stoïcijnsche wijsgeerte veroordeeld, werd in het kinderlijk hart van nero verdelgd. Hoe kon dit kostelijke zaad, bij het eerste kiemen uitgeroeid, vruchten dragen? Met de opvoeding der menschen moet men geene proeven nemen volgens onzekere kansrekening. Men volge hier de hoogere wenken. Eerst het gevoel, dan het geheugen, voor rijpere jaren het gebruik hiervan en ondervinding; en het kind groeit op tot mensch, tot een nuttig zedelijk mensch. Wie hier iets overslaat, of door kunst menschen zoekt te vormen, alles komt verkeerd uit, alle goede vruchten blijven achter.
De ongevoeligheid, den jeugdigen nero als pligt ingescherpt, verdraagt, ja, het leed, dat drukt of dreigt, maar even als de steenklompen, door den bliksem verbrijzeld. Het aankweeken van die ongevoeligheid, als een' schoonen pligt, in het hart van den nog niet wreeden nero, deed hem naderhand, toen hij niemand behoefde te vreezen en geen' knellenden band meer gevoelde, zijn' aangeleerden pligt verkeerdelijk vervullen, en alle banden, ook de teederste, roekeloos verscheuren. Eene nadrukkelijke les voor iederen opvoeder der jeugd, om ook het menschelijk, het zedelijk gevoel in den mensch aan te kweeken, te ontwikkelen, te zuiveren, en daaraan alles dienstbaar te maken. Wij loopen wel geen gevaar, Stoïcijnen te worden; daarvoor bewaren ons, van kinds-
{==502==} {>>pagina-aanduiding<<}
been af, de lieve zenuwen, aan welke de Ouden niet algemeen kennis hadden. In onze dagen is men meer gekweld met wind. In de opvoeding begint men tegenwoordig met het geheugen, en eindigt met - het geheugen. Ook zulk eene opvoeding is misdruk. Ziet het bevestigd in de onhandigheid om mensch en zedelijk wezen te zijn, met welke sommigen bij meergevorderde jaren nog zullen behebt blijven. Als oude menschen worden zij dan geplaagd door wind, - dien men best doet, door de hekken te laten waaijen, indien er, waarvoor ik beducht ben, hiertoe gelegenheid is.
Doch wij keeren tot ons onderwerp terug. Dichterlijk schoon moge het beeld zijn, onder hetwelk horatius den standvastigen man voorstelt, die, onder het gebrul van verscheurende leeuwen, onder het gejoel eens oproerigen volks, de vrees niet kent, en zonder de minste vervaardheid wordt verplet onder de puinhoopen der gesloopte wereld. Dichterlijk schoon is dit beeld, maar .... voor Turken, die zich onder hun noodlot als slaven buigen. Menschelijk en zedelijk schoon is het, zijn hard lot te gevoelen, en toch zich te onderwerpen, omdat eene oneindige Wijsheid en Goedheid alles regelt. - Nero was opgevoed, om alleen het koude geloof, aan ongevoeligheid als pligt, te betoonen; en daarom had het lezen van den beroemden homerus geen' anderen invloed op hem, dan dat hij Rome in brand liet steken, om, op het dak van zijn paleis, zich den brand van Troje te kunnen voorstellen. Niet het ongelukkig lot van hektor en van den ouden priamus, niets van hetgeen het menschelijk gevoel verder kon ontwikkelen, trof den geharden nero. Vandaar zijne wreedheid; vandaar werd hij dat monster.
Het menschelijk gevoel, dat in de jeugd vooral niet moet worden verstompt, maar geleid en gezuiverd, prijst het loffelijke, dat in de geschiedenis voorkomt, verfoeit het afschuwelijke, en stelt den mensch in staat, om alles, ook van den zedelijken kant, te onderzoeken, en het goede te volgen. De Geschiedenis is eene leerschool

{==503==} {>>pagina-aanduiding<<}
ook voor zedelijkheid. Alwie met de Geschiedenis hetzelfde spel maakt als lourens met zijne tooverlantaren, om namelijk, tot kinderlijk vermaak, eene menigte beelden achtereen naar de rij af te vertoonen, die wage het niet, anderen in de Geschiedenis te onderwijzen, daar hij zelf nog leering en onderrigt noodig heeft. Het kind zelf wijst den weg aan. Het is met jozef in de gevangenis, en treurt met hem. Bij elk treffend voorval houdt het zijn oordeel nooit achter, dat het gevoel uitspreekt. Dit moet men nooit te keer gaan, zelfs niet bij een verdicht verhaal. Het is onmenschkundig, door de verklaring, dat in het laatste geval alles verdicht is, en dat het zoo niet heeft plaats gehad, den indruk op het kinderlijk gevoel te verzwakken of geheel weg te nemen. Laat aan dat gevoel den natuurlijken loop. Breng het teregt waar het afwijkt, en laat aan rijpere jaren over, te beslissen, wat verdicht, wat waarheid is. De ontwikkeling des verstands heeft later plaats dan het gevoel, met hetwelk de mensch het eerst werkzaam is. Als men op het kind acht geeft, zal het ons den maatstaf juist aan de hand te geven, naar welken wij ook den inhoud van het onderwijs moeten afmeten.
Als het menschelijk gevoel zóó is aangekweekt en geheiligd, dan zal de Geschiedenis, in rijperen ouderdom, ons daarin vooral nuttig zijn, dat wij onszelven leeren kennen. De Geschiedenis toch is de geschiedenis der menschheid. Menschen handelen, en openbaren zich in allerlei gedaanten, in veelvuldige omstandigheden.
Het lagchen en schreijen van herakliet en demokriet over dezelfde verschijnsels is het bewijs van hun onderscheiden karakter; somberheid bij den eenen, onverschilligheid bij den anderen, voortgevloeid uit dezelfde bron - hoogmoed. Wanneer wij de Geschiedenis lezen, en ons gevoel is niet verstompt, dan kunnen wij niet nalaten vonnis te vellen. Dat vonnis is altijd in overeenstemming met ons gevoel; en, naar mate dit vonnis of gunstig of ongunstig uitvalt, leeren wij juist, hoedanig wij gezind zijn omtrent de menschelijke daden, over welke wij ons in stilte tot regters hebben aangesteld.

{==504==} {>>pagina-aanduiding<<}

Wanneer een themistokles de daden leest van een' miltiades, en bij dit lezen den roem dezes mans heerlijk acht, dan is dit juist bewijs, dat hij naar roem begeerig was; en de uitkomst heeft dit ook bevestigd.
Zoo is het ook met ons allen gelegen, indien niet het geheugen alleen onder het lezen bezig is.
Als wij daarop letten, wat ons in de Geschiedenis bijzonder aantrekkelijk is, dan wijst ons dit op de heerschende neiging in ons. Het behoeft niet ontwikkeld te worden. Een iegelijk houde zichzelven op het oog. Hij zal zichzelven nader leeren kennen. Over anderen is men in het oordeel minder partijdig, is men door geene toegeeflijkheid in gevaar, gunstiger te oordeelen, dan men behoort te doen. Dit juist maakt het lezen der Geschiedenis tot een middel van zelfkennis, waartoe zelfs het raadplegen der innerlijke gevoelens in ons ons slechts gedeeltelijk kan brengen. Het gaat ons dan even als david, die, bij de schoone gelijkenis van nathan, den onregtvaardigen rijke onpartijdig beoordeelt, omdat hij niet dacht zichzelven te vonnissen. Indien alsdan ons gevoel tot ons spreekt, dan zegge dit gevoel ons onbewimpeld: ‘Gij zijt die mensch,’ om het even of dit tot berisping strekt, dan tot lof. Zoo is de Geschiedenis zelve onze leermeesteres, en wij hebben een krachtig middel, om het kwaad in ons af te breken en het goede meer te volmaken.
Door de Geschiedenis leert de onderwijzer ook het kind kennen, dat zich dan, zonder het te weten, duidelijk vertoont in zijne neigingen, zoo wel ten goede als ten kwade. Het oordeel van het kind over het goede en slechte eener daad, met één woord over de zedelijke waarde en onwaarde eener gebeurtenis of handeling, worde nooit voorbijgezien. Zelfs leert men het kind kennen uit de keuze, welke het doet. Men late ook hier het kind werken, en men ontdekt dan, wat men heeft te leiden, te wijzigen, te verbeteren. De grootste gebreken hebben daar plaats, waar de onderwijzer het kind niet kent, niet

{==505==} {>>pagina-aanduiding<<}
doorgrondt. Dan wordt opgebouwd, wat moest worden afgebroken; dan wordt verstoord, wat behoorde aangekweekt en bevorderd te worden. Het kind is geen bloot werktuig; het handelt en kiest voor zich; niet volgens het verstand, (dit is eerst het geval in rijper jaren) maar volgens het gevoel, dat den menschenkenner de neigingen en begeerten in het kinderlijk hart doet lezen. Gelukkig, waar men dit opmerkt: zonder oplettendheid hierop gaat het volledigste onderwijs meestal geheel verloren.
Door dit zelfde middel leert men ook de volwassenen kennen, hoezeer dezen zich kunstig zoeken te verbergen. Wie in de vaderlandsche geschiedenis de namen van alva en philips den II niet met afschuw leest; wie bij de opgeregte moordschavotten voor menschenadel en vaderlandsche deugd koud en onverschillig kan verwijlen; wie den naam van willem den I, den handhaver der Nederlandsche vrijheid, hoort noemen, of zelf leest, zonder diep in het hart de grootheid van dezen man te gevoelen: die verraadt, dat zijn hart, aan dat van alva en philips gelijk, nooit zoo edel kon ontvlammen als dat van onze dappere en zedelijk vrije voorouders. Wie aan philips vergunt en toestaat, als aan een' ingebeelden Stedehouder Gods, onderdanen tegen wet en pligt te vermoorden, en, door eene helsche Inquisitie, tot slaafsche dienst aan menschelijke meeningen, vrije Nederlanders te dwingen, hij verraadt slechts den toeleg, om regt te verdraaijen, en stelt zich gelijk met het uitvaagsel des menschdoms. Wie in de Geschiedenis het liefste staart op de twisten en verdeeldheden, die in de vaderlandsche geschiedenis zekerlijk niet de luisterrijkste vertooning maken; wie de Geschiedenis opzettelijk verdraait, om datgene te doen uitkomen, wat menschen tegen menschen in het harnas kan jagen, wat de eendragt verbreken en het geluk der menschen verwoesten moet, hij verraadt slechts zijn eigen hart, als onvatbaar voor het goede, als in verbond met den Duivel tegen alwat onder de menschen groot en voortreffelijk is, en moet genoemd worden.

{==506==} {>>pagina-aanduiding<<}

Over het hart oordeel ik niet, of alles welgemeend is. Dat kan alleen Hij, die de boosheid der sluwe Jezuiten weet, en hunne list, ook bij fraaije woorden, peilt en kent. Maar men is reeds afschuwelijk genoeg, als men, uit knorrigheid en gekrenkte trotschheid, het heilige onrein maakt en de waarheid in logen verkeert. Zulken, die er, tot lof der menschheid, niet velen zijn, matigen zich wel aan, den strijd te voeren tegen de geestelijke boosheden in de lucht; maar zij zijn in waarheid de hulpbenden en medestanders van dezelve. Zij zullen ons weinig kwaad doen, wanneer wij hen houden voor dezulken, als zij, door hunne gefatsoeneerde geschiedenis, zichzelven openbaren.
De Geschiedenis is een onderwijs van belang. Zij is de geschiedenis van menschen. Geene onderwijzing van dezelve worde verdraaid. Men hoore dezelve eerbiedig aan, om het even of wij ons als menschen verheven of vernederd zien. Er is in de Geschiedenis slechts één, die zich als waarachtig groot voordoet; en deze is Hij, die ons op velerlei wijzen leert, en ons in de Geschiedenis den spiegel voorhoudt van onze deugden en gebreken. Zien wij daarin veel en dikwerf, maar om het goede nog meer in ons te volmaken en het kwade af te breken. Dan moge herakliet of demokriet lagchen of weenen, wij zullen steeds het kwade afschuwelijk vinden, het goede voortreffelijk noemen. En wie in de Geschiedenis zichzelven het meeste en liefste vindt, die vindt ook overal de Bron van licht en leven; die vindt ook middelen in overvloed, om telkens wijzer en beter te worden.





Iets over en uit eene verzameling van Nieuw-Grieksche volksliederen, naar Fauriel, Sheridan en Müller.

(Vervolg van bl. 450.)

Thans, M.H., niet zonder huivering, overgaande

{==507==} {>>pagina-aanduiding<<}
tot het mededeelen van eenige stalen der nieuw-Grieksche Volkspoëzij, door mij, zoo getrouw mogelijk, naar de Engelsche dichtmatige overbrenging van sheridan gevolgd, roep ik, in meer dan één opzigt, te dezen uwe bijzondere welwillendheid in.

De dood van Diakos.

(Diakos was een der eersten, die, bij het uitbarsten van den Vrijheidskrijg, het Turksche juk afwierp, en ook een van deszelfs eerste heldhaftige slagtoffers. In Livadië stak deze Klepht het eerst de vaan des opstands tegen de Porte uit, en Morea volgde dit voorbeeld. Kurschid-Pacha zond, op deze mare, eene afdeeling zijner armee, onder omer vrionis, naar Livadië. Diakos wachtte met zijne Armatolen, wier getal hij, in haast, met eenige landbewoners had versterkt, den overmagtigen vijand bij Sperchios, aan de brug van Alamanna, af. Maar naauwelijks greep omer deze in den krijg nog onbedrevene manschap aan, of zij lieten hunnen aanvoerder in het gedrang. Slechts eenige Armatolen hielden met hem stand, en vielen in den stijd, gelukkiger dan diakos, wiens ontzettend levenseinde dit Lied vermeldt.)

	De dood van Diakos.
Een zwerm van wilde strijders naakt. 
Zwart, als een kraaijenvlugt, 
Die 's landmans rijpend graan bedreigt, 
Verduistert hij de lucht. 
 
Omer Vrionis, met zijn' drom 
Van Turksch gespuis, is daar; 
En dappre Diakos, bedaard, 
Wikt krijgskans en gevaar. 
 
‘Breng,’ zegt hij tot zijn' trouwen vriend, 
Met hem ten dood gewijd, 
‘Breng mijn verstrooide benden zaam, 
En roep de jeugd ten strijd; 

{==508==} {>>pagina-aanduiding<<}

En deel hun kruid en kogels toe, 
Zoo ver de voorraad strekt, 
En vat bij Alamanna post, 
Dat gindsche heuvel dekt.’ 
 
Zij gespen 't vlug rapier op zij', 
En grijpen naar 't musket, 
En vatten aan den heuvel post, 
Door gracht en struik bezet. 
 
‘Mijn zonen, 't vaderland zoo waard! 
De dwinglandij rukt aan; 
Durft, wat uw vadren durfden, - wat 
Uw broeders nog bestaan!’ 
 
Zij durfden.....vlugten! Diakos 
Staat, met een achttiental, 
In spijt van de ijzren hagelbui, 
Manhaftig vechtend, pal. 
 
Zijn snaphaan splijt; hij trekt zijn zwaard; 
Zijn wraak vlamt meer en meer; 
Hij velt een talloos Turken-tal 
En zeven Bassa's neêr. 
 
In 't eind zwicht - niet zijn moed, maar 't staal; 
Het breekt, en - bij 't gevest; 
Vermand, geketend, is die moed 
Het éénigst, wat hem rest. 
 
En duizend wachters trekken vóór, 
En duizend achter hem; 
En Omer, sier op zulk een' buit, 
Verhest nu zijne stem: 
 
‘Wilt gij, bij slaav'- en paardenstoet, 
Een' rijken heerschersstas? 
Zweer, voor de heilige moskee, 
Uw' lagen kerkdienst af!’ 
 
Maar Diakos, met edlen trots, 
Dien dreig- noch vleitaal doost: 
‘Vloek treffe 't Muzelmans-geloof, 
Uws Sultans schuldig hoosd! 

{==509==} {>>pagina-aanduiding<<}

'k Ben Griek en Christen; 'k leef en sterf 
Als Griek en Christen; maar 
'k Geef duizend gouden stukken u, 
Zoo mij uw bloeddorst spaar'; 
 
Slechts spare, tot ik eenmaal nog 
Ulysses heb aanschouwd.’ 
Toen riep de Bey, verhit op wraak, 
Voor heldengrootheid koud: 
 
‘'k Geef duizend gouden stukken hem, 
Wiens wrekend zwaard terstond 
Dien wilden bergbewoner straft, 
Dien wrevlen Christenhond! 
 
Ligt wierp hij, onzer wraak ontsnapt, 
's Profeten standaard neêr. 
Dat de onverlaat des Sultans magt, 
Al krimpend, kennen leer'!’ 
 
Toen greep en spietste men, verwoed, 
Het offer aan een' staak, 
En hief dien hoog. Hij lachte in 't wee, 
Verduurd voor Grieken's zaak. 
 
Nog sprak hij hoon aan Turksch geloof, 
En trotste Turksch geweld: 
‘Schoon ik hier krimp, gij hebt in mij 
Slechts éénen Griek geveld. 
 
Nicetas, ook Ulysses leeft, 
De wrekers van mijn' dood, 
Die eenmaal toch 't Tartaarsch gebroed 
Uit d'eigen zetel stoot!’ 


De Moreotische moeder.

(Dit Lied is aan de kusten van Morea algemeen bekend.)

	De Moreotische moeder.
Dat hij, wiens oor, belust op wee, 
Wil weiden in ellend', 
Den steven naar Morea's kust 
En doodsche steden wend'! 

{==510==} {>>pagina-aanduiding<<}

De maagd betreurt haar' liever vriend, 
De moeder 't dierbaarst pand; 
Elk tralievenster toont een vrouw, 
Die droevig tuurt naar 't strand. 
 
Als 't eenzaam duifje pluim en vlerk, 
Zoo hangt haar 't gitzwart haar, 
En sombrer dan der raven wiek 
Zijn rouwkleed en gebaar. 
 
Zij zien naar 't nadrend vaartuig uit, 
Bespieden 't verre zeil: 
‘Gij, magtig schip! gij, ranke bark! 
En gij, galeijen! heil!’ - 
 
‘Hebt gij mijn' dierbren zoon gezien?’ 
Is 't moederwoord, bedeesd. 
‘Hij is ons vreemd, uw dierbre zoon; 
Maal ons zijn oog en leest.’ - 
 
‘Mijn zoon was een' cipres gelijk, 
Die nimmer week of boog; 
De ring, die aan zijn' vinger blonk, 
Min schittrend dan zijn oog.’ - 
 
‘Wij hebben, ach! uw' zoon gezien, 
Aan 't Barbarijsche strand, 
Waar 't hongrig roofgevogelte aasd' 
Op schittrend oog en hand. 
 
Zelfs 't wreede giergebroedsel scheen 
Begaan met zijne ellend'. 
Toen sprak, met reeds verstijfden mond, 
De stervende in het end: 
 
Scheurt, lieve vogels! hem vaneen, 
Die naar verlossing zucht: 
Zoo krijgt uw klaauw een reuzenkracht, 
Uw wiek eene aadlaarsvlugt. 
 
Ik druk, erkentlijk, op die wiek 
Mijn' jongsten kus, zoo teêr; 
Breng dien haar, die mij 't leven gaf, 
En die ik stervend eer!’ 



{==511==} {>>pagina-aanduiding<<}

De Albanezen te Naupli.

(De Albanezen waren toenmaals in opstand tegen de Porte, wier magt zij, jaren achtereen, met het gelukkigste gevolg, het hoofd boden.)

	De Albanezen te Naupli.
De Sultan dreef, met woeste vaart, 
Den Kap'tein Pacha voort; 
Hij zeilt, en ankert, met zijn vloot, 
Voor Naupli, ongestoord. 
 
Met klettrend zwaard en hoefgedruisch 
Doorkruist hij berg en top, 
En eischt, met trotschen overmoed, 
En stad en vesten op: 
 
‘Arnauten! Mourto-Khamza! hoort! 
Het is uws Sultans stem: 
Moréa zwichte, of zijne wraak 
Verplettert u en hem!’ - 
 
‘Uw brief, o Pacha! heeft de vlam 
Gevoed van mijnen haard; 
Ik wacht een' tweeden, om mijn' moed 
Te koelen aan uw baard!’ - 
 
‘Uw woorden zijn des pogchers taal, 
Of der krankzinnigheid; 
En spoedig straft mijne overmagt 
Uw roekloos onbescheid.’ - 
 
‘Zesduizend zwaarden, in de hand 
Van vrijen, zwichten niet 
Voor honderdduizend knechten, die 
Een vuige slaaf gebiedt!’ 
 
Een dondrende oorlogskreet barst los. 
Nu raakt men handgemeen. 
Één storm, - als lamren voor een' wolf 
Stuift 's bloodaards magt uiteen. 



{==512==} {>>pagina-aanduiding<<}

De schoone zangster.

(Een Lied van de Eilanden, welks begin aan eene Spaansche Volksromance, door grimm bekend gemaakt, herinnert.)

	De schoone zangster.
Een jonge vrouw dwaalde aan het strand, 
En zong haar bitter wee; 
Een koeltje krult het golvend nat, 
En voert haar' sluijer meê. 
 
Ten anker lag een vreemd galei; 
Het volk bespiedt haar schoon; 
Zij zwijgt, en blijft verwezen staan, 
Beducht voor meerder hoon. 
 
De scheepsvoogd nadert haar, en smeekt, 
Dat zij haar lied herhaal'. 
‘Helaas!’ dus stamelt zij, ‘dat lied 
Was weemoeds jammertaal. 
 
'k Betreur mijn' echtvriend, die ter zee 
Voor land en vrijheid vocht, 
En hoopte, dat hij, in triomf, 
Hier ééns weêr ankren mogt. 
 
Hij hoopte, ach! dat eenmaal mijn hand 
Op 't heldenhoofd een' krans..... 
Tien lange jaren vloden heen; 
't Is alles hooploos thans! 
 
Twee jaren nog verbeid ik hem; 
Twee jaren nog, en dan 
Voer' mij een klooster op tot God, 
De dood tot mijnen man!’ - 
 
‘Weg met den dood! Omhels uw' gâ, 
En zing een blijder wijs! 
't Is hij, die hier het anker wierp, 
En dit - een Turksche prijs.’ 



{==513==} {>>pagina-aanduiding<<}

Liakos.

(Liakos is de naam van een vermaard Roovershoofd in de gebergten van Agrapha, die, in vele gevechten tegen ali-Pacha, de zege behaalde.)

	Liakos.
‘Liakos! onderwerping slechts 
Aan onzen Groot-Vizier; 
En 'k zweer, gij zult, als Turksch Kap'tein, 
Vereerd zijn ginds en hier.’ 
 
Liakos antwoordt, groot van ziel, 
Onwrikbaar als een rots: 
‘Zoo lang me één droppel bloeds nog rest, 
Vloek ik eens Pacha's trots! 
 
Mijn snaphaan is mijn Groot-Vizier; 
Mijn Pacha is mijn zwaard!’ - 
En Ali knarsetandt van spijt, 
Die wrok met laagheid paart. 
 
‘Aan alwat mijn gebied omvat; 
Aan alwie eet mijn brood! 
Liakos wil ik, en dees maand, 
't Zij levend, het zij dood!’ 
 
Guekas, met zijn getulband heir, 
Slaat bosch en holen ga, 
En spoort, tuk op de menschenjagt, 
Der Klephten schuilplaats na. 
 
Zijn donder vaart door 't zwijgend woud, 
Met brijzlend schot bij schot. 
‘Te wapen!’ is der Grieken kreet; 
‘Dit uur beslist ons lot!’ 
 
Drie etmaal klonk de sabelslag 
En brulde 't zwaar musket; 
Liakos streed met leeuwenmoed, 
En Guekas ligt verplet. 
 
Een vrouwenschaar, in 't zwart gehuld, 
Verschijnt met rouwgebaar, 
En voert het lijk van Mustapha, 
Van Guekas stil van daar. 

(Het vervolg en slot hierna.)


{==514==} {>>pagina-aanduiding<<}

Iets over de braking (Vomitus.) Door G.A. Baum, Officier van Gezondheid te Bergen-op-zoom.

V.D.V., Mr. Timmerman, oud 50 jaren, van een zenuwachtig lymphatisch temperament, eene lange magere gestalte, bleek uitzigt, ingevallen oogen, slapen en wangen, was, volgens zijne opgave, bijna 11 jaren lijdende geweest aan het gebrek, dat men met den naam van Braking bestempelt. De aanvallen dezer ziekte waren zeer menigvuldig, hadden voornamelijk plaats na het gebruik van voedsel, en werden voorafgegaan door het ontlasten van een waterachtig slijm uit den mond (het zoogenaamde hartwater), waarna spoedig het braken volgde. Hij gevoelde ter plaatse der maag eene gedurig drukkende pijn, welke door het gebruik van spijze vermeerderd werd; de tong was altijd wit beslagen, aan de punt en omtrek rood; de stoelgang geregeld, en de pols zwak en ingetrokken.
De behandeling bestond in het navolgende:

R, Pulv. Rad. Ipecac. gr. iv.

Sacchar. alb. dr. j.l

M.F. Pulv. divid. in part. aequal. No. xij.


Hiervan gebruikte hij alle twee uren een poeder, terwijl hem alle prikkelende en sterkvoedende spijzen onthouden werden; de drank bestond in gortwater, met een weinig Oximel simplex. Onder deze behandeling herstelde de lijder, in drie weken tijds, geheel.
V., Serjant bij het Bataljon Artillerij Nat. Mil. No. 6, 54 jaren oud, insgelijks van een lymphatisch temperament, middelmatige gestalte, uitzigt enz. gelijk de vorige. Hij had dit gebrek, volgens zijne opgave, reeds 7 jaren gehad, en 5 daarvan onder de behandeling van verschillende Geneesheeren, zonder vrucht, geweest. De behandeling stond, zoo met betrekking der poeders als dieet, met de vorige gelijk, met dat gewenscht gevolg, dat de lijder binnen den tijd van vier weken van deze lastige kwaal geheel hersteld was.

{==515==} {>>pagina-aanduiding<<}

Een Jongeling van 23 jaren en prikkelbaar gestel had dit gebrek een jaar gehad; aanvallen enz. gelijk aan de vorigen, doch heviger. Gedurende 4 maanden bestond de behandeling slechts in het houden van een schraal dieet, een' drank uit Dum. Hord. Rob Ribes. en sacchar., nu en dan eenige bloedzuigers op de maagstreek, alles zonder eenige vrucht; ook deed het Nitr. Bismuthi niets af. Niet eerder, dan onder het gebruik van bovengenoemde poeders, herstelde hij zeer spoedig.
Dergelijke gelukkige genezing zag ik insgelijks bij eene Dame van hoogen ouderdom, welke dit gebrek, volgens hare berekening, bij de 6 jaren gehad had.
Ik achte het noodig, deze waarnemingen bekend te maken, en dit middel, 't welk door den Heer p. keuchenius, wijlen Med. Doctor te Schoonhoven, reeds vroeger bekend gemaakt is (*), als op nieuw in deze ziekte aan te bevelen; daar, in weerwil der schoone aanmerking van genoemden Heer, dit middel bij vele Geneesheeren nog niet in gebruik schijnt te zijn.
Het Nitr. Bismuthi en andere Stomachica gebruikte ik, ten minste bij alle deze lijders, zonder eenige vrucht.
Dit middel, daar het niet alleen het gebrek wegneemt, maar ook elke vernieuwing voorkomt, kan dus als onfeilbaar genezend aangemerkt worden. Zeker is het nogtans, dat hierbij altijd het houden van een zeer streng dieet zich moet paren, daar zonder dit de werking onzeker is.





Tegenwoordige toestand van 's Gravenhage, vergeleken met deszelfs gesteldheid gedurende de Fransche overheersching.

(Vervolg en slot van bl. 461.)

Beschouwen wij nu de stad 's Gravenhage, ten tweede, met betrekking tot de Inrigtingen van verschillenden aard, binnen haar gevestigd, en zien wij, in de eerste plaats, in welken staat de reeds van ouds bestaan hebbende Inrigtingen zich thans bevinden, in te-
{==516==} {>>pagina-aanduiding<<}
genstelling van derzelver vervallen staat en kwijning onder het Fransche bestuur.
Onder die inrigtingen rangschik ik, 1o. de Godshuizen, welke, met zoo vele andere liefdadige gestichten, zoo als de Hofjes, het oude Mannen- en oude Mannenen Vrouwenhuis, gedenkteekens zijn van de milddadigheid onzer Voorouderen.
De Godshuizen geraakten, door onderscheidene oorzaken, in eenen ongunstigen toestand onder het Fransche bestuur; hunne fondsen werden door de tiercering tot op een derde gebragt; de toelagen van stadswege werden ingekort; de opbrengsten der verschillende kollekten, zoo in de kerken als aan de huizen, alsmede de de winterïnschrijvingen, namen zigtbaar af, ten gevolge van de steeds verminderende welvaart der ingezetenen: door een en ander was men buiten staat, in de behoeften der in deze huizen opgenomene kinderen en oude lieden te voorzien, te meer, daar het getal van onderstand behoevende huisgezinnen, welke zich bij de Diakoniën om ondersteuning aanmeldden, op eene schrikbarende wijze toenam. Bang was derhalve de toekomst voor deze zoo nuttige gestichten; zij werden met eenen volkomen' ondergang bedreigd.
Na de omwenteling werd de toestand der Godshuizen, gedeeltelijk ten gevolge van ruimere kollekten, winterïnschrijvingen, bijzondere giften enz., merkelijk verbeterd, in zoo verre zelfs, dat Diakenen in staat werden gesteld, vele, in de beleefde bange tijden, ten behoeve derzelven gemaakte schulden af te doen (*).
De Hofjes, waarin bejaarde burgervrouwen niet alleen het genot hadden van vrije woning, maar welke nog daarenboven jaarlijks met eenig geld, brandstoffen en kleedingstukken werden bedeeld, geraakten ook, hoofdzakelijk door de vermindering der renten van de schuldbrie-
{==517==} {>>pagina-aanduiding<<}
ven ten laste van den Staat, in verval; zoodat niet alleen in die bange tijden de bedeelingen geheel of gedeeltelijk werden ingehouden, maar thans nog de gevoelige slag, welke aan de renten werd toegebragt, den Bestuurderen dier Hofjes niet toelaat, dezelve weder op den ouden voet te brengen.
Niet voordeeliger ging het ook, wegens de tiercering en andere bijkomende omstandigheden, met het oude Mannen- en oude Mannen- en Vrouwenhuis, (zijnde dit laatste het oudste en weleer het rijkste weldadige gesticht alhier) door derzelver milddadige stichters tot huisvesting, voeding en kleeding van een aantal ouden van dagen uit den goeden burgerstand bestemd, om daar, vrij van alle zorgen, hunne nog overige levensdagen door te brengen. De vermindering der renten, de schulden, waarin deze gestichten geraakten, waren oorzaak, dat de, door overlijden, opengevallene plaatsen niet konden worden aangevuld, en deden eene geheele vernietiging derzelven te gemoet zien. Van de 36 bewoners is het eerste thans tot 6 personen, en van de 40 is het tweede tot 4 gedaald. Een goed bestuur dezer gestichten geeft echter hoop op derzelver instandhouding niet alleen, maar ook dat het getal der gelukkige ouden, ten minste in het eerste, zal kunnen vermeerderd worden.
Tot die Inrigtingen behoort ook, ten 2de, de Armeninrigting, alwaar gedurende vier maanden, van December tot April, voor behoeftigen, dagelijks eene voedende soep wordt bereid, en aan kinderen, jongelingen en jongedochters een nuttige arbeid, bestaande in spinnen, weven en breiden, wordt verschaft, hetwelk hen in de gelegenheid stelt, wekelijks eenen goeden stuiver tot ondersteuning der huisgezinnen, waartoe zij behooren, te verdienen; terwijl zij tevens daar, door een zeer verdienstelijk onderwijzer, een nuttig schoolonderwijs ontvangen.
Deze Inrigting grootendeels door bijdragen der Stadsregering ondersteund wordende, was er, gedurende het Fransche bestuur, wegens den ongunstigen staat der stadskas, zeer voor hare instandhouding te duchten. Thans bevindt zij zich in eenen voordeeligen staat: aan 1100 be-
{==518==} {>>pagina-aanduiding<<}
hoeftigen wordt, op kosten der Regering, des winters soep uitgedeeld, en aan een aantal anderen door bijdragen van eene menigte weldadige menschenvrienden; voorts vinden 480, zoo spinsters als wevers, buiten de Inrigting, hun bestaan in het bearbeiden der ruwe stof, ten behoeve van dit gesticht, 't welk ook aan hen, tegen eene geringe korting van hun wekelijks verdiend loon, zijne fabrikaten afstaat, waardoor deze behoeftigen zich, op eene ongevoelige wijze, van het noodige ter verschooning en verwarming kunnen voorzien.
3o. De Stadsscholen, alwaar kinderen van behoeftigen onderwezen worden.
Onder het vorige bestuur stond het met dezelve slecht geschapen. Wegens den ongunstigen toestand der stadskas, werden de onderwijzers niet bezoldigd, en de noodwendige schoolbehoeften, zoo als pennen, papier, leerboeken enz., werden ingehouden, waardoor de ijver der onderwijzers in het wèl waarnemen hunner posten op eene zware proef werd gesteld, en de leerlingen weinig of niets konden leeren; hetwelk ten gevolge had, dat vele de school verlieten, en alzoo zonder onderwijs bleven. De toestand dezer scholen werd sedert 1813 merkelijk verbeterd. Niet alleen werden de onderwijzers van dat tijdstip af geregeld bezoldigd, maar zelfs ruimer dan te voren; aan schoolbehoeften was geen gebrek meer; nieuwe en doelmatige verordeningen tot nut der behoeftige schooljeugd kwamen tot stand; en aan een en ander was het toe te schrijven, dat deze scholen sedert door een aantal leerlingen werden bezocht, en zich thans in eenen bloeijenden staat bevinden.
Eene der twee, uit een bijzonder fonds opgerigte, Societeitsscholen ging onder het Fransche bestuur te niet; en welligt ware dit lot ook aan de nog overgeblevene beschoren geweest, indien de drukkende tijden, welke alle nuttige voorvaderlijke instellingen met eenen volkomen' ondergang bedreigden, niet voor gunstiger omstandigheden hadden plaats gemaakt.
4o. Gewaag ik van het hier gevestigde Departement

{==519==} {>>pagina-aanduiding<<}
der Maatschappij Tot Nut van 't Algemeen en van de Maatschappij van Natuur- en Letterkunde, onder de zinspreuk Diligentiâ, welker deelnemende leden in de drukkende tijden al meer en meer afnamen, doch daarna merkelijk vermeerderden, zoodat beide Maatschappijen zich thans in eenen bloeijenden staat bevinden (*).
Zien wij nu, in de tweede plaats, welke nieuwe Instellingen er sedert de Fransche overheersching zijn tot stand gebragt, waaraan gedurende dezelve gewis niet te denken was.
Veelvuldig zijn deze Instellingen, inzonderheid het korte tijdsbestek van slechts dertien jaren in aanmerking genomen zijnde, waarin zij werden daargesteld; ook hebben zij het weldadigste doel, daar zij strekken, zoo ter bovordering en herstelling der gezondheid, als tot beschaving van het verstand, ter aankweeking der goede zeden, en ter aanmoediging der volksvlijt.
Tot de eerste behoort: 1o. Eene nieuwopgebouwde Kaserne, tot huisvesting van de hier in garnizoen liggende Militairen bestemd, te voren in min geschikte lokalen, in verscheidene wijken der stad gelegen, verspreid. De sierlijke bouworde, de voortreffelijke inrigting van dit gesticht, en het gezonde oord, waar het opgetrokken is, bewijst de achting onzer Stadsregering voor den militairen stand, en hare zorg voor de gezondheid onzer zonen, geroepen tot handhaving der rust, en tot verdediging van den vaderlandschen grond.
2o. Een Gasthuis, waarin gratis worden opgenomen onvermogende kranken, welke de verpleging van arts of wondheeler behoeven; voorts hoogzwangere vrouwen, buiten staat om in de behoeften tot eene gelukkige bevalling en herstelling te voorzien; en eindelijk kranken van den dienstbaren stand, welke daarin worden geplaatst, tegen eene billijke toelage van wege hunne meesters of meesteressen, te edeldenkend om deze hulpbehoevenden aan hun lot prijs te geven. - Dit gebouw, een van de

{==520==} {>>pagina-aanduiding<<}
aanzienlijkste en ruimste der stad, en in een gezond oord staande, is zeer doelmatig tot een Ziekenhuis ingerigt; terwijl de verzorging der lijders niets te wenschen overig laat. Opmerkelijk is het, dat eene Instelling, waarvan de oprigting sedert onheugelijke tijden tot de vrome wenschen onzer stadgenooten heeft behoord, tot stand moest komen, slechts weinige jaren na de zoo drukkende overheersching, gedurende welke de stadskas genoegzaam geheel was uitgeput.
3o. Een Badhuis aan het strand, nabij Scheveningen, waarvan de grondslagen reeds zijn gelegd, en dat in het jaar 1828 zal zijn voltooid. Sedert eenige jaren bestond reeds aan het strand zoodanig eene Inrigting, waarin een aantal lijders leniging vonden van hunne smarten, of ook volkomen herstelden. Het thans gebouwde wordt op eene veel ruimere schaal genomen dan het vorige; het zal tusschen de 70 à 80 vertrekken bevatten, waaronder eene gezelschapszaal ter lengte van 60 en ter breedte van 25 voeten, eene eetzaal, lang 36 en breed 25 voeten, en een ruim vertrek, tot eene boekerij bestemd. Deszelfs front, naar den zeekant gerigt, zal eene uitgestrektheid hebben van 300 voet, met een met beelden versierd bordes, en een, door vier pilaren ondersteund, balkon; het front aan de landzijde zal naar de Iönische orde zijn gebouwd. Dit gebouw, met één woord, op eene zoo sierlijke als prachtige en doelmatige wijze ingerigt, zal met de voortreffelijkste van die soort kunnen wedijveren, en voor de lijders, die het bezoeken, en daar verkiezen te vertoeven, niets te wenschen overig laten.
Onder de nieuw opgerigte Instellingen, welke strekken tot bevordering der beschaving van het verstand, noem ik: 1o. Het Koninklijk Kabinet, in het Prins Maurits-huis, in vijf zalen, waaronder twee aan voorwerpen uit China, eene aan die uit Japan, eene aan die uit alle andere wereldoorden, in het algemeen, en eene aan die uit ons Vaderland, in het bijzonder, zijn toegewijd. Ook is hier eene Chinesche en Japansche Bibliotheek, waarin uitmuntende boeken, teekeningen en kaarten; en ein-
{==521==} {>>pagina-aanduiding<<}
delijk heeft men er zalen, welke met de heerlijkste Schilderijen der eerste Meesters uit de Italiaansche en Vlaamsche school zijn versierd.
2o. De Koninklijke Bibliotheek, in het voormalig Paleis, in het lange Voorhout, welke vooral in het vak der Vaderlandsche Geschiedenis en Nederduitsche Letterkunde zeer opmerkelijk is, en waartoe een ieder op bepaalde dagen en uren tot eigene oefening toegang bekomen kan; ook heeft men daar het prachtige Kabinet van Penningen, Munten en Cameën (gesnedene steenen).
3o. Eene Teekenakademie, alwaar niet alleen in de gronden der Teekenkunst, bijzonder van het menschenbeeld, maar ook in die der Bouw-, Meet- en Doorzigtkunde, op eene min kostbare en voor sommigen geheel kostelooze wijze, onderwijs gegeven wordt.
4o. Eene school voor Toon- en Zangkunst, gelijktijdig opgerigt met die te Amsterdam, Brussel en Luik, en geschikt, om in ons Vaderland talenten voor Toon- en Zangkunst te ontwikkelen, even zoo wel bij de Nederlanders als elders aanwezig, doch welke, bij gebrek aan doelmatige Inrigtingen, nimmer gelegenheid hadden zich te openbaren.
5o. Eene vierde Stadsschool, waarin kinderen van minvermogenden, tegen een gering schoolgeld, onderwezen worden; met nog eene vijfde staan de reeds aanwezige vermeerderd te worden.
6o. Eene School voor minvermogende en behoestige kinderen der Israëlieten.
7o. Twee Schoolonderwijzersgezelschappen, alwaar onderwerpen, het schoolwezen betreffende, behandeld worden, en die ter verdere vorming en bekwaming der onderwijzers strekken.
Onder de tijdelijke Inrigtingen, ter bevordering der kunsten en ter veraangenaming van het maatschappelijk leven, waartoe onder het vorige bestuur middelen en lust ontbraken, noem ik verscheidene Winterconcerten, waaronder zich dat onder de zinspreuk Diligentiâ, zoo wegens het aanzien als het getal der inschrijvende leden, onderscheidt, en om de veertien dagen, in eene daartoe bijzonder ingerigte zaal, in het gebouw Diligentiâ gegeven wordt.
Tot de Inrigtingen, welke strekken ter aankweeking der goede zeden, behooren: 1o. De Volksvoorlezingen, welke

{==522==} {>>pagina-aanduiding<<}
van October tot April, om de veertien dagen, des avonds, in een daartoe geschikt lokaal, voor den zoogenaamden gemeenen man, gehouden worden, betrekkelijk een of ander onderwerp, voorkomende in de werkjes, door de loffelijke Maatschappij Tot Nut van 't Algemeen uitgegeven, met oogmerk, om dezelve nader toe te lichten; wordende, na den afloop der Voorlezingen, gemelde werkjes aan de ingeschrevene toehoorders gratis uitgedeeld.
2o. Afdeelingen van het Zendelinggenootschap en der Bijbelvereeniging, (het eerste bestond reeds vóór de omwenteling) welker Besturen een gedeelte der fondsen, waarover zij beschikken kunnen, besteden, om jongelingen en jongedochters, welke de Stadsscholen reeds ontwassen zijn, en daarenboven den dag aan handenarbeid moeten besteden, des avonds schoolonderwijs te doen genieten.
3o. Bijbeloefeningen voor bejaarden, des Zondags namiddags, in een daartoe geschikt lokaal; hebbende de Leeraren, welke zich met dat onderwijs belasten, ook aan de zoodanigen onder hen, welke noch lezen noch schrijven kunnen, gelegenheid verschaft, daarin ook onderwezen te worden. Lieden boven de 50 jaren, alsmede vaders en moeders der huisgezinnen, maken daarvan een dankbaar gebruik. Aandoenlijk is het te zien, hoe zelfs moeders met hare zuigelingen op den schoot dat onderwijs komen ontvangen, gedreven door de zucht, om in staat gesteld te worden, Gods woord in den Bijbel te kunnen lezen.
Ik voeg hierbij, dat aan de leerlingen der Stads- en andere scholen voor behoeftigen, na gehouden jaarlijksch examen, boekgeschenken, Bijbels of kleedingstukken worden uitgedeeld, tot belooning hunner vlijt in het vrijwillig medewerken tot eigene beschaving, en tot verdere aanmoediging.
De Inrigtingen, eindelijk, welke strekken ter aanmoediging der Volksvlijt, zijn: 1o. Eene Koperpletterij, welke aan omtrent 150 werklieden arbeid verschaft, en 2o. eene Oliegazfabrijk, welke, door gunstige ondersteuning van Z.M., weldra tot stand zal komen, en de hoop verlevendigt, dat deze stad op de uitmuntende verlichting door oliegaz weldra zal mogen roemen.
Hiermede meen ik genoegzaam te hebben aangetoond, dat de toestand der stad 's Gravenhage merkelijk verbeterd is sedert hare verlossing van de Fransche overheersching, zoo met betrekking tot de reeds van ouds bestaan hebbende Inrig-
{==523==} {>>pagina-aanduiding<<}
tingen, als ten aanzien van de nieuwe Instellingen van allerlei aard, sedert dat merkwaardige tijdstip aldaar tot stand gebragt.
Het is dan uit de algemeene verbetering en verfraaijing der huizen in deze stad gebleken, dat het derzelver inwoners thans beter gaat dan onder het vorige bestuur; nog treffender bewijs levert daarvan op hunne onbekrompene uitoefening van den pligt der liefdadigheid, zoo voor hunne behoeftige stadgenooten, en tot instandhouding en verbetering der liefdadige gestichten, alhier gevestigd, als door hunne ruime giften ten behoeve hunner noodlijdende landgenooten. Getuige, wat zij in 1825 te zamen bragten tot tegemoetkoming van de ongelukkige bewoners onzer noordelijke provinciën, welke toen door eene zware overstrooming deerlijk geteisterd werden (*); getuige ook, wat zij toebragten tot lafenis en verkwikking van Groningens en Vrieslands ingezetenen, door eene heillooze ziekte bezocht. Waarlijk, het is door zulk eene edele en regt Christelijke bemoeijing, dat zij toonen, hunnen meerderen voorspoed niet geheel onwaardig te zijn!
Het is ook gebleken, dat de Regering alhier ijverig werkzaam is, om den toestand der stad 's Gravenhage te verbeteren, zoo wat haren uitwendigen staat betreft, als door het tot stand brengen van Instellingen ter bevordering van den welstand en de beschaving harer ingezetenen; waardoor zij waardig is, de Residentie te zijn van eenen Monarch, die een levendig behagen schept in alwat schoon en edel is.
De inwoners van 's Gravenhage verblijden er zich met regt over, dat hunne waardige Regenten zich ijverig bemoeijen, om eene stad in aanzien te houden, welke vroeger opgeluisterd werd door een aantal groote mannen, aldaar geboren, die, zoo door hunne hooge geboorte, als wegens hunne heldendaden, uitgebreide kundigheden, nuttige uitvindingen, beoefening van kunsten en wetenschappen, zich eenen onsterfelijken roem verworven hebben, en gedeeltelijk door hunne uitstekende diensten, den Lande bewezen, eene duurzame aanspraak verkregen hebben op de liefde, achting en den eerbied van gansch Nederland.

{==524==} {>>pagina-aanduiding<<}

Zij ook zijn de zorg hunner Regenten te dezen aanzien niet onwaardig, uit aanmerking van den goeden geest, die hen steeds bezielde, en van hunne neiging tot het schoone en goede. Zij toch waren het, die in 1813, hoewel door een' drom van bloedgierige vijanden omgeven, het eerst het durfden ondernemen, het zware juk der dwingelandij, waaronder zij met gansch Nederland een drietal jaren hadden gebukt gegaan, te verbreken, en, het zwaard aangordende, noch goed noch bloed te dierbaar achtten, om, voor Stad en Land, eene dierbare Vrijheid te gaan herwinnen, hun door eenen Overweldiger ontroofd; zij zijn het, die, als voorstanders van verlichting en beschaving, volgaarne het hunne bijdragen tot bevordering van dezelve, en steeds gereed zijn, om aan noodlijdenden wèl te doen; zoodat zij door hunne goede gezindheden toonen, van de Voorvaders niet geheel ontaard te zijn.
Wanneer de inwoners van 's Gravenhage den toestand hunner stad gedurende het Fransche bestuur met haren tegenwoordigen onpartijdig vergelijken, dan zullen zij moeten erkennen, dat de omwenteling van 1813 voor hen eene wezenlijke weldaad is, en gegronde redenen hebben, zich over eene verandering van zaken te verblijden, waaraan zij het gunstiger aanzien der stad, de instandhouding van zoo vele reeds vroeger bestaande, en de oprigting van een aantal nieuwe, voortreffelijke Inrigtingen, benevens eene meerdere welvaart, verschuldigd zijn.
Mogen zij het verval hunner stad en de zigtbare vermindering van hunne welvaart onder het vorige bestuur steeds voor oogen houden, om haar tegenwoordig aanzien en hunnen meerderen voorspoed duurzaam te waarderen; dan zal zulks tevens strekken, om velen in hunne gehechtheid aan de tegenwoordige orde van zaken te bevestigen, en bij anderen eene ingenomenheid daarmede te verlevendigen, te zeer door den tijd verslaauwd.
Indien deze geringe schets daartoe iets moge hebben bijgedragen, dan zal ik den tijd niet verloren rekenen, in het zamenstellen van dezelve besteed.

's Gravenhage, den 14 Mei 1827.


{==525==} {>>pagina-aanduiding<<}

Aanmerkingen op het geschrift van den eerwaardigen Slot, geplaatst in het vorige stuk.

Wij willen zoo min het godvruchtig oogmerk van den Eerw. Schrijver, met zich tegen het vervaardigen van een Bijbeisch Leesboek, voor den Huisselijken Godsdienst, te verklaren, miskennen, als zijn Ed. het onze, met daartoe het voorstel te doen, miskend heeft; maar wij willen, over hetgeen zijn Ed. daartegen heeft ingebragt, onze aanmerkingen mededeelen.
Zijn Ed. zegt, 1. dat, ‘zoo velen aan de Bijbelverspreiding arbeiden, daaraan de hand niet zouden kunnen leenen, omdat men den ganschen Bijbel uitdeelt.’ Wij zien de regtmatigheid van dit gevolg niet in: want het is geheel wat anders, als arbeiders aan de Bijbelverspreiding, den geheelen Bijbel uit te deelen aan zulken, welke men meent dien, met vrucht, te kunnen gebruiken; wat anders, buiten gemelde betrekking, als ijverige Bijbelvrienden, de kennis aan deszelfs inhoud, aldaar, waar men, om bekende redenen, deszelfs lezing opzettelijk uitsluit, te helpen bevorderen, en daartoe mede de hand te leenen tot het doen vervaardigen van zulk een Bijbelsch Leesboek, als wij hebben voorgesteld. Ons dunkt niet alleen, dat dit beiden zeer wel kan te zamen gaan; maar dat zelfs de eigene beweegreden, om zoo veel mogelijk Bijbelkennis te verspreiden, zoo wel tot het een opleidt, als tot het ander.
Zijn Ed. zegt, 2. dat ‘de wet van het Bijbelgenootschap (om den ganschen Bijbel uit te deelen) haren duchtigen grond wel hebben zal; en heeft zij dien voor de onkundige volken, dan zal dat ook wel gelden voor de Christenen.’ Wij verkiezen ons thans over de duchtigheid van den grond, waarop de wet van het Bijbelgenootschap rust, en waarover vrij wat te zeggen zou vallen, niet nader uit te laten, dan wij, bij ons voorstel tot het vervaardigen van het Leesboek, gedaan hebben; maar wij vragen, wat de Heer slot zou oordeelen wegens een' Zendeling tot verkondiging van het Evangelie bij onbeschaafde Heidenen, die of niet lezen konden, of wien men den Bijbel in geene hun bekende taal kon geven, of wien het, in slaafschen dienst zijnde, volstrekt aan tijd ontbrak, tot het lezen van het dikke boek vereischt? Zou hij meenen, dat de Zendeling dan maar geene poging mogt of

{==526==} {>>pagina-aanduiding<<}
moest doen, om aan zulken, in de twee eerste gevallen, door eene korte mondelinge voordragt, of, in het laatste, door een kort schristelijk opstel, letterlijk uit den Bijbel zamengesteld, een goed berigt van het Christendom te geven; ofschoon het hoogst waarschijnlijk zijn mogt, dat hij hen, op ééne der gezegde wijzen, tot opregte omhelzing van het Christelijk geloof zou kunnen brengen? Zal hij op deze vraag ontkennend antwoorden? Wel, hoe zal hij dan zijne stelling bewijzen, dat men aan Christenen, welke den geheelen Bijbel, evenveel om welke reden, niet lezen, geen Leesboek uit denzelven in handen moet geven, hetgeen al het belangrijke voor hen bevat, opdat zij niet geheel onkundig mogen blijven? Kan hij het beter keuren, dat zij er geheel geene kennis van krijgen? - o Ja! hij kan het. Wij zullen het beneden zien.
3. De Eerw. Schrijver breidt de bedenking zeer uit, dat een uittreksel uit den Bijbel geenszins de Bijbel zelf is. - Of velen dit wel weten! Of de voorsteller van het Leesboek dit wel bedacht heeft!!
4. Wat zal men (vraagt hij) van het gansche boek behouden? - Antwoord: dat zouden zij beoordeelen, welke, uit alle de Protestantsche Genootschappen, benoemd zouden worden, om het Leesboek te bezorgen; doch aan welken zijn Ed. zeer huiverig schijnt te zijn, om dat werk toe te vertrouwen.
Maar, 5. wat naam zoude men toch, bij voorbeeld, aan het boek numeri geven, wanneer men er de geslachtlijst en uitliet? - Dat is eene allergewigtigste, maar ook allermoeijelijkste vraag, waaraan men niet gedacht heeft, en welke wij niet voetstoots weten te beantwoorden. Men mogt er eene prijsvraag over uitschrijven!
6. Een uittreksel (zegt de Schrijver verder) is Gods woord niet meer; en hij vreest, dat, met het verlies van den naam (van bijbel) ook het gezag en geloof zou verloren gaan. - Dat ware erg. Maar wij vragen: als, in eene Christelijke vergadeling, de Voorlezer, of Leeraar, een hoofdstuk (en dus een uittreksel) uit de heilige Schrift leest, leest hij dan het woord van God, of niet? En, als in huisgezinnen, of scholen, uit het Leesboek, gelezen zal worden hetgeen letterlijk uit den Bijbel is overgenomen, zal dan al, of niet, Gods woord gelezen worden? - Maar de vertaling zou, volgens het voorstel, hier en daar veranderd worden! o Ja, overal waar de gelastigden meenen zouden dezelve te moeten verbeteren. -
{==527==} {>>pagina-aanduiding<<}
Wij vragen wederom, of de Bijbelvertaling van den Hoogleeraar van der palm, welke doorgaans, en veel meer, dan, volgens het voorstel, in het Leesboek zou behooren te geschieden, in de gewone vertaling verbeteringen en veranderingen maakt, het woord Gods behelst, of niet?
7. Doch een uittreksel is een menschelijk werk! - Antwoord: niet meer, dan het lezen van een hoofdstuk, in de godsdienstige vergaderingen, een menschelijk werk, en toch het lezen van Gods woord is.
Wij springen, omdat wij ons bekorten moeten, veel over, hetwelk stof tot aanmerkingen zou kunnen geven, maar welke geen schrander lezer behoeven zal; doch wij hechten,
8. op de vraag, of de Bijbelkennis, door het gebruik van het Leesboek, niet oppervlakkiger zou worden? - Wij antwoorden: zoo men den Bijbel zelven tevens wegnam, in zeker opzigt, ja. Maar wie bedoelt dat, of wie heeft het voorgesteld? Voorts gelooven wij, dat het gebruik van het Leesboek, zoo als het is voorgesteld, al zeer grondige kennis zou kunnen bevorderen; en, waar het dit al niet doen mogt, meenen wij toch, dat de zoogenoemde oppervlakkige kennis, welke het mogt te weeg brengen, nog zeer verre te stellen zou zijn boven de onkunde, welke het geheel niet lezen des Bijbels thans veroorzaakt; terwijl volkomene kennis dan altoos nog te trekken is uit den Bijbel zelven, door allen, die werk zullen maken van dien te lezen.
9. Maar hoe weinigen zouden, door het uittreksel, tot het lezen van den Bijbel zelv' getrokken worden! - Indien er ook slechts eenigen door getrokken werden, zou dit reeds een voordeel zijn; en wij vragen daartegen: hoe vele huisvaders en huismoeders, die het lezen van den Bijbel zelv', in hunne huisgezinnen, onoorbaar achten, maar het Leesboek daartoe gaarne zouden aannemen, zouden daardoor Bijbelkennis bevorderen!
10. De bedenking, wat spotters zouden zeggen, zou ons schier tot spotten vervoeren. Doch wij willen ernstig blijven, en alleen zeggen: wij zouden de spotters geen antwoord waardig achten.
11. Men slaat, in het dagelijksch gebruik, (bij het Bijbellezen) de geslachtregisters enz. over. - Wel nu! wat misdaad zal het dan zijn, wat schade zal het doen, die in het Leesboek voorbij te gaan?
12. De onkuische voorvallen worden, in den Bijbel, met een

{==528==} {>>pagina-aanduiding<<}
heilig floers overdekt! - Men moet al zeer stikziende zijn, als men, op vele plaatsen, door dit floers niet heenkijkt.
13. Vaders en moeders mogen zich schamen, dat zij hunnen kinderen thans zulk eene opvoeding geven, dat zij dezelve zulke stukken niet mogen laten lezen. - Zulk een algemeen zeggen is hoogst onbillijk, en bevat tevens eene tegenstrijdigheid. Vaders en moeders, die meenen hunnen kinderen zulke stukken te moeten onthouden, toonen daardoor zelfs, dat zij derzelver opvoeding niet verwaarloozen; en het is er gewis verre van daan, dat hier de opvoeding alleen, en zoo algemeen, zou moeten beschuldigd worden. Voor het overige staan wij het geenszins toe, dat het, onbepaald, te beklagen zou zijn, dat kinderen thans vroeger, dan voorheen, begrip van zaken hebben, en verstaan hetgeen zij lezen. Hunne meerdere onkunde had voormaals ook al zijne nadeelen. Wij zien niet, dat het wijs zou zijn, eenen akker onbebouwd te laten, omdat er onkruid tusschen de tarwe kan opkomen; maar men moet toezien, dat het zaad zuiver is, en er geen onkruid tevens gezaaid worde.
14. De Schrijver kent het aan den veranderden geest des tijds toe, dat men thans ook Vader cats niet overal met dezelfde stichting lezen kan, als voorheen: en hier heeft zijn Ed. het bij het regte end. De geest des tijds is het, die, als hier iets te beschuldigen valt, veel meer, dan de opvoeding, te beschuldigen is: en wie nu dezen reus bestrijden wil, doe het, en make zich daardoor, met anderen, die er reeds zoo lang voorwerpen van bespotting door geweest zijn, belagchelijk! Wij voor ons achten het veel beter, ons naar het oude spreekwoord te rigten: Als de tijen veranderen, verzet men de bakens. - Wijders hinkt, dunkt ons, de vergelijking van Vader cats met den Bijbel geweldig. Huisvaders en huismoeders mogen hunnen kinderen den eersten onthouden; maar mogen zij dit even zeer den laatsten?
15. Barsch klinkt het: de zeden moeten zich naar de waarheid schikken: die dat niet wil, ga verloren! - Het is vrij duister uitgedrukt; maar wat kan het hier anders beteekenen, dan: wie den geheelen Bijbel niet in de huisgezinnen te lezen wil geven, om kwaad te voorkomen, en, door een algemeen uittreksel, goed wil stichten, - of: wie, door het lezen van sommige gedeelten des Bijbels, tot kwade gedachten wordt opgeleid, ga verloren! - Wij meenen den Eerw. Schrijver voor dit roekeloos anathema, tot welks uitspraak

{==529==} {>>pagina-aanduiding<<}
hem, gelukkiglijk, alle bevoegdheid ontbreekt, geenen dank schuldig te zijn. Wij wenschen hem hartelijk gematigder gevoelens en behoudenis toe. Hij overwege daartoe, in hoe verre zijne uitspraak, of zijn wensch, overeenkome met den nederigen en liefderijken geest van het Evangelie, welks dienaar hij is, en hoe hij het verantwoorden kan, het verloren gaan, al ware het slechts van één eenigen, voordeeliger te achten, dan aan de bijbelsche berigten iets af te korten, in een Leesboek, voor bepaald gebruik; terwijl de gansche Bijbel, met al de volheid zijner berigten, voor elk toegankelijk blijst. - Ziet hier ondertusschen, dat zijn Ed. het (gelijk wij boven zeiden) beter keurt, onkundigen van den Bijbel onkundig te laten, dan hen anders, dan door den Bijbel zelv', te verlichten.
16. Wij hopen, dat het eens weder beter zal worden. - En wij hopen, dat het, in den zin, waarin zijn Eerw. het meent, nooit weêr beteren zal.
Wat nu, in de rest van het schriftje, volgt, willen en mogen wij, uit hoofde van ons bestek, niet verder ziften. Het doet zoo min, als al het overige, iets af, en komt hier niet te pas. - De waarheid, zoo als de Schrijver ze, in zijne nederigheid, waant alleen wèl in te zien, moet doorwerken. Wee hun, die ze niet willen hooren! Aan den Schrijver is de uitspraak van dit wee aanbevolen! - Men mag aan Gods woord niet kunstelen! o Dubbel wee, Hoogleeraar van der palm! enz. enz.
Wij verblijden ons intusschen, dat de Schrijver, in het slot, alle uittreksels uit den Bijbel, voor Scholen, als anders, geenszins wil afkeuren. Wij wenschten maar, dat wij wisten, wat dat, als anders, beteekenen moet. Maar genoeg! Uittreksels voor de Scholen zijn niet ongeoorloofd, en zullen Gods woord niet benadeelen, maar wel die voor de Huisgezinnen, en dat is nu voor ieder duidelijk!
De fraaije vergelijking uit het antwoord van den Heidelbergschen Catechismus, betrekkelijk de beelden, wordt zijn Ed. van harte geschonken.






{==530==} {>>pagina-aanduiding<<}

Eene zomerreis in Noord-Amerika.

III.

Het nieuwe Kanaal tusschen de Hudson-Rivier en het Meer Erie.

Het graven van dit kanaal is eene der stoutste en belangrijkste ondernemingen van den laatsten tijd. Er was in vroegere jaren wel eens aan gedacht, om de binnenlandsche zeeën Erie en Ontario met de Noordrivier te vereenigen; maar de uitvoering werd voor onmogelijk gehouden. En inderdaad, als men de hinderpalen ziet, welke hier te boven zijn gekomen, overtuigt men zich, wat kracht van wil en inspanning van menschen vermogen. De lengte van 362 Eng. mijlen, dus meer dan 120 uren, van Albany naar Buffalo, was niet de grootste moeijelijkheid, die overwonnen moest worden. Het meer Erie ligt 550 voeten boven de Hudson-rivier. Tusschen deze twee wateren ontmoet men, op meer dan ééne plaats, bergen van massive rots, moerassen, rivieren, welke dwars in den weg loopen, zonder dat zij aan het kanaal eenig water kunnen aanbrengen, hetwelk met veel moeite en overleg in eenige kreken gezocht moest worden. De man, die hier, acht jaren vroeger, met de natuur en met den tegenstand en de hartstogten der menschen aan het worstelen ging, die bij deze onderneming eer en leven op het spel zette, was de witt clinton, de tegenwoordige Gouverneur van den Staat New-Yorck; een man, die, door het uitgeven van eenige statistieke werken, reeds eenige vermaardheid had. Nu zijne onderneming ten volle gelukt is, aan zijn vaderland de grootste voordeelen aanbrengt, en op veertien verschillende plaatsen in de Vereenigde Staten nagevolgd wordt, is de geestdrift der Amerikanen voor hem ontzettend groot. Naar het algemeen gevoelen, zou hij bij de eerste verkiezing wel President der Vereenigde Staten worden. Toen ik het geluk had, bij dezen beroemden kanaalman geïntroduceerd te worden, en in hem een gunstig, krachtvol en schoon uitwendig voorkomen ontdekte, maar met geheel witte haren, kon ik het
hem aanzien, dat, gedurende de acht jaren, die er tot het graven van het kanaal besteed werden, de zucht, om over zijne

{==531==} {>>pagina-aanduiding<<}
vijanden en de natuur te zegepralen, den verdienstelijken man vele zorgen en slapelooze nachten moet gekost hebben.
Men begon, met wijs overleg, in het midden van de uiterste punten Albany en Buffalo het kanaal te graven, omdat men dáár den minsten tegenstand van den grond ontmoette, sommige plaatsen met elkander in verbindtenis bragt, en het nut van hetzelve den inwoneren dier streken overtuigend deed gevoelen; daarna voltooide men de uiterste gedeelten, welke het moeijelijkst waren, van Albany naar Schenectady, waar de grond zich al spoedig op eene zeer aanmerkelijke wijze verheft, en, op eenen afstand van 28½ Eng. mijlen, 26 sluizen noodzakelijk maakte, welke allen een verval van 218 voet waters hebben (*). Tweemalen komt op dezen afstand de rivier de Mohawk het kanaal in den weg, en vereischt 2 aquaducten (waterleidingen), waarvan de eene 1188 voeten lang is en door 26 steenen bogen gedragen wordt, en de andere 748 voeten lengte met 16 verwulfde bogen bezit. Zulk eene waterleiding is een belangrijk gezigt, en vereerend voor den mensch, die alle hinderpalen weet uit den weg te ruimen: beneden zich ziet men eene snelvlietende rivier stroomen, en boven dezelve trekken paarden de volgeladene vaartuigen veilig over eene 1188 voeten lange brug.
Op eenen afstand van 8½ mijlen van Albany vereenigt zich een ander nieuw gegraven kanaal, dat van het meer St. George komt, met dit van het meer Erie; daarom is het kanaal in dezen kleinen afstand eenigzins breeder; want, hoewel het overal 40 voeten breedte van boven, en 28 op den bodem, benevens 4 voeten diepte, moet hebben, zag ik toch wel, dat er hier en daar wat aan de breedte ontbrak. Dit kon niet anders zijn, wegens den spoed, waarmede dit kanaal schijnt gegraven te zijn, hetwelk ook inzonderheid aan de sluizen zigtbaar was: reeds begon men aan deszelfs verbetering; bij voorbeeld, op plaatsen, waar de grond los is, en dus door het voorbijvaren der schuiten wegspoelt, was men bezig de kanten met steenen te beleggen.
Op dit kanaal vaart men met booten, welke, in de verte

{==532==} {>>pagina-aanduiding<<}
gezien, eenigzins gelijken op onze trekschuiten. Derzelver getal is ontzettend groot; men berekent, dat er in het zomersaizoen dagelijks 40 te Albany aankomen. Sommige van dezelve zijn alleen voor passagiers ingerigt; zoodanige varen er dagelijks 4. Deze packet-booten verdienen, wegens derzelver schoonheid en vele gemakken in zulk een kort bestek, wel eene beschrijving. Dezelve zijn 40 voeten (Eng. maat) lang, 14 breed, en juist zoo hoog, dat de grootste man er in kan wandelen. (Grooter kunnen er niet zijn, wegens de sluizen en bruggen.) Aan beide zijden heeft men glazen ramen van 4 voeten hoog, aan de buitenkanten met openslaande zonneschermen voorzien, zoodat men, in de schuit zittende, een goed gezigt heeft van de voorwerpen, welke men voorbijvaart: het voorgedeelte der boot is met eene groote dubbele deur afgezonderd, en maakt de Lady's cabin uit, welke met een tapijt, mooije gordijnen enz. versierd is en vóór op de boot uitkomt, waar nog eenige plaats is voor de Dames, welke in de opene lucht verkiezen te zitten. Ik merkte door deze inrigting op, dat eene Dame, zonder geleide van een' Heer, op eene fatsoenlijke wijze van New-Yorck den waterval in de Niagara kon bezoeken. De Heeren kunnen op het dek wandelen, of op eene opene plaats staan vóór de keuken, welke achter bij den stuurstoel gebouwd is.
Behalve het wèl overlegd gebruik, dat men van elk plaatsje op zulk eene packet-boot gemaakt heeft, is opmerkelijk de gedaanteverwisseling, welke de schuit van binnen ondergaat. In een oogenblik ziet men eene eetzaal; want stuurlieden, jagers, en wat verder tot de schuit behoort, spelen bij die gelegenheden voor knechts; tafels worden uit elkander gehaald, en op dezelve een morgen-, middag- of avondeten geplaatst, zoo aanzienlijk en zoo goed voorzien van het noodige, als men zulks in eene herberg verwachten kan. Als het eten gedaan is, verandert de schuit in een koffijhuis; sommigen zetten zich aan eenig spel; eenigen lezen nieuwspapieren of boeken, van welke iedere packet vrij wel voorzien is; anderen praten met elkander, of zijn dorstig, en maken gebruik van een klein, met traliewerk afgesloten kamertje in een' hoek van de schuit, waar de stuart (hofmeester) alle soorten van wijnen en sterke dranken verkoopt. Des avonds komt de grootste drukte aan, als de schuit in eene slaapkamer veranderen moet. De vaste banken aan beide zijden worden opengeslagen, en daaruit matrassen en kussens gehaald; uit

{==533==} {>>pagina-aanduiding<<}
een paar hoekkasten komen lakens en dekens te voorschijn; op de opengeslagene banken, en op ramen, welke met ijzers boven dezelve hangen, als ook op de kanapé's in het midden, worden de bedden gespreid; en, als de passagiers zich ter ruste begeven en de witte lakens over zich heen gehaald hebben, schijnt de flaauw verlichte slaapkamer een familie-grafkelder te wezen, in welk denkbeeld men versterkt wordt door de uitwaseming der slapenden in de alsdan te digt geslotene schuit. Om de laatste reden zocht ik zoo min mogelijk des nachts met de kanaalbooten te reizen, maar liever rustdagen te houden in dorpen en stadjes, welke, in die weinige jaren, langs het kanaal, als door de aanraking met een' tooverstaf, zijn uit den grond gerezen.
In de terugkomst, of bij afwisseling, reist men ook naar de Niagara met wagens even als onze Diligences; doch met kanaalbooten vond ik 't gemakkelijker en aangenamer. Men heeft er doorgaans goed gezelschap in; en bij al de overeenkomst, welke ik gedurig tusschen het karakter der Noord-Amerikanen en dat der Franschen opmerkte, behoort ook, dat de eersten zeer spraakzaam, vriendelijk en nieuwsgierig zijn: spoedig is daardoor kennis onder de reizigers gemaakt.
Wetende dat ik een Dutchman was, begon een Kapitein van een koopvaardijschip, die zich onder de passagiers bevond, te verhalen, dat hij in Nederland gereisd had, onder anderen dan ook in de alom vermaarde trekschuiten. De beschrijving, welke hij van deze ellendige vaartuigen gaf, waar menschen van allerlei soort, als haringen in de ton, op elkander gepakt zitten, waar de schipper en zijne knechts met elkander wedijveren om lomp te wezen, en welk vaartuig voortgetrokken wordt door één oud en afgeleefd paard, voor welks berijder men van de passagiers nog een fooitje vraagt voor het ijsselijke beuken, dat hij op dat arme beest gedaan heeft, gaf aan het gezelschap in de kanaalboot veel stof tot lagchen: de verhaler vroeg mij gedurig, of het niet waar was, en ik kon er weinig anders tegen inbrengen, dan dat zulks niet altijd zoo was; ik deed echter opmerken, dat het gemakkelijker valt, zekere inrigtingen op ééns goed te maken, waar er in het geheel nog geene zijn, dan de oude, die door jaren gezags gevestigd zijn, te veranderen.
De packet-booten op het Erie-kanaal worden door drie zeer goede paarden getrokken, en leggen, ondanks de groote vertraging door de sluizen en de vele kanaalbooten, welke

{==534==} {>>pagina-aanduiding<<}
dezelve op weg ontmoeten, in de 24 uren eenen afstand van omtrent 100 millen af, zoodat men, nacht en dag doorvarende, het gansche kanaal in vier dagen kan afreizen. De vracht wordt berekend, met eten en drinken, tegen 4 cents per mijl, dus in 24 uren voor 100 mijlen 4 daalders, hetwelk niet veel is, als men in aanmerking neemt de groote uitgaven, inzonderheid voor de geëmploijeerden, onder welke er eene vrouwelijke is, die meestal in de Lady's cabin is en de Dames bedient, het goede eten en drinken, dat men daar heeft, en den aanzienlijken kanaaltol, dien de booten betalen moeten. Indien hier de Burgemeesters de privilegie van de schuiten aan hunne meiden of knechts gaven, waardoor deze gerust alles op den ouden voet laten kunnen, en de passagiers zoo brutaal behandelen als zij willen, zou zulks zoo goed en zoo goedkoop niet zijn kunnen; maar het zijn hier weder associatien, welke onderscheidene lijnen dezer packets oprigten, derzelver Kapiteins aanstellen, en alles zoo goed mogelijk maken, om veel passagiers te verkrijgen en derzelver lof te behalen.
Het kanaal heeft voor reizigers drie onaangename zijden. De eerste is de vele en lage bruggen, welke over hetzelve liggen, waardoor men op sommige plaatsen gedurig verpligt is in de schuit te gaan, en welke reeds aan verscheidene menschen, die daarmede niet spoedig genoeg waren, het leven gekost hebben. De tweede is, dat er zoo vele kanaalbooten elkander ontmoeten, en dikwijls zoo vreesselijk tegen elkander stooten, dat ze schijnen te zullen breken, hetwelk vooral des nachts geen aangenaam gevoel is. De derde is de vele en kleine sluizen, welke insgelijks hevige stooten veroorzaken en eene groote vertraging, naar mate vele booten elkander daar ontmoeten. De eerste zou, door den overvloed van hout, gemakkelijk kunnen verholpen worden, maar eenen zoo veel te moeijelijker overtogt voor rijtuigen ten gevolge hebben; de twee laatste kunnen dàn eerst verdwijnen, als er een dubbel kanaal gegraven wordt, van welk denkbeeld men niet vreemd was, uit aanmerking dat de vaart gedurig sterker wordt, de onkosten van het thans voltooide kanaal voor het grootste gedeelte reeds afbetaald zijn, en men binnen weinige jaren geheel zonder schulden zal zijn.
Het eerste gedeelte van het kanaal vond ik het schoonste. Men vaart door bebouwde landen, en in het gezelschap van de rivier de Mohawk; dikwijls loopt het kanaal langs den

{==535==} {>>pagina-aanduiding<<}
rug van eenen berg, en beneden ziet men deze rivier zich kronkelen en tafereelen vormen, waardig om door het penseel nagebootst te worden. Aan de boorden dezer rivier hebben zich vele Duitschers nedergezet, wier schoone en welvarende boerderijen, dikwijls romanesk gelegen, met grond deden vermoeden, dat zij bij de ruiling van hun vaderland met Noord-Amerika niet veel verloren hebben. De namen der oudheid worden aan het Erie-kanaal weder verjongd. Troje, Rome, Syracuse, Utica, Palmyra zullen in weinige jaren steden van eene middelbare grootte zijn. In het voorbijvaren ziet men met de grootste drukte aan deze stadjes bouwen. De fraaije kerken vallen spoedig in het oog. Om deze mooi te hebben, schijnen de Amerikanen eene bijzondere gehechtheid te bezitten. Naauwelijks staan er 100 huizen bij elkander, of men ziet twee of meer schoone en smaakvolle kerkgebouwen oprijzen. Ieder bijzonder Protestantsch genootschap zoekt spoedig eene eigene kerk te hebben. Roomschgezinden treft men weinig aan onder de bewoners van het noordelijk gedeelte der Vereenigde Staten, als zijnde afstammelingen van Engelschen, Nederlanders en Duitschers. Onder de 100 kerken in New-Yorck is ééne Synagoge en twee Roomsche kerken, en op de geheele reis van New-Yorck naar de Niagara vond ik slechts ééne kleine Roomsche kerk; dit was te Utica, een stadje van 4500 inwoners.
Onder alle plaatsen, welke aan het kanaal liggen, klimt Syracuse met de meeste snelheid tot eene aanzienlijke hoogte, omdat dezelve gelegen is in de nabijheid van eene zoutbron, welke het grootste gedeelte der Vereenigde Staten thans van zout voorziet, en door een kanaal van 1½ mijlen in gemeenschap met Syracuse gebragt is. Uit deze ééne bron wordt berekend, dat dagelijks 120,000 gallons water in eene 70 voeten hooge reservoir gepompt worden, uit welke het, door pijpen, verscheidene mijlen in den omtrek gevoerd, en door de zon of sterk vuur uitgedampt wordt, en alsdan van de 45 gallons een schepel (bushel) zout geeft. Het vervoer van dit zout is dus weder een aanzienlijk voordeel, 't welk het nieuwe kanaal aanbrengt.
Onder de groote moeijelijkheden, welke het kanaal veroorzaakte, behoort ook het maken van eene lange hot ten brug of gang in het moeras van Onondaga, en de aquaduct en het bassin bij Rochester, een stadje aan de rivier Genesce,

{==536==} {>>pagina-aanduiding<<}
dat in weinige jaren eene bevolking van 4200 inwoners verkregen heeft.
De laatste dagreizen op het kanaal zijn minder aangenaam, omdat hetzelve de bebouwde landen verlaat, en grootendeels loopt door pas ontgonnene gronden of volkomene wildernissen, waar de boomen, die zichzelven geplant hebben, in geen grooter getal omgehakt of verbrand zijn, dan de werklieden noodig hadden om het kanaal te graven.
Als men door deze onbebouwde streken vaart, en daarbij bedenkt, dat de weg gaat naar de binnenlandsche zeeën Ontario, Erie, Huron, Michigan enz., alle bijna nog onbewoond en beneden de 50 graden N. br. liggende, dan lost men het vraagstuk bij zichzelven op, of de machinerleën in de fabrijken, die duizenden van een' ongezonden en nutteloozen arbeid ontslaan en aan den landbouw teruggeven, heilzaam of verderfelijk zijn.
Waarlijk, het behoort onder de voordeelen, welke het Erie-kanaal aanbrengt, dat hetzelve mede een hulpmiddel is, om die millioenen menschen, waarvan sommige landen in Europa overvloeijen, naar vruchtbare streken over te brengen, waar zij, die werken willen, overvloed van onderhoud vinden, en als vrije en gelukkige menschen leven kunnen. Ieder, die, vooral binnenlands, in de Vereenigde Staten gereisd, en overal gebrek aan handwerkslieden en landbouwers ontdekt heeft, en daarbij in aanmerking nam den overvloed van de beste levensmiddelen en goede betaling, welke de arbeiders ontvangen, zal zeker, gelijk ik, verwonderd zijn, dat men niet meer middelen zoekt, om de gebreklijdenden Europa te doen verlaten, vóór dat het nog eens staatkunde wordt, ten minste daar, waar geen willem van oranje regeert, om de vaccinatie, de maatregels tegen de pest, gele koorts enz. af te schaffen, en als uitvindingen van de vrijmetselaars en liberalen te verklaren!
Dewijl het Erie-kanaal geheel het werk der kunst is, wordt het water, gelijk ik te voren reeds aangemerkt heb, uit sommige kreken gezocht en van tijd tot tijd ververscht; daardoor wordt het een stilstaand en zeer troebel water, hetwelk voor de gezondheid niet voordeelig zijn kan. Ik heb verscheidene malen in den morgenstond zulk een' dikken en onaangenamen damp boven het kanaal zien hangen, dat men verpligt was, een' geruimen tijd in de schuit te blijven, en zich de uitwaseming der slapende passagiers, welke daarin nog heerschte, te getroosten.

{==537==} {>>pagina-aanduiding<<}

Omtrent 24 mijlen van het einde des kanaals, te Lockport, is deszelfs moeijelijkste plaats. Door vijf dubbele, achter elkander staande sluizen wordt het water op eens 76 voeten tegen eene steile rots in de hoogte gevoerd, en veroorzaakt een allerzeldzaamst gezigt. Door de sierlijke uitvoering van dit werk, en door aan de vier zijden der sluizen hardsteenen banken van meer dan honderd voeten te leggen, hebben hier de Amerikanen zich den roem willen verwerven van een der moeijelijkste en belangrijkste werken van dien aard in de wereld te hebben verrigt.
Het kanaal is vervolgens nog verscheidene mijlen in massive rots uitgehoold, tot dat de natuur eindelijk, als een bewijs van derzelver goedkeuring op het trotsche werk, voor het eerst aan hetzelve eene gunst betoond heeft: de Tonawanta-kreek, namelijk, komt hetzelve te gemoet, verlengt het 11 mijlen tot Blackrock, van waar weder een kanaal van 2½ mijlen gegraven is, dat zich te Buffalo met het meer Erie vereenigt.

Eenige opmerkingen, tot de natuurlijke historie betrekkelijk.

De vloo, die kleine plaaggeest van menschen en beesten, is niet alleen door deze eigenschap bekend, maar verdient ook onze verwondering, van wege hare kracht. Een Engelsch werktuigkundige vervaardigde een' gouden wagen, met groot gemak door één dezer insekten getrokken; en meer anderen deden, op soortgelijke wijze, monnikengeduld met vlooijenkracht als 't ware wedijveren. - Vele rupsen zijn gewoon, horizontaal, schuins, loodregt van eenen tak als in de lucht te zweven, zich alleen met vier achterpooten vasthoudende, en uren lang in deze stelling te blijven. Welk eene kracht daartoe noodig is, kan men eenigermate daaruit afnemen, dat zelfs de bekwaamste koordendanser bezwaarlijk met zijne beenen de koord, gelijk een vogel met zijne klaauwen, kan omklemmen, en zich alzoo loodregt, maar geen enkel oogenblik waterpas houden. - Zoo vliegt ook de hertkever een groot eind wegs met een stokje van eene halve el lengte en een' halven duim dikte voort. - Eenige insekten onderscheiden zich door eene buitengemeene veerkracht. Den mestkever kan men, met aanwending van alle kracht, naauwelijks

{==538==} {>>pagina-aanduiding<<}
tusschen de vingeren vasthouden en deszelfs vleugelkracht overweldigen. De Clophilus tenax bezwijkt niet voor de drukking der stevigste schroespers, en een andere kever wordt door een over hem heengaand wagenrad niet verpletterd. - Daarentegen kenmerken zich weder andere insekten door eene zeldzame taaiheid en buigzaamheid der spieren, bijzonder in den toestand der gedaantewisseling. De Shinx ligustri kan zoo geperst worden, dat hare gansche cilindervormige gedaante zoo plat als een band wordt, en na verloop van een uur heeft zij weder den vorigen vorm verkregen, alsof haar geen leed geschied ware. - De wereld zou eene geheel andere gedaante aannemen, wanneer de dieren, naar gelange van derzelver grootte, in dezelfde mate kracht ontwikkelden. Een olifant, zegt linnaeus, op gelijke wijze als de hertkever toegerust, zou, wanneer hij alsdan zijne kracht deed gelden, bergen kunnen omverre rukken en rotsen voortschuiven. Wanneer de leeuw en de tijger even sterk en behendig waren als de Cicindela en de Carabus, zouden zij alles vernietigen. Wie zou de adder en de ratelslang kunnen ontgaan, zoo zij de snelheid van den Julus en de Scolopendra bezaten? - Met de gulzigheid veler insekten, met name veler rupsen, is het even zoo gelegen. Waar zoude eene drift koeijen weide vinden, wanneer zij in éénen dag zoo veel voedsel verslonden als de rupsen, die dagelijks zoo veel nuttigen als haar gansche gewigt bedraagt?

De val van Missolonghi.

(Histoire du Siège de Missolonghi, par M. auguste fabre.)

- De oplettendheid der overwinnaars was weldra op het kruidmagazijn gevestigd. De grootte en vastheid van dit gebouw deed hun denken, dat de schatten der bewoners in hetzelve waren besloten. Men weet intusschen, dat zich daarin niet dan vrouwen, kinderen en - capsalis (*) bevond. Hier weende men niet meer: want men had geene scheiding meer te duchten; het graf en de Hemel zou hier allen ver-
{==539==} {>>pagina-aanduiding<<}
eenigen. De moeders presten, bedaard, hare kinderen aan hare borst: zij rekenden op capsalis! Intusschen hadden zich de vijanden in grooten getale rondom deze wijkplaats verzameld: dezen poogden de deuren te verbrijzelen, genen de vensters te beklimmen; eenigen hadden reeds het dak bestegen, en waren bezig met hetzelve te verbreken, ten einde zich alzoo eenen weg te banen. Toen nu capsalis den vijand in genoegzamen getale op dit punt vereenigd aanschouwde, verhief hij zijne stem, en riep, met de woorden van een den Grieken gemeenzaam gebed, uit: ‘Gedenk mijner, o Heer!’ En eensklaps sprong het gansche gebouw in de lucht. De uitbarsting was zoo geweldig, dat de belendende huizen instorteden, de grond spleet, en de zee, uit hare bedding gedreven, eene geheele wijk overstroomde. Tweeduizend barbaren sprongen met capsalis in de lucht; terwijl de slag, wiens oorzaak het garnizoen niet onbekend was, voor eenige oogenblikken de helden deed sidderen, die te midden van de vijandelijke legerplaats streden. - Dus was de ontknooping van dit verschrikkelijk schouwspel!

Goedkoop der levensmiddelen in de landsteden van Noord-Amerika.

- Het leven op het land, in Noord-Amerika, of in landsteden, is onbedorven en meer republikeinsch. Wien geene bijzondere betrekkingen aan groote steden binden, die vestigt zich doorgaans aldaar. Hier verschijnt eerst de Amerikaan gelijk hij is, - als de vrije en belangrijke burger eener magtige natie. De grootste en den meesten invloed oefenende mannen der Vereenigde Staten, jefferson, madison, monroe, enz., leven op het land of in landsteden. Dat, wat in Europa kleinsteedschheid heet, bestaat in Amerika niet, wijl de burger der geringste landstad even zoo veel invloeds bezit, als de bewoner van Nieuw-York.
De leefwijs in deze landsteden is aangenamer en goedkooper. Van 700 of 800 dollars kan een gezin van 6 tot 8 leden, wanneer het een eigen huis heeft, zeer fatsoenlijk leven, en 3 paarden en even zoo vele zwarte bedienden houden; hetgeen in Philadelphia 4000, in Nieuw-York 5000, in Nieuw-Orleans 6000 dollars zoude vereischen. Om de mogelijkheid hiervan te doen beseffen, laten wij de prijzen van

{==540==} {>>pagina-aanduiding<<}
onderscheidene noodwendigheden hier volgen. Het pond rundvleesch 1½ à 2 cents; varkensvleesch 2½ à 3 cents; versch hertenvleesch 2, gerookt 4 cents; schinken, gerookt varkensvleesch, 6 cents; een bushel (54 pond) haver 10 à 12, rogge 19 cents; weit 37½ à 50 cents; 112 pond sijn weitemeel 1 dollar 50 cents; een pond thee van de beste soort (Imperial tea) 2 dollars; mindere soorten van 75 cents tot 1 dollar; bruine suiker 10 à 12½, witte 20 à 25 cents; koffij, het pond 23 à 25 cents; de ton hooi (2200 pond) van 4 tot 6 dollars; een paard, wanneer men het zelf houdt, kost niet meer dan 25 dollars 's jaars; het duurste op het land zijn de kleedij en het huisraad.






Heusche teregtwijzing.

Aan den Redacteur der Vaderlandsche Letteroefeningen.

Weledel Heer!

Tot de bewonderaars en hoogschatters van wijlen den Hoogleeraar borger behoorende, deed het mij hartelijk leed, een zijner schoone, krachtvolle en naïve gedichten zonder zijnen naam geplaatst te vinden in den Recensent ook der Recensenten, XXste D. No. 6, onder den titel van Hias E., waarvan de Redacteur, in eene noot, den Heer c. de koning lz., te Haarlem, als inzender opgeeft. Hetzelve is, zoo als ik boven zeide, aan den genoemden voortreffelijken man het bestaan verschuldigd, en op den dag, aan den voet van hetzelve gemeld (3 Maart 1815), in de Maatschappij der Nederd. Letterk. te Leyden door zijn Hooggel. voorgelezen. Het is hetzelfde, waarop uw overleden vriend a. de koning, te Meppel, aan wien ik, eenigen tijd te voren, uit eenen geringen voorraad van eenige meer- of minder bekende dichtstukken van borger, een afschrift van hetzelve had doen toekomen, in zijnen Brief over eenen Brief van Prof. borger, (Vaderlandsche Letteroefeningen, voor 1826, Mengelwerk, bl. 771) doelt, wanneer hij zegt: ‘Mogt eens iemand eene verzameling, kleiner of grooter, bezorgen van die stukjes, die van borger in omloop zijn, en daaronder zijn gedicht: Buonaparte op Elba, mede opgenomen worden!’ en het heeft tot opschrift: Gevecht tusschen Napoleon en Minerva. - In den asdruk van hetzelve

{==541==} {>>pagina-aanduiding<<}
in den Recensent worden ook de volgende misstellingen gevonden. Coupl. 4, reg. 5, staat: ‘versla de drieste hand;’ moet zijn: verlam die drieste hand, hetwelk veel eigenaardiger is. - Coupl. 10, reg. 3: ‘Athene dook haar kruin,’ voor: boog haar kruin. - Coupl. 37, laatste regel, staat: ‘stort door die windvlaag neêr,’ in plaats van: stormt door dien windvang neêr; behalve eenige veranderingen van geringeren aard. Ik kan mij niet begrijpen, dat de Heer c. de koning lz., al ware het dan ook slechts door de voorletters, den naam van den Hoogleeraar, wien dit vers gewisselijk tot groote eer verstrekt, niet heeft opgegeven.
Kunt Gij goedvinden, het gemelde het publiek te berigten in een der volgende Nos. van uw geacht maandschrift, gij zult der nagedachtenisse van den onsterfelijken borger eene regtmatige hulde toebrengen, zijnen vrienden voorzeker genoegen doen, en hem verpligten, die zich noemt

11 Julij, 1827.

Uwen bestendigen Lezer
a.j. muinen.

N.S. De uitlating, coupl. 2, reg. 4, schijnt niet toevallig, of door het afschrijven te zijn veroorzaakt. Ook in mijne kopij wordt die regel niet gevonden, en is dezelve mede door streepjes geteekend, hetwelk in het oorspronkelijk stuk waarschijnlijk mede het geval is.

Vooroordeelen.

Mannen, die groot van gestalte en welgemaakt zijn, boezemen, door hun voorkomen alleen, eenen zekeren eerbied in: van ouds, en bij alle volken der wereld, beschouwde men dezulken, als geschikt, om over anderen het gebied te voeren. Den kleinen daarentegen, welke voortreffelijke hoedanigheden zij bezitten mogen, valt het altijd bezwaarlijk, om bij het algemeen voor heldhaftig gehouden te worden. Het mogt als eene soort van wonder worden beschouwd, dat alexander, die van eene middelmatige gestalte was, zoo verre kwam, en zich den bijnaam van den Groote verwierf. Aristoteles zegt, dat mannen, die klein zijn, al zijn zij voor het overige ook de schoonste der wereld, niet verdienen schoon, maar slechts aardig genoemd te worden.
Is deze grilligheid verwonderlijk, men heeft er, die niet

{==542==} {>>pagina-aanduiding<<}
minder buitensporig zijn. Koningin elizabeth was hartstogtelijk ingenomen voor fraaije en welgemaakte mannen: men mogt zich bij voorraad verzekerd houden van een gunstig gehoor bij haar te zullen vinden, als men zich wel en behagelijk aan haar kon voordoen; daarentegen had zij van die door de natuur misdeeld waren zulk eenen onverwinnelijken afkeer, dat zelfs hare lijfwachten zorg droegen, om, als zij buiten haar paleis stond te komen, alles zich van daar te doen verwijderen, wat, van wege verminktheid of eenig ander uiterlijk gebrek, voor haar gevoel hinderlijk zijn konde. - De Koningin van Frankrijk, anna van oostenrijk, had eene schier even groote ingenomenheid voor welgemaakte mannen als elizabeth, maar geenszins gelijken afkeer van misvormde; zij beschouwde dezulken integendeel met een zeker mededoogen. Dit was buiten tegenspraak veel redelijker en aan een grootsch gemoed oneindig beter voegende, dan de vergedrevene kieschheid der Engelsche Vorstin, waarachter niet onwaarschijnlijk de meest onkiesche wellustigheid zich verschool.
Wil men nog andere voorbeelden van grilligheid, de geheele wereld beklaagt de blinden; de eenoogigen integendeel hebben in het algemeen voor ons iets terugstootends: ondertusschen verdienen deze toch de helft van het mededoogen, dat men met blinden heeft, gelijk de Heer de servien, die maar één oog had, niet ten onregte aanmerkte. - Van eenen anderen kant is het loens zien, wanneer het namelijk niet te sterk is, geenszins onbehagelijk. In karel de montmorency vond men het iets fraais, dat hem het eene oog een weinig gedraaid stond, en men noemde dit aan het Hof van lodewijk den XIII: avoir l'oeil à la Montmorency. Descartes betoonde eene bijzondere genegenheid voor die scheel zagen, en gaf voor reden daarvan op, dat zijne minne dat gebrek had gehad. Met dat al vindt men lieden, die eenen scheelzienden niet kunnen aankijken, zonder zelve iets smartelijks aan zijne oogen te gevoelen. - Het is ons iets pijnlijks, iemand te zien, die zwaar kreupel gaat; gebogchelden daarentegen verwekken in ons eene neiging tot lagchen: als onwillekeurig steekt men met hen den draak.
Neuzen, die, zoo als men het noemt, aanzienlijk zijn, d.i. tamelijk ver buiten het aangezigt uitkomen, worden overal fraai gevonden, behalve in China en bij de Tartaren. De Tartaren van de Krim drukken hunnen kinderen het neusbeen

{==543==} {>>pagina-aanduiding<<}
in, het voor iets wanstaltigs houdende, als de neus voorbij de oogen uitsteekt. Elders zijn de stompe neuzen onbehagelijk, en worden zij zelfs voor een kwaad merkteeken gehouden. De Konstabel anne de montmorency werd spottende de Stompneus genoemd, en de Hertog de guise, de Zoon van dien, welke te Blois omkwam, had mede zulk eenen neus. De Markgraaf de champvert, die voor de beide huizen, van guise en montmorency, eene groote genegenheid, schier eenen afgodischen eerbied heeft betoond, beklaagt zich in eenen zijner Brieven bitterlijk er over, dat in die beroemde stammen twee stompneuzen hebben bestaan, en hij doet dit op eenen toon, als wierd derzelver glans daardoor eenigermate verduisterd. - Zoude het niet onder de voorname zaken der zedelijke vorming van de jeugd mogen gerangschikt worden, haar vroegtijdig te leeren, om zich door geene uiterlijkheden des ligchaams, ten voorof ten nadeele van eenig mensch, te laten voorinnemen?

Zeldzame lchtelijke teederheid.

De Heer malot, Letterkundige, verlicht Regtsgeleerde, en als zoodanig langen tijd de functiën van het publiek Ministerie te Avallon hebbende waargenomen, is dezer dagen overleden, een zeer zeldzaam voorbeeld achterlatende van echtelijke teederheid. Bij het nazien van zijn studeervertrek heeft men, in eene geheime kast, waarvan hij alleen den sleutel had, het gebalsemde, verniste en welbewaarde ligchaam gevonden van zijne echtgenoote, vóór 25 jaren overleden. Men vermoedt, dat hij alstoen van den lijkbezorger het opgraven zijner geliefde vrouw heeft weten te verwerven, van welke hij zelfs na den dood niet konde scheiden. Het is hem alvast gelukt, den schat, dien hij dus bewaarde, gedurende al dien tijd, aan aller oog te onttrekken, en tevens zijne onafgebrokene hulde aan het zielloos overschot zijner wederhelft te bedekken. Hetzelfde graf houdt hen thans voor de Eeuwigheid besloten.




Belagchelijke, doch tevens beklagelijke onwetendheid.

(Gazette des Tribunaux, 13 Juillet, 1827.)

Op Zondag 8 Julij ll. had de pastoor, predikende over de

{==544==} {>>pagina-aanduiding<<}
eerste zonde, herhaalde malen gezegd: ‘De vervloekte slang (serpent), de slang, die het verderf van zoo vele menschenkinderen heeft te weeg gebragt!’ Een serpent, geen Boa, maar een dier kunstenaars en surplis, die, muzikanten uit al hunne magt, somwijlen de ooren der geloovigen als verscheuren, - dusdanig een serpent stond eensklaps op, en, den eerwaardigen pastoor in de rede vallende, riep uit: ‘Ik het verderf van deze gansche vergadering veroorzaakt! Weet, dat ik sinds 50 jaren, dat ik serpent ben, van vader tot zoon, nooit eenig sterveling het minste leed heb gedaan! Ik ben, wel is waar, slechts serpent, maar ik ben een eerlijk man; dat ieder spreke, die durft!’ - Den pastoor, die vruchteloos poogde hem de voldoendste verklaring te geven, uitgescholden hebbende, werd de ligtgeraakte serpent voor de regtbank geroepen, en tot twee dagen gevangenisstraf veroordeeld, aangezien (dus luidt het vonnis) het wel geoorloofd is, onwetend te zijn, maar geenszins, iemand te beleedigen, en de openbare godsdienstoefening te verstoren. - Deze koddige zaak heeft gediend voor het Tribunal de simple Police de Fontaine-lebeau, Seine-Inférieure.

De gevaarlijke herberg.

Eene ware Anekdote.

Niet lang geleden trad een eenvoudig gekleed man, die te voet reisde, voor een oogenblik, bij het vallen van den avond, op den weg van Condé naar Leuze, eene kleine, eenzaam gelegene herberg binnen, alleen door een' boerenwaard met zijne vrouw bewoond. Terwijl hij daar nederzat, vertelde hij, zouder erg, werwaarts hij ging; en terstond nam de waard het besluit, hem te berooven. Naauwelijks een vierendeel uurs voortgegaan zijnde, vorderde een vermomd persoon hem, onder bedreiging des doods, zijn geld af. De reiziger bood hem 12 franken aan, onder verzekering, dat dit alles was, wat hij bij zich had; waarop de roover hem zijnen weg liet vervolgen. Maar, tot zijn ongeluk, neemt de man, bevreesd geworden voor den mogelijken aanval van van min ligtgeloovige gaauwdieven in zulk een onveilig oord, het besluit, onverwijld op zijne schreden terug te keeren, en, kan het zijn, den nacht in hetzelfde herbergje, dat hij zoo even verliet, door te brengen. Hij vindt alleen de vrouw te huis; ver-
{==545==} {>>pagina-aanduiding<<}
haalt haar, wat hem is wedervaren, en tevens, dat hij 12000 franken bij zich had. De waardin brengt hem op een' kleinen zolder met eene bedstede; verzoekende, het alzoo voor lief te nemen, daar zij geene andere slaapplaats had. Thans komt de waard, die eenen omweg had genomen, te huis, en stelt zijner vrouwe de buit gemaakte 12 franken ter hand. ‘Domkop!’ zegt zij, ‘gij weet dan niet, dat hij 12000 franken met zich voert? Hij is hier!’ terwijl zij op het zoldertje wijst, waar zij meende, dat hij zich aanstonds had ter rust begeven. Intusschen was den reiziger eene beangstheid bekropen, van welke hij zichzelven geene reden wist te geven. Hij luistert, en, met ontzetting, vangt hij iets op van het gruwelijk ontwerp, tegen hem beraamd. De man, namelijk, zou den zolder beklimmen, hem een' slag op het hoofd toebrengen, vervolgens hem ten venster uitwerpen, wanneer de vrouw hem met eene bijl verder zou afmaken.
Ontsteld zoekt nu de arme reiziger, doch vruchteloos, naar eenen uitweg, om te ontsnappen. Zachtjes tast hij overal in den blinde rond, om iets te vinden, waarmede hij voor 't minst zijn leven zoo duur mogelijk konde verkoopen; en gelukkig valt hem een stuk houts in handen, dat tot knuppel dienen kon. Daarmede gewapend, wacht hij zijnen vijand af, en, op het oogenblik dat deze, op geenen dadelijken wederstand bedacht, binnentreedt, geeft hij, door doodsangst vertwijfeld, hem eenen slag op den kop, dat hij suizelend ter aarde stort, en werpt voorts het ligchaam ten venster uit. Het wijf, in het donker op den loer staande, en geen oogenblik twijfelende, dat het de reiziger is, die naar beneden wordt geworpen, schiet toe, en brengt haren man met de scherpe bijl eene doodelijke wonde toe. - Zij is gevat, en wacht thans haar vonnis.

De blanke fetisch.

Toen dickson, de Engelsche reiziger in Afrika, het gebied van den Schah wilde doortrekken, vond hij hierin tegenstand. De inwoners zeiden hem, dat hun Fetisch zich tegen zijn verlangen had verklaard. Dickson antwoordde, dat hij, op zijne beurt, zijnen Fetisch wilde raadplegen. Bij geluk had hij onder zijne pakkaadje eene Galvanische batterij, en, voor aller oogen eene hen gedood hebbende, deed hij de-
{==546==} {>>pagina-aanduiding<<}
zelve vervolgens den kop opheffen en de vleugels bewegen, zoodat zij op het punt scheen van te zullen wegvliegen. Zoo iets konden zij met hunnen Fetisch niet nadoen. Zij moesten erkennen, dat de zijne magtiger was, en lieten dickson zijnen togt onverhinderd voortzetten.

Liberalismus en obscurantismus.

Overal ligt de Waarheid in het midden. De Liberalen schrijven 1927, de Obscuranten 1727. Genen regeren een' Hemel vol Engelen, dezen een' stal vol schapen. De eersten zweven in luchtbollen, bespannen met adelaren; de laatsten kruipen, met vier slakken voor en vier dito achter den wagen. De Liberalen schieten met stoomkanonnen naar de maan; de Obscuranten zoeken, met den bril op den neus, molshoopen op de aarde, en wroeten bloembedden om, ten einde de opwerpers te vangen.




De koningen en de koning.


	II. (*)
Die hier op de aardsche troonen met zwaard en schepter staan, 
Zij wenken: Weg met dezen! zoodra wij tot hen gaan. 
Zij willen voor ons sluiten de havens en het land; 
Zij willen voor ons sluiten oor, oog, en hart en hand. 
Die op den troon des Hemels met kruis en palmen staat, 
Hij wenkt, en roept: Treedt nader, die u in tranen baadt! 
Komt tot mij, gij bedrukten! 'k ben rijk in troost voor u; 
Komt! ik heb oogen, ooren, en wonden ook voor u. 
Heil ons! Wij staren verder niet meer naar West en Noord. 
Schoon ons in West en Noorden de Christenheid niet hoort, 
De Heer wil bij ons blijven; de Heer is ons nabij: 
Hij wenkt, en zijne scharen staan reeds aan onze zij'; 
Niet, als, uit verren lande, een traag en vadzig heer, 
Maar stortende, als een bliksem, van uit den Hemel neêr. 
Dáárheen dan onze blikken! Geen wolkfloers weert die af: 
't Geloofsoog dringt door nevel, door nacht en dood en graf. 

{==547==} {>>pagina-aanduiding<<}

Dáárheen dan oog en ooren, en mond en hand en hart! 
Dáárheen met onzen jammer! dáárheen met onze smart! 
Dáárhenen stijge ons offer; en, faalt er wierook aan, 
Dan doen wij 's vijands vloten al dampend opwaarts gaan! 

Naar wilhelm müller.

j.w. ijntema.

De poedel.


Het is bekend, dat poedelhonden 
Vaak trouw en leerzaam zijn bevonden, 
En 't blijkt ook nu weêr in 't geval, 
Dat ik hier kort verhalen zal. 
 
Een oude vrijer in de stad, 
Die, naar 't gebruik van veel dier ouden, 
Geen huisgezin verkoos te houden 
En keukenmeid noch lijfknecht had, 
Bezat een' trouwen poedelhond, 
Een beest met ongewone gaven; 
Want daaglijks op den middagstond 
Zag men hem naar de herberg draven, 
Waar hij den spijskorf vaardig vond. 
Men zette dien slechts voor hem neêr; 
Dan droeg hij ijvrig, naar behooren, 
En zonder zich aan iets te storen, 
Het middagmaal naar zijnen heer. 
Hieraan was 't beest sinds lang gewend; 
Hij was bij heel de buurt bekend; 
Zijn doen kon dus geen opzien wekken, 
En ongemoeid liet men hem trekken. 
Maar zekren dag, toen weêr de hond 
Zich met den korf op weg bevond, 
Om naar zijn' meester dien te dragen, 
('t Beproevingsuur had toen geslagen) 
Kwam, door den reuk der spijs bekoord, 
Een bende honden hem omringen, 
Die, door den honger aangespoord, 
Weldra den etenskorf bespringen. 
De trouwe poedel raakt in nood; 
Hij wil den spijskorf wel verweren, 
Maar. schoon hij allen weêrstand bood, 

{==548==} {>>pagina-aanduiding<<}

Wat raad hen allen af te keeren? 
Want de overmagt is al te groot. 
Hij neemt toch spoedig zijn besluit 
(Men viel reeds gretig op den buit): 
Hij zet den zwaren spijskorf neêr, 
En bijt, ('t zij tot zijn' lof geschreven) 
Toen meer geschikt tot tegenweer, 
Alleen, stoutmoedig tegen zeven. 
Maar, daar hij vruchtloos weêrstand biedt, 
En allen gulzig vreten ziet, 
Denkt hij in 't eind: Wat kan 't mij baten? 
Mijn dapperheid is toch om niet; 
'k Moet hun den korf ter prool wel laten. 
Kom, troosten we ons in dit verdriet! 
'k Zal naar 't geval mij maar wat schikken, 
Dat dunkt me in dezen nood het best, 
En ook mijn portie binnenslikken. - 
Toen vrat hij meê, gelijk de rest. 
 
Heeft men in menig' staat, misschien, 
Ook poedels van die soort gezien? 

Uit het Hoogduitsch.

van starkenborgh stachouwer.

Recept tegen de minnekoorts.


R, Essentia cognitionis sui,

Balsamum moderaminis,

Tinctura laboris,

Aqua clara,

Panis siccus,

Spiritus: Noli me tangere!

Decoctum curarum.


Vrouwelijke ijdelheid.


Aline wenscht, in ernst, te sterven: 
Wat inval voor een maagdelijn! 
Zij wil, nog jong, den Hemel erven, 
Om.... eeuwig jong en schoon te zijn. 



{==549==} {>>pagina-aanduiding<<}

Mengelwerk.

Vergelijking van Epaminondas en De Ruiter.

(Door den Schrijver der Vergelijking van hannibal en marlborough.)

Indien er een naam in de Oudheid is, voor welken zich de menschenvriend met eerbied buigt, het is, naast sokrates, aristides en phocion, gewis die van epaminondas. Niet slechts omdat hij zijn Vaderland ten top van roem verhief, - niet als overwinnaar bij Leuktra en Mantinea, - niet als uitvinder eener nieuwe oorlogskunst, de schuinsche slagorde; maar als naauwgezet vriend der deugd, als onbaatzuchtig, edelmoedig, waarheidlievend, goedaardig mensch, hartelijk vriend van eenen pelopidas, en vijand van alle bloedvergieten, dat niet noodzakelijk was, - als zoodanig bewonderen wij dezen burger van Thebe. Wij zochten lang naar eenen held in de nieuwere tijden, eer wij zijne wedergade vonden. Misschien turenne? Hij had veel van den Thebaan. Maar wij sloegen het oog op zijne verandering van Godsdienst, waarschijnlijk om hofgunst, op zijne blinde, onmenschelijke uitvoering van een gebod, dat geene Regering mag voorschrijven, op zijne verwoesting en omkeering van den Palts, en wij staakten verontwaardigd de vergelijking. Neen! slechts éénen vonden wij, die als krijgsman de deugden van epaminondas, en zelfs in hoogere mate, bezat; het is Neêrlands eeuwige eere, de ruiter.
De overeenkomst tusschen beiden is treffend. Het Vaderland van epaminondas was sedert lang ter prooije aan de spotzucht der overige Grieken. De dikke lucht van het waterrijke Beötië scheen geene grootheid van ziel of van geestvermogens, geene hoogere ontwikkeling der levensgeesten, dan voor de behoeften van het dierlijk bestaan, te dulden. Zoo ten minste redeneerden de Grie-
{==550==} {>>pagina-aanduiding<<}
ken, de Atheners blindelings volgende, wier volkshaat, doorgaans aan naburen cigen, zich dus wreekte ten koste der waarheid, en wier volkstrots zich tevens, als de fijner bewerktuigde, door de Godin der Wijsheid en der Kunsten meer geliefde en begunstigde Natie, verhief. Alsof een amphion, een hesiodus, een pindarus, eene corinna, een cebes, een simmias, en daarna een epaminondas, een pelopidas, een plutarchus, dat dwaze vooroordeel niet logenstraften! - Maar hetzelve heeft niets, dat ons verwonderen kan. Heeft niet in onzen tijd een dergelijk vooroordeel ons Vaderland bij andere Natiën in een verkeerd daglicht geplaatst? Spreekt men ook niet van de dikke lucht en van de moerassen van Nederland? Maar de vlugge Franschman heeft geenen de ruiter voortgebragt, zoo min als het overige Griekenland eenen epaminondas, die beiden hun Vaderland tot den hoogsten roem verhieven.
Epaminondas was niet uit een der aanzienlijkste geslachten van Thebe afkomstig; maar zijn vader schijnt tot den middelstand te hebben behoord, daar hij zijnen zoon eene, naar de zeden dier tijden, allezins beschaafde opvoeding deed genieten. In dit opzigt had hij zeer veel boven de ruiter vooruit, die, uit de lagere klasse der Maatschappij ontsproten, langen tijd den kost moest winnen als jongen op eene lijnbaan. Maar zou dit wezenlijk een voordeel zijn, dat de Griek boven onzen Landgenoot vooruit had? Ongetwijfeld, in zoo verre de ruiter daardoor vele beschaafde kundigheden miste, wier gebrek hem echter in den stand, dien hij omhelsde en met den grootsten luister bekleedde, minder tot nadeel verstrekte. - Zoo had b.v. epaminondas kennis der wijsbegeerte (hij had den Pythagoreer lysis gehoord); in de welsprekendheid bezat bij ongemeene talenten; hij verstond de muzijk, en beoefende dezelve met smaak, zoo wel met stem als snarenspel; hij was vaardig in kunstmatige ligchaamsoefeningen. Van dit alles verstond de ruiter niets. Maar hij wist

{==551==} {>>pagina-aanduiding<<}
zich, door eigene verdiensten, van jongen in de lijnbaan tot Admiraal van den Staat, tot den eersten Zeeheld van zijnen tijd te verheffen, wien de Vorsten en Koningen van Europa zich beijverden met ordeslinten en Hertogstitels te sieren, wiens zoon zijne vijanden zelve met bewondering en eerbied de hulde toebragten, aan 's vaders deugden verschuldigd. De ruiter kende weinig, buiten zijn vak; maar alwat hij wist, wist hij grondig. Hij was grooter dan epaminondas: want, uit lageren staat omhoog gerezen, beklom hij, ook naar de schatting der wereld, een' hoogeren trap van aanzien en luister.
Doch dit bewijst eigenlijk niets - niets voor beiden. Hoe vele fielten hebben zich, door de omstandigheden begunstigd, of door hunne schelmstukken zelve, tot de hoogste magt weten te verheffen! Een cromwell - een napoleon - (die dantoch nog altijd hunnen Adel voor zich hadden) maar, ook buiten dezen, hoe vele gelukzoekers, een pizarro, en zoo velen in de Fransche Omwenteling! Epaminondas en de ruiter klommen beiden zoo hoog, zonder ééne schrede van het pad der deugd af te wijken. Epaminondas zou waarschijnlijk zijn geheele leven aan de wijsbegeerte, die hem in zijne eerste jaren zoo magtig boeide, hebben toegewijd, zoo geene belangrijke omstandigheden hem tot grooteren werkkring hadden opgeroepen. Zijne geboortestad was, door een eerloos verraad, in handen der Spartanen gevallen. Dit kon de groote man niet verkroppen; hij maakte van alle gelegenheden gebruik, om zijne landgenooten afkeerig te maken van het juk der vreemden; onthield zich echter van deelneming aan de omwenteling, omdat daarbij ook burgerbloed - bloed van de aanhangers der Spartanen - moest worden geplengd. Doch, zoodra Thebe vrij was, werd hij deszelfs kloekste verdediger tegen den vreemdeling, en een verdediger niet alleen van zijn Vaderland, maar van geheel Griekenland, hetwelk door de heillooze en onnatuurlijke verbindtenis van Sparta met Perzië - zij is, onder den naam van Vre-
{==552==} {>>pagina-aanduiding<<}
de van antalcidas, aan de verachting der nakomelingschap toegewijd - met volkomene slavernij werd bedreigd, waarvan men aan Thebe de proef had genomen. De achtereenvolgende overwinningen bij Tegyra, en vooral bij
Leuktra, waarin de bloem der Spartaansche krijgsmagt, duizend burgers der stad, op de plaats bleven; de verbonden met Arkadië, de herstelling van Messene, het bouwen der groote stad (Megalopolis), als een breidel, Sparta in den mond gewrongen; het mijden, zelfs met eenig voordeel, der hinderlaag van den Athener ip hikrates, die epaminondas op de landengte van Korinthe den pas wilde afsnijden, en het gelukkig terugbrengen der zegevierende schare naar Thebe; het uitvinden eener krijgskunst, die philippus van hem leerde, die alexander deed zegevieren, en, nog geene Eeuw geleden, een' frederik den grooten de driemaal sterkere Oostenrijkers deed overwinnen: ziet daar zoo vele daden van epaminondas, die Griekenland de vrijheid schonken, en het trotsche Lacedemon, 't welk met eene ijzeren vuist van zijne heerschappij gebruik had gemaakt, voor altijd vernederden.
De ruiter scheen in den beginne ook niet voor den oorlog bestemd. Schoon de zeevaart zijn lust en zijn leven was, bepaalde hij zich nogtans, tot zijn drieënveertigste jaar, tot de koopvaardij, waarin hij, als schipper, zijnen reederen altijd het uitstekendst genoegen gaf, en zich door menig blijk van schranderheid, rustigheid, eerlijkheid en onwrikbare standvastigheid onderscheidde; ook, wegens zijne ervarenheid ter zee, eenmaal door den Staat als Schout-bij-Nacht over de onderneming naar Portugal was gesteld, en meermalen als Kapitein tegen de Duinkerker kapers en Barbarijsche roovers gestreden had. Doch bij gelegenheid van zijn derde huwelijk, in 1652, zeide hij den zeedienst geheel vaarwel, en meende nu zijne overige dagen gerust aan land door te brengen, toen de eerste Engelsche oorlog hem te wapen riep, Engeland had zich reeds voorlang de heerschappij der Zee toegeëigend, en wilde nu die leer in beoesening bren-
{==553==} {>>pagina-aanduiding<<}
gen. Het was een Nationale trots; want zoo wel het Parlement aan 't hoofd der Engelsche Republiek in 1652, als karel II in 1665, zochten opzettelijk twist met het toen voorbeeldeloos bloeijende Nederland, ten einde zich van deszelfs handel, zoo mogelijk, meester te maken, en dien althans afbreuk te doen. De ruiter werd nu door het Vaderland opgeroepen; en, schoon hij in 't begin schoorvoetend tot het besluit kwam, had hij dat besluit niet genomen, of hij werd Neêrlands grootste, moedigste en bekwaamste verdediger tegen eene magt, die toen op zee dezelfde rol speelde, en dezelfde ondragelijke trotschheid ten toon spreidde, als Sparta te lande, toen epaminondas het stuitte. De ruiter overwon achtervolgens ascue, streed met
tromp tegen blake, ontwrong in den tweeden Engelschen oorlog aan de Britten de geroofde posten aan de kust van Guinea met voorbeeldeloos beleid en snelheid, deed toen het diepgezonken Vaderland na den ongelukkigen zeeslag van 1665 herleven, bleef meester in den grooten vierdaagschen zeeslag, waarin de Britten niet minder dan 23 schepen en 6000 dooden verloren, deed in den tweeden slag van 1666, door c. tromp verlaten, eenen aftogt, dien de Franschen zelve grooter eere waardig keurden dan eene overwinning, en vernederde eindelijk den Engelschen trots door de onderneming op Chatham, waarin het grootste Engelsche zeekasteel benevens nog vele andere schepen werden genomen of verbrand, hetwelk de Heeren der Zee te Breda den vrede deed sluiten. Doch zij waren slechts vernederd, niet in het harte verzoend. Weldra vereenigden zij zich met Frankrijk, hetwelk omtrent dezen tijd eene dergelijke teleurstelling door de staatkunde van de witt ondergaan had, als Brittanje door de wapenen van de ruiter. Toen ontstond die gedrogtelijke verbindtenis tusschen karel II en lodewijk XIV, om te zamen een' kleinen, vredelievenden Staat te verdrukken; eene verbindtenis, die nog in Engeland aan de geschandvlekte kabaal harer onwaardigste Ministers wordt toegekend, die de belan-
{==554==} {>>pagina-aanduiding<<}
gen van hun land en van Europa nog onwaardiger opofferden, dan antalcidas die van Griekenland. Door dezen veegen nood des lands werd de ruiter als boven zichzelven verheven. Tot driemaal toe deed hij aan twee groote Koningrijken de trotsche vlaggen
strijken; bij Soulsbay in 1672, bij Schooneveld in Junij 1673, en bij Kijkduin in Augustus 1673. Deze laatste overwinning was niet minder groot, dan die epaminondas bij Leuktra behaalde. Was dezelve in de andere zeeslagen nog altijd meer of min twijfelachtig geweest, doordien de nacht het gevecht scheidde, hier hadden de Nederlanders niet alleen meer schepen genomen dan de vijand, maar hem ook bij vollen dag de vlugt zien nemen en naar zijne zeegaten wijken. De uitslag was echter geheel verschillend van de zege, door den held van Thebe bevochten. De vijand werd nu niet vernederd, maar verzoend; en een meer dan honderdjarige Vrede tusschen de twee Natiën was de zoete vrucht van de ruiter's inspanning bij Kijkduin. Engeland had nu gezien, dat het Nederland niet kon overwinnen; het verkoos dus liever deszelfs vriendschap te zoeken.
Maar niet alleen Engeland, hoezeer Nederlands hoofdvijand in die dagen, was het voorwerp, waarop de ruiter zijnen heldenmoed oefende. Ook de Barbarijsche Zeeroovers, zoo van Marocco als vooral van Algiers (1655), de Franschen in 1657 (als Zeeroovers) en 1673, de Portugezen in 1657 en 1658, de Zweden, vooral in 1659, toen hij Nyborg op hen veroverde tot hulp der Deenen, wist hij te breidelen. Het is echter merkwaardig, dat de ruiter nooit dan in verwerende, nimmer in aanvallende oorlogen vocht, gelijk trouwens de gesteldheid van onzen Staat die niet duldde. Zelfs de oorlog tegen de Zweden, van 1658 tot 1660, diende niet, om dezen te benadeelen, maar om het felbenaauwde en bijkans veroverde Deenemarken aan hunne magt te ontrukken, en in de andere gevallen moest hij óf den koophandel tegen aanvallen van op denzelven loerende roovers, óf den Staat zelven tegen den onregtvaardigsten

{==555==} {>>pagina-aanduiding<<}
aanval beschermen. Portugal had zich, door zijne dubbelzinnige en trouwelooze handelwijs in Brazilië, den oorlog op den hals gehaald; doch dezelve werd, althans onder de ruiter, koel, niet met gestrengheid gevoerd. - Als held, als wettig strijder voor zijn Vaderland, heeft dus epaminondas boven de ruiter niets vooruit; als Genie in de krijgskunst misschien; maar dan stellen wij de uitvoering van zoo vele groote daden, het beleid van schipper en krijgsbevelhebber, door de ruiter tevens aan den dag gelegd, tegen de uitvinding der schuinsche slagorde over. Ook mag men de snelheid der bediening van het geschut, die hij invoerde, en waarvan hij te Kijkduin proeven gaf, wel als eene uitvinding rekenen.
Maar beschouwen wij nu beiden ook in hun bijzonder leven als menschen. Groot is de lof, dien de oude Schrijvers daaromtrent aan epaminondas geven. ‘Hij was,’ zegt cornelius nepos, ‘zedig, voorzigtig, ingetogen, maakte een wijs gebruik van zijnen tijd, en beminde de waarheid zoo zeer, dat hij zelfs in scherts nooit daarvan afweek. Daarenboven was hij goedertieren en in de hoogste mate geduldig; hij verdroeg de beleedigingen, hem niet alleen door het volk, maar ook wel eens door zijne vrienden aangedaan; hij wist ook het hem toevertrouwde geheim te bewaren, hetwelk dikwijls niet minder nuttig is, dan wèl te spreken. Gretig was hij in het toehooren, waar hij iets dacht te kunnen leeren; in zulk een geval was hij altijd de laatste, die heenging, en nooit vóór het einde. De armoede verdroeg hij zonder moeite, en ontving ook van den Staat niets dan roem. Hij had dus zelf de middelen niet, om anderen te ondersteunen; maar wanneer een gevangene los te koopen, of een behoeftig meisje aan een uitzet te helpen was, zoo riep hij zijne vrienden bijeen, en schatte hen elk op zekere som, doch in tegenwoordigheid van den beweldadigde, opdat deze de weldaad uit hunne eigene handen zou

{==556==} {>>pagina-aanduiding<<}
ontvangen en zijne weldoeners kennen (*).’ De overwinnaar van Sparta moest tot den veldtogt, om het noodigste te kunnen medenemen, (en dit was zeer weinig, want hij had slechts één kleed, en wanneer dit gewasschen werd, moest hij thuis blijven) vijftig drachmen, of zestien gulden, opnemen. Gelijktijdig zond de tiran jason hem vijftig goudstukken; hij zond ze terug, rekenende zulks als eene beleediging. Even zoo min als hij zelf geschenken ontving, vooral van Koningen of Vorsten, duldde hij zulks in zijne vrienden of onderhoorigen. Diomedon van Cyzikus wilde hem voor den Perzischen Monarch omkoopen, en had tot dat einde reeds zekere mycithus, een' vriend van epaminondas, gewonnen. Doch deze weigerde niet alleen de groote aangebodene som, maar deed ook mycithus de ontvangene vijf talenten, of 9000 gulden, teruggeven, onder bedreiging van anders de zaak aan het geregt te zullen melden. Zijn schildknaap had eenig geld van een' krijgsgevangenen, hetzij afgenomen, hetzij tot min eerlijke einden ontvangen. ‘Geef mij mijn schild terug,’ sprak hij, ‘en word herbergier! Om te vechten, zijt gij nu te rijk.’ Daarbij was hij onderworpen aan zijne Overheden, en diende meermalen, schoon hij vroeger het gebied had gevoerd, als gemeensoldaat, onder andere, veel minder kundige Veldheeren. Het gebeurde wel eens, dat het leger, in het grootste gevaar gebragt, door het beleid van epaminondas gered werd, waarop hij zich echter geenszins verhoovaardigde, noch zijne meerderheid aan de onkundige leidslieden, die het heir in zulk een' toestand hadden gebragt, deed blijken. - Welk eene grootheid van ziel! welk eene
vereeniging van deugden, waarvan men in de Oudheid gewis bezwaarlijk de wedergade vinden zal!
Doch wij durven stoutelijk onzen de ruiter daar tegenover stellen. Zijne deugden waren minder schitterend misschien, maar gewis niet minder hecht. Tegen de armoede van epaminondas was hij door onze heden-
{==557==} {>>pagina-aanduiding<<}
daagsche maatschappelijke inrigtingen beveiligd, die den zeeman, zoo wel ter koopvaardije als ten oorloge, eene geëvenredigde belooning verzekeren, naar mate van den rang, dien hij bekleedt. De ruiter was dus ook reeds zoo verre gekomen, dat hij in 1652 de zee vaarwel zeggen, en van zijn eerlijk gewonnen vermogen verder in huisselijke rust wilde leven. Doch dat hij dit niet deed, maar aan de roepstem van zijn Vaderland gehoor gaf, en hetzelve sedert in zes zware oorlogen, in de zeeën van Europa, Afrika en Amerika gevoerd, volijverig ten dienste stond, is in hem te verdienstelijker, omdat geene roemzucht (gelijk wij nader zullen zien) hem daartoe prikkelde, en het dus niets kon zijn, dan zuivere vaderlandsliefde en pligtbesef. Ook verrijkte zich de groote man volstrekt niet, naar mate van de veelvuldige gelegenheden, welke zich hem, het Opperhoofd van Neêrlands vloten, daartoe opdeden. Dronk epaminondas nimmer wijn, en behielp hij zich meermalen met honig, ook de ruiter was een gezworen vijand van overdaad en dronkenschap, zich liesst met harden scheepskost genérende, zoodat de Grooten van Spanje hem dien moesten voorzetten. Pekelvleesch was zijn geliefkoosde schotel. In kleeding was hij niet minder ingetogen. Hij ging, volgens temple, als een gewoon Zeekapitein gekleed, nimmer in eene koets, en een' knecht achter zich. Zijne woning en tasel waren zoo eenvoudig als die van een gemeen koopman of winkelier. De siere Spanjaard
montesarchio stond even zoo versteld over 's mans eenvoudigheid in huisraad en woning, als weleer de Barbaren, wanneer zij eenen echten Spartaan bij zich zagen. Gemak, vermaak was hem tegen de borst, zoodra het hem van zijn' pligt zou hebben kunnen aftrekken; ook had hij zijn ligchaam aan alle moeijelijkheden van zijn beroep gewend. - De goedertierenheid en minzaamheid van de ruiter waren voorbeeldig. Men heeft, gedurende zijne geheele lange loopbaan, geen enkel voorbeeld van wreedheid, door hem gepleegd, maar wel vele van goedhartigheid en hulpvaardigheid gehad;

{==558==} {>>pagina-aanduiding<<}
omtrent de Spanjaarden, omtrent de Engelschen op de Goudkust, enz. Menschen, die hij nimmer gezien had, de Hervormde Predikanten, in Sicilië en te Napels door Godsdiensthaat op de galeijen gebannen, verloste hij door zijne voorspraak, en vermaande hen tot onderlinge liefde en vrede. Even zoo gehoorzaam als epaminondas gedroeg zich de ruiter omtrent zijne Overheid. Dat hij zulks niet even zoo treffend liet blijken, was alleen uit gebrek aan gelegenheid, omdat de Nederlandsche Regering, wijzer dan de Overheden van Thebe, den grooten man niet deed vervangen door onbekwame Bevelhebbers. Neen! zij beschouwde de ruiter als onmisbaar; en, schoon deze nimmer eenig sterveling vleide, en integendeel bij de witt de voorspraak van evertsen, bij de Staten de voorspraak van de witt tegen de opgewondene, lasterende menigte is, de witt houdt hem de hand boven 't hoofd, en de Prins acht hem niet minder hoog, en rust niet, vóór hij zijne verzoening met tromp heeft te weeg gebragt. Op dezen laatsten, die hem in 1666 zoo onwaardiglijk in den steek heeft gelaten, wreekt hij zich, door hem, in een volmaakt gelijk geval, te Kijkduin, ter hulpe te snellen. Vandaar ook, dat, gelijk de Thebaansche troepen aan epaminondas, de Nederlandsche aan de ruiter met hart en ziel verkleefd waren. Van de eersten en hunne voorbeeldige krijgstucht getuigt zulks de geheel Spartaansch-gezinde en van de Thebanen blijkbaar afkeerige xenophon (*); van de laatsten die
stoet van helden, welke zich met ijver onder de vanen van de ruiter schaarden, en onder hem het leven voor 't Vaderland lieten. Voorheen toch had men in sommige zeeslagen, zelfs onder den ouden tromp, doch vooral onder de with en wassenaar, wel gezien, dat de Kapiteins zich lafhartiglijk aan het gevecht onttrokken of slecht daarvan hadden gekweten. Dit ziet men na 1666, onder het opperbevel van de ruiter, weinig of niet. Evertsen wil onder hem gaarne leven en sterven. C. tromp zelfs,

{==559==} {>>pagina-aanduiding<<}
na een onverantwoordelijk gedrag, hetwelk echter meest uit gekrenkte eerzucht ontspruit, verzoent zich met den ouden krijgsman, en staat hem getrouwelijk bij. In de vier zeeslagen van 1672 en 1673 is bijkans ieder Nederlandsch zeeman een held.
De dood der beide groote mannen zette de kroon op zulk een schoon leven. Epaminondas stierf te Mantinea in de armen der overwinning, gelijk de ruiter te Syrakuse na het gevecht bij den AEtna. Beiden streden ten behoeve hunner bondgenooten; epaminondas voor de Peloponneziërs (Arkadiërs, Messeniërs en Eleërs), de ruiter voor de Spanjaarden, Neêrlands oude gebieders, thans vrienden. Doch epaminondas stond aan het hoofd van 33,000 man tegen 22,000, en was dus voor de helft sterker (*). De ruiter was veel zwakker dan de vijand, en had tegen dertig groote en sterkbemande oorlogsschepen slechts zeventien over te stellen, behalve de Spanjaarden, die bijna niets uitvoerden. En nogtans was de overwinning volkomen, maar duur gekocht door de doodelijke wond van den overwinnaar. Men moet de Fransche verwaandheid bezitten, om, uit hoofde van dit toevallige voordeel, duquesne den overwinnaar van de ruiter, en dezen den overwonneling te noemen (†). - De
omstandigheden van den dood der beide Helden waren treffend: maar dit brengt ons op een zeer eigenaardig verschil in beider karakter.
Epaminondas was een groot man; maar hij wist, dat hij het was. De ruiter wist het niet. Toen eerstgemelde, na den slag bij Leuktra, zegevierend te huis kwam, en met zijne ambtgenooten beschuldigd werd, omdat hij het bevel te lang gehouden, en niet aan zijne

{==560==} {>>pagina-aanduiding<<}
benoemde opvolgers had overgegeven, verdedigde hij zich met te zeggen: Stelt op ons graf, dat de Thebanen epaminondas hebben doen sneven, omdat hij hen te Leuktra gedwongen heeft de Lacedemoniërs te overwinnen, welken te voren niemand durfde onder de oogen zien; omdat hij Griekenland bevrijd, Sparta belegerd, Messene hersteld heeft. Bij zijnen dood beklaagde men hem, dat hij kinderloos stierf. Ik laat, zeide hij, twee onsterfelijke dochters achter, - Leuktra en Mantinea.
Deze twee trekken zijn groot, zijn treffend. Maar nu vergelijke men daarmede de ruiter. Hij sprak, in zijne berigten, nooit van zichzelven. Eens, dat men, in een' vriendenkring, onder zijn verhaal van iets, dat door hem verrigt was, zulks wilde opteekenen, hield hij plotseling stil, en wilde niet verder voortgaan. Hij meende, zegt brandt, dat zijn bedrijf geene Historie waard ware. Ik wil, zeide hij voorts, van niemand genoemd noch opgehaald worden, als ik slechts mijn gemoed mag voldoen, en mijne ordres wèl uitvoeren. Hier ligt zekerlijk eene reine, kinderlijk-eenvoudige zielsgesteldheid tot grondslag, die volstrekt niet beseft, dat het zoo bijzonder lofwaardig is, wanneer men zijn' pligt volbrengt. Doch deze zielsgesteldheid ontsproot uit eene hemelsche bron. Het was de Godsdienst, het Christendom, waaraan de ruiter die te danken had. Hij schreef de overwinning nooit aan zichzelven, maar altijd aan God toe. Hij had niets, maar God alles gedaan. De nederigheid, die hoofddeugd des Christendoms, lag dus bij hem tot grondslag zijner verrigtingen. Doch hiermede willen wij epaminondas geenszins van dwaze roemzucht beschuldigen. Hij kende die groote drijfveer van edele daden, Gods wil, niet, of toch zeer onvolkomen; en wij zien niet, dat zelfs de anders verhevene Pythagorische Wijsbegeerte daaromtrent veel invloeds op zijne bedrijven gehad heeft. Gelijk bij alle groote mannen der Oudheid, was de roem hem een prikkel tot deugd, en een surrogaat der slechts in een schemerlicht voor hem zigtbare onsterselijkheid van den geest. De ruiter, een onge-
{==561==} {>>pagina-aanduiding<<}
letterd zeeman, vond in den Bijbel, dien hij vlijtig las, vooral
aan land en des winters in zijne tijden van rust, oneindig meer licht daaromtrent, dan epaminondas, opgevoed in de lessen der edelste Wijzen. Hem was roem eene waterbel; de wil des Eeuwigen een onvoorwaardelijk pligtgebod. Dáár zocht hij ook alleen troost en hulp. Wanneer hij soms vlagen van mismoedigheid en radeloosheid had, zoo viel hij, zegt brandt, in de kajuit op de knieën, en herrees als een geheel ander mensch van het gebed. Zulk een man kon niet sterven als epaminondas. In zijne jongste ure zweefden hem niet Chatham en Kijkduin en de gedachtenis der nakomelingschap voor den geest; maar een wensch, om nog, zoo mogelijk, voor zijne manschap nuttig te zijn, en eene ligte vlaag van ongeduld, werd straks asgewisseld door een gebed voor hen, en voor zichzelv' om geduld, en dankbaarheid aan God voor zijne langdurige bewaring. Ik ben, was een zijner laatste gezegden, hier op den post, daar God mij geroepen heeft; en wil Hij mij ook uit dit leven roepen, ik ben gereed en bereid. Mijne beminde vrouw en kinderen zouden mij mogelijk met hunne droefheid nog bezwaren. Zij zouden mij nu niet zien dan met bittere tranen, en ik hoop hen te vinden in de eeuwige vreugde (*). Zoo stierf de groote man als sokrates, hoewel hij geen Wijsgeer, maar een eenvoudig Christen was. Dus paarde hij de gestrengste en meest naauwgezette godsvrucht met alle de deugden van eenen Held; en hij, de redder van zijn Vaderland, de overwinnaar in zoo vele scheepsstrijden, levert ons de treffendste wederlegging van het gestelde van rousseau, alsof het ware Christendom met heldhaftigheid
onbestaanbaar is.
Nog ééne overeenkomst tusschen beiden. Na den dood van epaminondas vervielen de zaken der Thebanen geheel; na dien van de ruiter, de zeemagt van Nederland. Reeds terstond na zijn overlijden werd zijne vloot door de Franschen aangetast en verslagen. Tromp

{==562==} {>>pagina-aanduiding<<}
hield nog eene korte poos de eer van Nederland op; doch weldra verdween dezelve in het niet. Geen de ruiter kwam meer te voorschijn; en, in plaats dat de Engelsche en Fransche magt onder hem, vereenigd, voor de Nederlandsche hadden moeten wijken, werd, veertien jaren na zijnen dood, de vereenigde Nederlandsche en Engelsche magt bij Bévésier door de Fransche geslagen.





Iets over en uit eene verzameling van nieuw-Grieksche volksliederen, naar Fauriel, Sheridan en Müller.

(Vervolg en slot van bl. 513.)

De ontaarde moeder.

(Dit algemeen bekende en geliefde Gezang is aan het navolgende ware voorval den oorsprong verschuldigd: In het district Zagori, in de nabuurschap van het oude Pindus, leefde eene achtingwaardige familie, tot welke drie broeders behoorden, wier jongste, door eene zeldzame uitzondering op de gewone verordening der Natuur, een voorwerp des ongegrondsten afkeers zijner moeder was. Nadat hij langen tijd, in stilzwijgende onderwerping, hare onregtvaardige hardheid had verduurd, besloot hij ten laatste, zijn geluk in vreemden lande te gaan zoeken, en naar Adrianopel te vertrekken. De voorvaderlijke plegtigheid des afscheidsmaals was voorbij, en de dischgenooten vergezelden den jongeling, vijf mijlen verre, tot in een woest dal van den Pindus, waar men stand hield, om te scheiden. Reeds hadden verscheidene bloedverwanten en vrienden hunne liederen gezongen, toen de arme jongeling eene hooge, vooruitstekende rots beklom, en een geïmproviseerd lied aanhief, waarin hij, op het levendigst en innigst, de smarten schilderde, welke hij bij het scheiden van zijn vaderland en de zijnen, maar vooral daarover gevoelde, dat hij eene

{==563==} {>>pagina-aanduiding<<}
moeder zou verlaten, die hem niet liefhad, - die hem haatte. Dit lied, met diepbewogene stem en op eene roerende wijs voorgedragen; de donkere eenzaamheid der landstreke; het uur des afscheids: dit alles werkte, met geweldige tooverkracht, op de harten der toehoorders; aller oogen zwommen in tranen, en de moeder des jongelings, als van eene verdoovende verwarring aangegrepen, konde naauwelijks het eind des gezangs afwachten, om zich in de armen haars verongelijkten zoons te werpen, hem onder tranen en kussen om vergeving te bidden, en hem te beloven, voortaan eene betere moeder voor hem te zullen zijn, dan zij tot dusverre was geweest; en zij heeft woord gehouden. Dus zong hij:)

	De ontaarde moeder.
Steeds rijst der oudren bede omhoog 
Voor 't kroost, zoo teêr bemind: 
Eens, ééns slechts vloekte een moedermond 
Haar' zoon, haar éénig kind! 
 
‘o, Moeder! ban mij uit uw huis; 
Grief mij met smaad en hoon; 
Maar vloek, o vloek niet andermaal 
Uw' deerniswaarden zoon! 
 
Die wreede vloek drijft hem naar 't oord, 
Waarheen de zwaluw ging: 
De lente brengt de zwaluw weêr, 
Maar niet den vlugteling. 
 
Twaalf lange jaren gaan voorbij; 
Gij staart u de oogen blind, 
En smachtend vraagt gij elken gast: 
Spreek! zaagt gij niet mijn kind? 
 
Mijn éénig, mijn mishandeld kind!’... - 
‘Doe, arme! ons dan verstaan, 
Waar kennen we uw mishandeld kind, 
Uw' eengeboren' aan?’ - 

{==564==} {>>pagina-aanduiding<<}

‘Hij heeft een ranke en schoone leest; 
Zijn oog is zwart, als 't mijn'; 
Zijn opslag als de olijf zoo zacht; 
Zijn wenkbraauw als satijn.’ - 
 
‘Wij zagen hem; en gieren, ach! 
Op 't lijk van uwen zoon. 
Een zwaluw fladderde om zijn hoofd, 
En zong, op droeven toon: 
 
Spaart, vogels! voor zijn moeder slechts 
Één hand, die haar verkond', 
Wat jammer haar mishandeld kind, 
Wat gier zijn ziel verslond!’ 


De schaking.

(Dit buitengewoon uitgebreide Romantische Lied is afkomstig uit den Archipelagus, of de kusten van Griekenland, en wordt ook op de Iönische Eilanden gezongen. Karakteristiek is de bijzonderheid, dat de jonge Griek, te midden van zijnen ijlenden spoed, nog gedachtig is, om onderweg zijne ouders te begroeten. Ik waag het voorts, M.H., het denkbeeld te opperen, dat, in deze voorstelling, de Bruid veelligt het beeld der Vrijheid is. Doch, wat hiervan zij, zoo Gij, M.H., in dit Gezang geene dichterlijke vinding en uitdrukking ontwaart, dan verzeker ik u, dat de schuld bij mij ligt.)

	De schaking.
De balling hief den beker op, 
Gevuld ten vriendschapsdronk; 
Toen een gerucht, dat onheil spelt, 
De marmren zaal doorklonk. 
 
Het brieschen van zijn' ouden hengst, 
Het springen van zijn zwaard, 
Ziedaar wat hem het trouwloost feit 
Omtrent zijn bruid verklaart. 
 
Hij voelt, hoe, in dit eigenste uur, 
De priester, loos verblind, 
Den band verbreekt van 't plegtig woord, 
Dat haar aan hem verbindt; 

{==565==} {>>pagina-aanduiding<<}

Hoe een strafwaarde zegening 
De trouwgelofte schendt; 
Eene andre hand den bruidskrans haar 
Op 't schuldloos voorhoofd prent. 
 
Verwilderd vliegt hij naar zijn' stal, 
Die zestig paarden telt: 
‘o! Wie van u, wier moedig oog 
Uws meesters goedheid meldt; 
 
Wie voert hem van het Oost naar 't West, 
Zoo snel als 't weerlicht blinkt?’ 
De rossen snuiven, stampen, slaan; 
't Gemalied dektuig klinkt. 
 
Een strijdpaard, in het veld vergrijsd, 
Briescht luide, alsof het zegt: 
‘Mijn meester! sla het oog op mij, - 
Op mij, uw' ouden knecht. 
 
Nog span ik elke stramme pees, 
Gewillig, voor uw bruid, 
Wier blanke hand mij heeft gedrenkt, 
Gestreeld mijn zachte huid.’ 
 
Hij legt het edelmoedig dier 
Terstond den zadel op, 
Dat, fier op zijnes meesters last, 
Zijn' hals verheft en kop. 
 
't Is of 't wil zeggen: ‘Zet u vast; 
Bescherm uw duizlend hoofd, 
En drijf mij met geen dolle spoor, 
Hoezeer van jeugd beroofd: 
 
Ik voel me een veulen, dat het veld 
Doorrent met vrijen moed, 
En, in zijn vaart, den grond bespat 
Met 's ruiters brein en bloed!’ 
 
Naauw raakt zijn spoor den grijzen hengst, 
En - veertig mijl ter zij'; 
Hij spoort van nieuws zijn hijgend ros, 
En - vijftig nog daarbij! 

{==566==} {>>pagina-aanduiding<<}

Maar, in dien wilden spoed, zendt hij 
De stille bede omhoog: 
‘Och, dat ik, bij mijn' wijngaard, nog 
Mijn' vader weêrzien moog'!’ 
 
De Hemel hoort eens Christens beê, - 
Eens braven zoons veelmeer: 
Bij zijn' geliefden wijngaard vindt 
Hij d' ouden vader weêr. 
 
‘Heil, oude man! Wiens gaard is dit? - 
De wijngaard der ellend'! 
't Is die van mijn' verbannen zoon, 
Wiens jeugd hij heeft gekend. 
 
Een ander heeft, deez' eigen dag, 
Mijn' zoon zijn bruid ontroofd: 
Niet hem gold 's priesters zegening, 
De krans om 't maagdlijk hoofd.’ - 
 
‘Kan ik, rondom den bruiloftsdisch, 
Den bruidstoet nog bespiên?’ - 
‘Wanneer uw ros de winden tart, 
Gij kunt het nog misschien. 
 
De hoogste kracht van 't forschste paard 
En 's dolsten ruiters spoor 
Kan nog des priesters zegening 
U galmen doen in 't oor.’ 
 
Naauw raakt zijn spoor den grijzen hengst, 
En - veertig mijl ter zij'; 
Hij spoort van nieuws zijn hijgend ros, 
En - vijftig nog daarbij! 
 
Maar, in dien wilden spoed, zendt hij 
De stille bede omhoog: 
‘Och, dat ik, bij mijn' bloemhof, nog 
Mijn moeder weêrzien moog'!’ 
 
De Hemel hoort eens Christens beê, - 
Eens braven zoons veelmeer: 
Bij zijn' geliefden bloemhof vindt 
Hij de oude moeder weêr. 

{==567==} {>>pagina-aanduiding<<}

‘Heil, oude vrouw! Wiens hof is dit?’ - 
‘De bloemhof der ellend'! 
't Is die van mijn' verbannen zoon, 
Wiens jeugd hij heeft gekend. 
 
Een ander heeft, deez' eigen dag, 
Mijn' zoon zijn bruid ontroofd: 
Niet hem gold 's priesters zegening, 
De krans om 't maagdlijk hoofd.’ - 
 
‘Kan ik, rondom den bruiloftsdisch, 
Den bruidstoet nog bespiên?’ - 
‘Wanneer uw ros de winden tart, 
Gij kunt het nog misschien. 
 
De hoogste kracht van 't forschste paard 
En 's dolsten ruiters spoor 
Kan nog des priesters zegening 
U galmen doen in 't oor.’ 
 
Naauw raakt zijn spoor den grijzen hengst, 
En - veertig mijl ter zij'; 
Hij spoort van nieuws zijn hijgend ros, 
En - vijftig nog daarbij! 
 
Het brieschen van het trouwe dier, 
Haar oor nog niet ontwend, 
Maakt straks der bruid, met blijde hoop, 
Haars minnaars komst bekend. 
 
De bruîgom slaat haar vorschend gâ, 
Daar hij die hoop ontwaart: 
‘Wie is 't, wiens fluistring uwe ziel 
Die blijde ontroering baart?’ - 
 
‘Het is mijn broeder, die genaakt, 
En u mijn' bruidschat brengt.’ - 
‘Zoo zij hem, naast ons trouwprieel, 
De welkomstdronk geplengd! 
 
Maar, zoo 't uw eerste minnaar waar', 
En gij uw' man verriedt....!’ - 
‘Het is mijn broeder, die genaakt, 
En u mijn' bruidschat biedt.’ 

{==568==} {>>pagina-aanduiding<<}

Zij reikt den opgezeten gast 
Een' gouden beker wijn. 
Zich buigend, fluistert hij haar toe: 
‘Gij zult de mijne zijn. 
 
Houd, lieve! u aan mijn regter zij', 
Daar ge op den beker staart, 
En spring, terwijl ik me uwaarts neig, 
Als 't licht zoo snel, op 't paard!’ 
 
Behendig naakt het ros de bruid, 
Daar ze op den beker staart; 
En, als het licht zoo snel, werpt zich 
Het meisjen op het paard. 
 
En jongeling, en bruid, en ros 
Gaan, als een stormwind, door. 
De Turken ijlen; maar naauw zien 
Zij 't stof nog van hun spoor. - 
 
Zoo, door volstandigheid en moed, 
Vervangt de vreugd den rouw! 
Zoo wint de Griek zijn bruid ééns weêr, 
Door vroom geloof en trouw! 

Ten besluite, M.H., volge hier een, in deze Verzameling zich bevindend,

	Grafschrift op den onvergetelijken Marco Botzaris, voor de vrijheid gesneuveld, in den slag van Laspi.
Grieksche wandelaar, treed zacht! 
Deze grafsteen dekt met nacht 
't Edelst stof; 
Hem, (de vrijheid roept om wraak) 
Botzaris, wien voor uw zaak 
't Moordstaal trof. 
 
Vrijheid was hem hemelspruit; 
't Was zijn onverwrikt besluit: 
‘Dood of vrij!’ 
Om ons van den Turk te ontslaan, 
Voor ons in den dood te gaan, 
Leefde hij. 

{==569==} {>>pagina-aanduiding<<}

't Is zijne asch slechts, die hier rust; 
Zijne ziel, aan vrijer kust, 
Leeft, getroost, 
Bij ons voorgeslacht, zoo waard, 
Dat om vrijheid bidt voor de aard', 
En voor 't kroost. 
 
Doe, o schim! den vorsten kond, 
Dat uw lijk, op Griekschen grond, 
Elk ontbrandt, 
En, tot wraak van 't kostlijkst bloed, 
Bij uw' naam hem zweren doet: 
‘Dood voor schand'!’ 

Mogt uit het bloed van den dapperen botzaris, en van zoo vele duizende edele Martelaars, het kostelijke zaad der Vrijheid voor het arme, verlatene, verdrukte - helaas! ook door Christenen verdrukte - Griekenland zich eindelijk ontwikkelen, welig opschieten en tot rijpheid komen! Nooit toch bestond er schuld, zoo oud, zoo groot, zoo heilig, als die van het beschaafd Europa jegens dit Volk. Heeft de wereld hare weldoenster zoo lange in de kluisters van Barbaren laten versmachten, dat zij voor 't minst, nu deze zich verheft om die kluisters af te werpen, nu haar moed alleen de magt der Turken schijnt op te wegen, en nu zelfs een geringe, mits eenparige bijstand de schaal te haren voordeele kan doen overslaan, - dat de wereld nu voor 't minst haar dien bijstand niet onttrekke! Moge elk onzer zich kunnen streelen met de bewustheid van tot deze heilige zaak, den God des Vredes en der Vrijheid voorzeker welbehagelijk, iets te hebben bijgedragen! Daartoe wordt thans wederom, door een dertiental wakkere Mannen hier ter stede, de welkome gelegenheid ons aangeboden. Mogt dan een volgend saizoen, dat ons, in het dankbaar genot van algemeene en bijzondere welvaart en welstand, hier wedervinde, tevens ons verheugen met de blijmare: Griekenland is vrij!


{==570==} {>>pagina-aanduiding<<}

Eenige bijzonderheden nopens het verblijf van den vermaarden Karel Linné in holland.

(Uit linné's eigenhändige Anzeichnungen über sich selbst, von afzelius. Berlijn, 1826.)

Stenbrohult, een dorp in Zweden, was, ten jare 1707, de geboorteplaats van onzen linné. - In 1735 ving hij eene buitenlandsche reis aan. Te Hamburg bezocht hij, onder anderen, het Museum van Burgemeester anderson, en bezigtigde diens broeders hydra met zeven koppen. Hij was de eerste, die ontdekte, dat dit wonderschepsel niet der Natuur, maar der Kunst toebehoorde; en, toen zulks bekend werd, daalde op ééns de onschatbare prijs, op het vermeende wonderdier gesteld, tot niets, en werd door uitjouwing vervangen; weshalve linné, om de wraak der gebroeders anderson te ontgaan, zich verpligt vond, die stad te verlaten. Hij begaf zich nu te Altona scheep naar Amsterdam, waar hij zich acht dagen ophield, en daarop naar Harderwijk ging, waar hij zich liet examineren, en in Junij, na het verdedigen eener Dissertatie, de nova hypothesi febrium intermittentium, promoveerde.
J.f. gronovius, Geneesheer, bezocht linné, zag met groote verwondering het handschrift van zijn Systema Naturae, bood hem aan, hetzelve op eigene kosten te doen uitgeven, en gaf het ter drukperse over. Op aanbeveling van gronovius, verkreeg linné, na een aanzoek van acht dagen, verlof, om bij den grooten boerhaave te komen. Deze liet hem zijne buitenplaats aan de Haarlemmer vaart, bij Leyden, zien, met allerlei boomen beplant, die de luchtstreek konden verdragen; en linné ontvouwde hem zijne denkbeelden over de kruidkunde en de letterkundige geschiedenis dezer wetenschap. Boerhaave ried hem, Holland thans nog niet te verlaten, gelijk hij voorgenomen had, maar zich liever dáár te vestigen. Daar echter linné, ondanks dezen raad, bij zijn voornemen bleef volharden, om over Amsterdam naar Zweden terug te keeren, verzocht hij hem, burman te Amsterdam uit zijn' naam te groeten. Des anderendaags kwam linné bij burman, die hem eene prachtige kamer, huisvesting en zijne tafel aanbood; en linné maakte zich deze gunstige gelegenheid ten nutte tot op het daar-
{==571==} {>>pagina-aanduiding<<}
op volgend jaar. Intusschen gaf linné zijne Fundamenta Botanica en zijne Bibliotheek te Amsterdam uit, verlustigde zich in het werk van burman over de Ceilonsche planten, en bezocht ijverig den Amsterdamschen Kruidtuin.
Naauwelijks had linné eenige maanden ten huize van burman doorgebragt, toen de rijke Bankier, george clifford, J.U.D., hem bezocht en uitnoodigde, om zijne prachtige buitenplaats Hartekamp, aan den Heerenweg bij Haarlem, te komen zien; terwijl hij burman overreedde, linné aan hem af te staan, dien boerhaave hem, wegens zijne buitengewone ervarenheid in de kruidkunde, had aanbevolen. Derhalve bleef linné bij clifford, waar hij konde leven als een Vorst, alle planten mogt ontbieden, die in den tuin, en alle boeken koopen, die in de bibliotheek ontbraken. Hij was nu weder in de gelegenheid, zijne studiën in de kruidkunde voort te zetten, toegang hebbende tot alle bronnen, welke hij konde wenschen. Hij werkte ook dag en nacht in dat vak, en trachtte in de eerste plaats zijne Flora Lapponica ter perse te brengen, die ook te Amsterdam gedrukt werd, onder het opzigt van een zich aldaar bevindend Genootschap, 't welk met burman verbonden was, en 't welk linné dikwijls bezocht.
In 1736 deed linné, op kosten des Heeren clifford, eene reis naar Engeland. Naar Holland wederkeerende, verrijkte hij diens Kruidtuin met vele levende planten, en zijn kruidboek met vele gedroogde specimina. Zijne Genera Plantarum werden nu met den meesten spoed te Leyden gedrukt, en linné werd den 3den October tot medelid van de Keizerlijke Akademie der Wetenschappen, onder den naam van dioscorides den tweeden, benoemd.
Boerhaave trachtte linné te overreden, zich op 's Lands kosten naar de Kaap de Goede Hoop, en van daar naar de Zuid-Amerikaansche koloniën, te begeven, ten einde den Hollandschen kruidtuin met allerlei zeldzame en uitheemsche gewassen te voorzien; voornemens zijnde, alsdan te bewerken, dat linné niet alleen het benoodigde reisgeld, maar ook bij zijne terugkomst de benoeming van Hoogleeraar verkreeg. Doch linné wees het hem gedane aanbod van de hand, onder het voorwendsel, dat hij, onder eene koude luchtstreek opgevoed, de warme luchtstreek niet zou kunnen verdragen; ofschoon hij andere gronden had, namelijk, dat hij in zijn vaderland verloofd was.

{==572==} {>>pagina-aanduiding<<}

Linné had intusschen het merkwaardig kruidboek van clifford in orde gebragt, en tevens de gewassen in den tuin vermeerderd en gerangschikt. Nu bleef nog over, daar clifford hem niet alleen jaarlijks aanzienlijke sommen gelds gegeven, maar ook hem onderhouden en als zijn' eigen zoon behandeld had, dat linné zich zette tot het groote werk: Hortus Cliffortianus, en het niet alleen uitwerkte en schreef, maar zelfs de proefbladen nazag; eene taak, waartoe verscheidene jaren vereischt werden, doch die hij binnen den tijd van drie vierendeel jaars ten einde bragt. Daarenboven hield hij zich, wanneer hij van dit werk vermoeid was, met de Critica Botanica bezig, die hij te Leyden liet drukken. Door deze aanhoudende inspanning gevoelde hij zich echter in den herfst van het jaar 1737 zoodanig uitgeput, dat hij het Hollandsche klimaat niet langer konde verdragen, ofschoon hij alles genoot, wat een sterveling kan wenschen; want hij reisde naar Leyden, om boerhaave te hooren, wanneer het hem behaagde, konde door de straten van Amsterdam met vier paarden rijden, zich in die stad ophouden, zoo dikwijls hij wilde, op de schoone buitenplaats Hartekamp vertoeven, wanneer het hem goeddacht, genietende hij daar de zorgvuldigste oppassing van koks en bedienden, en konde degenen, die hem kwamen bezoeken, te allen tijde op eene schitterende wijze onthalen. Toen nu clifford zag, dat linné hem wilde verlaten, noodigde hij hem uit, op zijne kosten te Leyden te blijven leven, boerhaave te hooren, zoo dikwijls hem zulks behaagde, en niet van hem te scheiden, alvorens de post van Hoogleeraar in de Kruidkunde te Utrecht, door den dood van den grijzen
serrurier, zou zijn opengevallen, daar alsdan linné verzekerd konde zijn, in denzelven geplaatst te zullen worden, hem belovende, hem, tot dien tijd, een jaarlijksch inkomen te zullen schenken. Maar, ondanks alle deze aanbiedingen, ondanks al de achting en onderscheiding, die linné genoot, daar alle kruidkundigen hem als een Orakel raadpleegden, nam hij afscheid van clifford; want hij zag wel in, dat hij niet in staat was, in dusdanige wenschelijke omstandigheden, zijne brandende zucht tot werken te matigen. Daarenboven verlangde hij, naar zijn vaderland terug te keeren; zijnde het Hollandsche klimaat voor eenen Zweed op den duur niet gezond.
Linné zeide clifford vaarwel, en begaf zich op weg

{==573==} {>>pagina-aanduiding<<}
naar Parijs. Hij trok Leyden door, en nam ook hier van zijne vrienden en bekenden afscheid. De Hoogleeraar van roijen ontstelde, toen hij vernam, dat linné het land wilde verlaten, en bood hem alle mogelijke voordeelen aan, indien hij slechts een half jaar bij hem wilde vertoeven, om den Akademischen Kruidtuin in orde te brengen, en hem tot het uitbreiden van denzelven behulpzaam te zijn, alsmede hem zijne Fundamenta Botanica te verklaren, waardoor zijne stellingen bij zulk eene luisterrijke Akademie openlijk verbreid, en de Linnésche benamingen, die hij in den Hortus Cliffortianus en zijne andere geschriften gebruikt had, in een' zoo beroemden tuin ingevoerd konden worden. Linné liet zich overreden, en bleef; hetgeen clifford met zeer veelleedwezen vernam, dewijl hij hem zulke aanzienlijke voordeelen had aangeboden. Hij trachtte zich bij denzelven te verontschuldigen met te zeggen, dat hij om geene andere reden gebleven was, dan om zichzelven, en in hem ook den waardigen Heere clifford, door zijne studiën eer aan te doen. De Leydsche tuin was naar het stelsel van boerhaave ingerigt, 't welk de Hoogleeraar van roijen besloten had, geheel omver te werpen, door de invoering van dat van linné; maar linné konde niet dulden, dat hij beleedigd werd, die hem zoo vele weldaden bewezen had; doch, daar het stelsel van boerhaave de proef niet kon doorstaan, hielp hij van roijen een eigen stelsel bearbeiden. De gewassen te Leyden werden nu door linné en van roijen gemonsterd. Dezelve verkregen nieuwe benamingen, werden behoorlijk gerangschikt, en
linné won het volkomen vertrouwen van van roijen. Hij was intusschen bijna elken dag bij zijnen gronovius, en hielp hem in zijne Flora Virginica, die bijna te gelijker tijd met den Hortus Leydensis uitgegeven werd, in welke beide de Linnésche benamingen en grondstellingen werden aangenomen. Doch, daar ook de nachten aan den arbeid werden toegewijd, gaf linné hier zijne Classes Plantarum en de Ichthyologie van zijnen overleden' vriend artedi uit in 5 deelen, te gelijk met zijn Corollarium Generum en Methodus Sexualis.
In 1738 was de post van gewoon Geneesheer in Suriname opengevallen; boerhaave zoude dien begeven, en trachtte linné te bewegen, denzelven op zich te nemen, door hem voor te stellen, dat zijn voorganger, als de eenige Geneesheer aldaar, binnen de vijf jaren eenige tonnen gouds bijeenverzameld had, en hem te herinneren aan de heerlijke

{==574==} {>>pagina-aanduiding<<}
planten, die onder zulk eene schoone luchtstreek gevonden werden. Daar echter linné dit aanbod van de hand wees, droeg boerhaave hem op, eenen anderen voor te stellen, dewijl niemand beter dan hij bekend was met de jeugdige Geneesheeren, die geneeskundige met natuurlijke historie-kennis paarden. Hij beval hem derhalve zijnen getrouwen vriend bartsch, uit Koningsbergen, aan, die dan ook terstond benoemd werd.
In 1738 keerde linné, nadat hij, zoo wij meenen te Fahlun, met zijne beminde in ondertrouw was opgenomen, naar Stokholm terug, waar hij ontvangen werd als een vreemdeling. Zijn oogmerk was, zich hier als Geneesheer neder te zetten. Daar hij echter aan allen onbekend was, waagde, gedurende het geheele jaar, niemand het, zijn kostbaar leven aan een' Dokter zonder ondervinding toe te vertrouwen, ja zelfs niet eens zijnen hond, hetgeen ten gevolge had, dat hij dikwijls vreezen moest, nimmer in zijn land fortuin te zullen maken. Hij, die overal buitenslands als een Vorst der kruidkundigen geëerd werd, was in zijn eigen vaderland als een klim, toen deze uit de benedenwereld kwam; en, ware linné niet verliefd geweest, hij zou, zonder aarzelen, Zweden weder verlaten hebben.
(1747.) De Leydsche Hoogleeraar herman was in de vorige eeuw door de Hollanders naar de Oost-Indiën gezonden, om op Ceilon alle de op dat eiland groeijende planten en kruiden te beschrijven. Hij kwam behouden in het vaderland terug, volbragt echter den hem opgedragen' arbeid niet, en na zijnen dood was dezelve voor de geleerde wereld verloren, tot dat hij eindelijk in handen viel van den Apotheker günther, te Koppenhagen. Dezen beving de lust, om de namen dezer gedroogde planten te kennen; hij zond ze tot dat einde naar Holland, doch verkreeg ten antwoord, dat geen kruidkundige zich in staat bevond, dezelve te noemen, behalve linné in Zweden; hij schikte ze derhalve naar Upsal, en, toen linné de verzameling van herman herkende, verheugde hij zich, dezen Thesaurus, die tot dien tijd onbekend was gebleven, voor de vergetelheid te kunnen bewaren. Hij besteedde nu geheele dagen en nachten aan den herculischen arbeid, om bloemen, die sinds zoo langen tijd reeds gedroogd waren, te onderzoeken, en schreef zijne Flora Ceylonica, die in het jaar 1747 gedrukt werd, gelijk mede zijne Westgothische Reize.

{==575==} {>>pagina-aanduiding<<}

In 1763 gelukte het eindelijk aan linné, levende Thee uit China te verkrijgen, welke niemand vóór hem had kunnen magtig worden, omdat zich noch de zaden, noch de wortelen laten overbrengen. Linné had last gegeven, de zaden, zoodra men uit China vertrok, in den grond te leggen, en dien als een tuinbed te bevochtigen. Dit geschiedde, en zoo zegende God hem ook in dit opzigt, dat hij het eerst de eer had, levende thee door ekeberg in Europa ingevoerd te zien. Hij beschouwde geene zaak gewigtiger, dan de deur te sluiten, door welke al het zilver uit Europa gebragt wordt.
Nadat linné in 1750 door het podagra ter dood toe gemarteld was geweest, en door aardbeziën genezen was geworden, at hij elken zomer, zoo lang de aardbezien duurden, zoo veel van dezelve, als hij konde, en zijne maag in staat was te verdragen; waardoor niet alleen het podagra hem geheel verliet, maar hij ook van de aardbeziën meer nut had, dan anderen van hunne baden enz., en zelfs bevrijd werd van de scheurbuik, die, van der jeugd af aan, elk voorjaar hem kwelde; terwijl hij het daarvoor hield, dat migraine, jicht, podagra en steen, in het algemeen, door het dagelijksch en overmatig eten van aardbeziën, den ganschen zomer door, genezen worden.
Uit al het bijgebragte kan men opmaken, wat linné in Holland, in den tijd van drie jaren, al heeft verrigt. Hij had hier meer geschreven, meer nieuwe ontdekkingen gedaan, en de Kruidkunde meer hervormd, dan immer vóór hem iemand in zijn geheele leven had kunnen doen. Dit gaf dan ook aanleiding, dat hij op het buitenverblijf van clifford altijd door de grootste kruidkundigen bezocht werd, daar het verscheidene malen gebeurde, dat gronovius, van roijen, burman, serrurier, andry, lawson en anderen, zonder de minste afspraak met elkander, gelijktijdig bij hem kwamen. Linné had het genoegen, als leerling bij eene zoo groote Akademie, aldaar zijne beginselen en grondstellingen openlijk te hooren voorlezen, bij welke gelegenheid de studenten elkander dengenen aanwezen, die de theorie gebouwd had. Ja, de Natuur zelve begunstigde linné daardoor, dat zij, door zijne vlijt en zijne schikkingen, de schoone Musa voor de eerste maal in Holland liet bloeijen, die als een wonder door het geheele land bezigtigd werd, daar ook de voornaamsten, en zelfs boerhaave, naar den Hartekamp kwamen, om van linné de verkla-
{==576==} {>>pagina-aanduiding<<}
ring dezer Musa te vragen, die hij ook in het vertoog, 't welk hij onder den naam van Musa Cliffortiana uitgaf, aan de nakomelingschap heeft nagelaten, volgens welke nu elke tuin zijne bloemen kan aankweeken. Bij burman, te Amsterdam, was linné altijd welkom, te midden der Ceilonsche en Afrikaansche planten; bij gronovius, te Leyden, waar de Virginische gewassen gekweekt werden, was linné zoo goed als te
huis; bij van roijen verkreeg hij altijd het zeldzaamste voor den tuin van clifford, en bijna elke maand werden de Kruidtuinen te Amsterdam, Utrecht en Leyden, dagelijks echter de Hartekamp, bezocht.
Alvorens hij van Leyden afscheid nam, was reeds de kranke boerhaave door zijne Hydrops Thoracis, op welke eene zware aamborstigheid volgde, zoo sterk aangetast, dat hij niet meer in bed konde duren, maar moest blijven opzitten, en verboden had, iemand bij hem toe te laten. Linné was ook de eenige, die durfde binnenkomen, om zijnen grooten Leermeester de hand te kussen, met een treurig: Vale! terwijl de zwakke grijsaard nog zoo veel krachts in zijne hand had, dat hij die van linné aan zijnen mond bragt, en dezelve op zijne beurt kuste, onder het uitspreken dezer woorden: ‘Ik heb mijnen tijd en mijne jaren doorgeleefd, en gedaan, wat ik in staat was te doen. God spare u, wien dit alles nog te doen staat! Hetgeen de wereld van mij verlangde, heeft zij verkregen; maar zij verlangt nog veel meer van u. Vaarwel, mijn waarde linné!’ De tranen verhinderden hem, meer te spreken, en, toen linné in zijne woning was teruggekeerd, zond boerhaave hem een kostbaar exemplaar zijner Chemie.
Op genoemde wijze bragt hij den tijd in Holland door tot in het voorjaar, toen hij uit zijn vaderland berigt ontving, dat een zijner vrienden zijne beminde bij zijnen schoonvader ten huwelijk had verzocht. Thans bespoedigde linné de afreize, verviel echter in eene zware koude koorts, van welke hij door van swieten genezen werd; doch spoedig stortte hij weder in, en kreeg eene galziekte, waaronder hij gewis zou bezweken zijn, indien hij door Dokter van swieten niet met de uiterste zorgvuldigheid ware behandeld geworden. Eindelijk herstelde linné geheel, en de beleedigde clifford kwam in de stad om hem te bezoeken, hem met aandrang uitnoodigende, hem voor een' enkelen nacht naar zijne buitenplaats te vergezellen; hem tevens het gevaar voor oogen

{==577==} {>>pagina-aanduiding<<}
stellende, zoo uitgeput van krachten als hij thans was, te reizen, en bood hem zijn voormalig gelukkig leven aan, met paarden op stal, toeren te doen, wanneer het hem gelustte, zelfs een' dukaat voor elken dag, wanneer hij bij hem wilde blijven. Dit was te edelmoediger, daar de Heer clifford, wiens Kruidtuin hem jaarlijks f 12,000-: kostte, onzen linné, boven zijne overige weldaden, alreeds 100 dukaten, voor de moeite, aan den Hortus Cliffortianus besteed, had vereerd. Linné maakte van dit welwillend aanbod gebruik, en vertoefde er eenige weken, had echter geen' enkelen gezonden dag, alvorens hij Holland verlaten had en in Braband was gekomen, waar zijn ligchaam terstond als vernieuwd werd door de lucht, en hij als 't ware van een zwaar pak ontheven werd.
Ten jare 1744 (de Lezer verschoone dezen terugtred; het werk, waaruit wij putteden, maakt eene geleidelijke orde zeer bezwaarlijk) genoot linné, naar zijne eigene getuigenis, in Zweden aanzien; had den post, waartoe hij als 't ware in de wieg was gelegd, verworven; bezat een toereikend vermogen, 't welk hij gedeeltelijk door zijn huwelijk verkregen had, eene bevallige vrouw, lieve kinderen, en een' eertitel; woonde in een fraai huis, 't welk hem door de Akademie gebouwd en tot zijn gemak ingerigt was, en zag den tuin dagelijks in schoonheid toenemen. Wat konde nu een man meer wenschen, die dit alles bezat, en wien eene vergenoegde geestgesteldheid eigen was, die telkens nieuw voedsel ontving, wanneer hij, behalve zijne eigene boekerij, in zijne verzameling zoo vele steenen, in zijne kruidboeken en zijnen tuin zoo vele gewassen, in zijn kabinet zoo vele opgezette insekten, en in zijne kisten zoo vele op papier gehechte visschen zag?
Voorts beschrijft hij zijn' eigen' persoon en hoedanigheden in deze bewoordingen: ‘Linné was niet groot, niet klein, mager, bruin van oogen, vlug, levendig, had een' snellen gang, deed alles kort af, konde trage lieden niet dulden, was gevoelig, schielijk getroffen, werkte aanhoudend, en wist zich niet in acht te nemen. Hij nuttigde gaarne goede spijzen en dronk goede dranken; maar gebruikte dezelve nooit in overdaad. Hij liet zich weinig aan het uiterlijke gelegen liggen, en was van gevoelen, dat de man het kleed moest maken, maar niet omgekeerd. Het Consistorie was zijne liefhebberij niet; want hij was tot iets anders bestemd, en dacht aan geheel iets anders, dan aan zaken, die daar voorgesteld en besloten werden.’

{==578==} {>>pagina-aanduiding<<}

Op den Zweedschen Rijksdag in 1762 kwam het ter bane, dat linné de kunst verstond, paarlen te maken. Hij werd geroepen, deelde zijne gansche ontdekking mede, en ontving daarvoor, van den koopman bagge, te Gothenburg, 18000 (Zweedsche) daalders, nadat hij werkelijk verscheidene ponden echte, door hem verwekte, paarlen aan den Rijksdag had vertoond.
‘In onderscheidene soorten van mosselen, (dus luidt het verslag, 't welk wij van deze zaak hier aantreffen) inzon derheid in de Mytilus margaritifer en de Mya margaritifera, bevinden zich paarlen, welke meestal in het dier zelf verborgen zijn, maar ook dikwijls aan de inwendige opperpervlakte van eene of van beide schelpen zich bevinden. Wanneer zij een' zekeren leeftijd bereikt en de behoorlijke rondheid verkregen hebben, gebeurt het somwijlen, dat zij zich van de schelp losmaken, en op die wijze in het ligchaam van het dier komen. Die, welke in den handel onder den naam van Oostersche bekend zijn, zijn de schoonste en kostbaarste. Zij bestaan doorgaans uit zeer dunne, over elkander liggende lagen, hebben eene zachtwitte en schitterende kleur, en zijn van onderscheidene grootte, meer of minder rond. De grootste wegen 2 scrupels, en worden, uit hoofde van hare zeldzaamheid, zeer duur betaald. Men bekomt dezelve, gelijk bekend is, eigenlijk, bij Ceilon en in den Perzischen zeeboezem, uit de welbekende paarlemoermossel, Mytilus margaritifer, die ook nog op meer plaatsen in den Indischen en Amerikaanschen Oceaan gevonden wordt, en uit welker, dikwijls een' voet lange en breede, een' duim dikke en inwendig van eene zilverkleurige oppervlakte blinkende, schaal het echte paarlemoer bereid wordt, waarvan de mosselen haren naam verkrijgen.
De paarlen daarentegen, die men Westersche noemt, zijn minder schoon, en worden derhalve in veel mindere waarde gehouden. Zij hebben in het algemeen noch den glans, noch de doorschijnende blanke kleur, noch ook den schoonen en regelmatigen vorm der Perzische en Ceilonsche. Zij komen meestal uit de Westindiën tot ons; echter zijn zij ook verkrijgbaar in Noordelijk Europa, aan de zuidelijke oevers van Californië, en op verscheidene eilanden in de Zuidzee, uit de bekende paarlmossel, Mya margaritifera, die in vele rivieren, stroomen en beken van Polynesië en alle de noordelijke gewesten van den aardbodem gevonden wordt, gelijk

{==579==} {>>pagina-aanduiding<<}
ook in Zweden en vooral in Lapland, en van welke men insgelijks paarlemoer verkrijgt, hoewel van geringe waarde, dewijl de mosselschelpen veel kleiner, dunner, brokkeliger en inwendig minder schitterend zijn. Gewoonlijk houdt men de paarlen, die in Europa verzameld worden, voor de slechtste; ofschoon het somwijlen gebeurt, dat men ook in dit werelddeel er hier en daar eene aantreft, die zeer schoon en kostbaar genoemd kan worden. - Paarlmosselen kunnen zeer goed van de eene plaats naar de andere vervoerd, en ook bij grooter hoeveelheden binnen dammen ingesloten worden, met oogmerk, om paarlen van dezelve te verkrijgen. Wanneer men den groei der schelp en de daarop zich bevindende ringvormige afdeelingen nagaat, kan men aannemen, dat het dier eenen leeftijd van 50 tot 60 jaren kan bereiken.
Het eigenlijk ontstaan der paarlen is nog niet bekend. Dat zij van de eene of andere ziekte bij de mosselen haren oorsprong ontleenen, is niet waarschijnlijk; veeleer zoude men op het denkbeeld komen, dat zij, bij hare eerste wording, als eene soort van verdedigingsmiddel te beschouwen zijn, waardoor het dier de poging van verscheidene zeeïnsekten, om de schelp te doorboren, afweert, of ook als eene soort van middel, om de reeds toegebragte schade te herstellen. Zoo veel is ten minste zeker, dat men midden onder elke inwendig vastgehechte paarl van buiten op de schaal eene kleine opening, of een meer of min duidelijk teeken daarvan, gewaar wordt. Of dit linné aanleiding gaf tot zijne ontdekking, om, naar believen, levende mosselen te noodzaken, paarlen voort te brengen, en of deze geheele kunst, gelijk chemnitz in zijne verhandeling over den oorsprong der paarlen zegt, alleen daarin besta, om van buiten op de schaal eene kwetsuur of een gat te maken, kan te minder met zekerheid bepaald worden, daar de verhandelingen van linné over dit onderwerp niet in druk zijn verschenen, maar het eigen handschrift derzelven zich nog te Gothenburg bevindt.’
Wij besluiten onze vermelding wegens den grooten man met deze Anekdote: ‘In 1776 werd de voorslag gedaan, der Faculteit van Upsal het, voor de Zweedsche Artsenijkunde zoo heilzame, regt, om Doctoren in de Geneeskunde te promoveren, te ontnemen, en hetzelve aan het Collegium Medicum te Stokholm op te dragen. Professor sidrenius, onderrigt, dat het éénige middel, om dit onheil af te keeren, zijn zoude, linné te bewegen, zich terstond in persoon

{==580==} {>>pagina-aanduiding<<}
naar Stokholm te begeven, en daartegen krachtige vertoogen te doen, bewoog den kranken grijsaard ligtelijk tot de reis, zette hem, zoo gebrekkig als hij was, in een' wagen, reed met hem naar Drottningholm, en verzocht en verkreeg voor hem gereedelijk een bijzonder gehoor. Met strompelende schreden was linné naauwelijks in 's Konings tegenwoordigheid verschenen, of, weggesleept door zijnen ijver voor de wetenschap, vervoerd door zijne innige overtuiging, en zonder aan eenig ceremonieel te denken, borst hij dus uit: ‘Het gaat niet aan, uwe Majesteit; het vernielt de Akademie en de wetenschap; ik kan dit onheil niet overleven!’ De Koning, verbaasd en verrast door deze onverwachte aanspraak, wendde zich tot Professor sidrenius, en vroeg, wat dit beduidde; waarop deze kortelijk den zamenhang der zaak en het doel der reize ontvouwde. Lagchend klopte nu de Koning linné op den schouder, en zeide: ‘Het zal niet gebeuren, mijn lieve linné! Keer in vrede huiswaarts, en wees gerust.’ - Dus bezat de groote man, nog aan den rand des grafs, en bij al zijne ligchamelijke zwakheid, krachts genoeg, om het gevaar, dat toen den zetel der geleerdheid, Upsal, bedreigde, af te weren.

Zijdecultuur in Pruissen.

(Revue Encyclopédique, Nov. 1826. p. 525.)

Bolzani, koopman te Berlijn, heeft op nieuw proeven genomen, om de Zijdecultuur in het Noorden van Duitschland in te voeren. In het voorjaar van 1826 heeft hij 26 lood Berlijner gewigt zijdeworm-eijeren doen uitkomen, en, niettegenstaande eene zeer afwisselende en voor deze dieren ongunstige temperatuur, van deze hoeveelheid 1150 ponden zeer schoon spinsel bekomen, hetgeen 150 pond meer is, dan bij de vorige inzameling, die echter door een schooner saizoen was voorafgegaan. De Heer bolzani is thans met het haspelen bezig, hetgeen reeds den 29 Julij heeft aangevangen, en waarmede hij tegen het begin van October gereed hoopt te zijn. Hij verzekert, dat de zijde, door zijne zijdehuisjes opgeleverd, in schoonheid de Italiaansche evenaart.


{==581==} {>>pagina-aanduiding<<}

Veruitgestrekte voortplanting van het geluid.

(Poggendorff's Annalen der Physik und der Chemie, 1826. XII. S. 525, 526.)

De buitengewone gemakkelijkheid, waarmede een geluid bij koud weder op aanmerkelijke afstanden gehoord wordt, is dikwerf een onderwerp der opmerkzaamheid geweest. Een geval van dien aard viel voor bij Port Bowen, bij de derde expeditie naar de Noordpool van Kapitein parry. De Luitenant forster, namelijk, die van het Observatorium een' man naar den tegenovergestelden oever van de haven gezonden had, om aldaar een meridiaanteeken op te rigten, kon met dezen zonder moeite een gesprek voeren, hoezeer de verwijdering, volgens eene meting, 6696 Engelsche voeten, of 1, 2 Eng. mijlen, bedroeg. (Uit de Ann. of Phil. XII. 470. Th. young beweert intusschen, in zijne Lect. of Nat. Phil. T. II. p. 266, op het gezag van derham, dat men te Gibraltar de menschelijke stem op meer dan 10 Eng. mijlen afstands gehoord had; en dit geval zou dus door het eerst bijgebragte althans niet overtroffen worden.)

Geleerde razernij. No. I.

Geneeswijze van den Graaf Von Bucquoy.


τὰ πολλά σε γράμματα εἰς μανίαν περιτρέπει. 

De Graaf george von bucquoy heeft eene nieuwe geneeswijze voorgeslagen. Dezelve berust op de verdeehngen van het dierenrijk, welks onderscheidene geslachten als 't ware de onderscheidene organen en stelsels van het menschelijk organismus vertegenwoordigen; eene wijze van rangschikking, welke oken, in zijn Leerboek der Natuurlijke Geschiedenis, heeft aangenomen. De Graaf von bucquoy neemt vooreerst aan, dat elke ziekte haren hoofdzetel in het een of ander orgaan of stelsel van organen heeft, en dat de ziekelijke toestand van het laatste vernietigd wordt, wanneer men het van buiten in aanraking brengt met een overeenstemmend organismus, hetgeen zich in den normalen toestand bevindt. De eerste zorg van den Geneesheer behoort dus te

{==582==} {>>pagina-aanduiding<<}
zijn, dat hij de zitplaats van de kwaal herkent, en daarna, dat hij met het zieke deel óf een daaraan beantwoordend dier, het zij levend, het zij versch gedood, óf een orgaan of stelsel van organen van gelijken aard van zoodanig een dier, óf eindelijk enkel het slagaderlijk bloed van een overeenkomstig dierlijk organismus in verband brenge. Dit verband, hetgeen alleen een levensverband moet wezen, zal worden bewerkstelligd, het zij volgens de regels van het dierlijk magnetismus, het zij door de onmiddellijke aanlegging van het dier, dat men gedood heeft, op het zieke deel, of op een orgaan, hetgeen in sympathisch verband met hetzelve is, of eindelijk door het langdurig inwendig gebruik van hetzelfde dier. Zoo zouden levende aardwormen, die de representanten van het darmkanaal zijn, tegen de ziekten van dit deel gegeven worden. Het slagaderlijke bloed van een' vogel, welke bij uitnemendheid het ademhalingsstelsel vertegenwoordigt, of wel de vogel zelf, onmiddellijk nadat hij gedood is, gegeten, zou het middel uitmaken tegen de ziekten der ademhalingswerktuigen. Misschien zou zelfs, volgens den Schrijver, de adem van zulk een dier, door den zieke ingeademd, het beste geneesmiddel zijn. Hij voegt hier tafels bij, in drie kolommen verdeeld, waarvan de eerste de namen der ziekten, de tweede de aanwijzing van derzelver zitplaats, de derde die van het geschiktste dier behelst.
Wanneer iemand zich verwonderde, zegt de Schrijver, dat een en hetzelfde geneesmiddel onbepaald voor al de ziekten van een orgaan of stelsel wordt aangeprezen, moet hij zich slechts herinneren, dat men, veel laauw water bij koud water voegende, het laatste laauw maakt, en dat hetzelfde gebeurt, wanneer men laauw water bij zeer warm water voegt.
Zangvogels stellen het strottenhoofd, de luchtpijp en de longpijpen voor. Nachtegalen waren dus eene goede remedie voor de heesche kelen van de aanheffers van wapenkreten en bezwaren. Och, mogten zij er wederom zingen van leeren!





{==583==} {>>pagina-aanduiding<<}

Ik bemin u meer dan mijn eigen leven.

(Vervolg van bl. 482.)

5.

Freule bertha genoot den besten welstand, en zoo wel hare ziekte, als het voorgewend vreesselijk doodsgevaar, waren niets dan voorwendsels, ten einde de trouw van adolph te beproeven. De vooronderstelling van eene naauwe betrekking des Jonkers tot eene der Freules van den huize s. strekte ten voldoenden grond, om te onderzoeken, of hij volharden zoude, zijne geliefde, tot in den dood, getrouw te zijn. Genoegzame opening van zaken en eene rijke belooning hadden de eerwaarde vaders bewogen tot medewerking met de Freule en hare vertrouwde, en met een vurig verlangen zagen laatstgenoemden den uitslag van hare zoo kunstiglijk overlegde onderneming te gemoete.
Pater ignatius bragt haar hiervan de meestgeruststellende tijding. Alles was geheel naar wensch afgeloopen, en de Jonker had, met den geheimzinnigen doek op de ontbloote borst, het klooster verlaten.
Nu gloeide bertha het hart van verrukking; want nu wist zij, dat rudolph haar meer dan zijn eigen leven beminde. o, Hoe streelde het haar, eenmaal, in later en gelukkiger dagen, het geheim aan haren hartvriend te zullen kunnen mededeelen! want ook het meisje dacht, in de bedwelming harer blijdschap, alleen aan hunne onderlinge liefde, geenszins aan de vijandschap der wederzijdsche ouders van haar en haren dierbaren rudolph.
De sombere winterdag deed deze aangename droomen niets van derzelver betooverende kracht verliezen. De zielerust, welke bertha, wier liefde thans zoo heerlijk bekroond was, bij dit alles genoot, was in het oogloopend afstekende bij de gesteldheid des dampkrings buiten de muren van den vasten burg. Afwisselende buijen hadden, den geheelen dag, het licht der zon doen tanen; maar tegen den avond scheen de wind in hevigheid toe te nemen, en omstreeks middernacht brulde een vreesselijke storm uit het zuidwesten, met hagel en jagtsneeuw vergezeld.
Bertha hoorde dat gegier der winden niet, in haren gerusten en onafgebroken slaap; en teen zij des morgens ont-
{==584==} {>>pagina-aanduiding<<}
waakte, naar het venster trad, en den stormwind hoorde loeijen, dacht zij: ‘Ook zoo loeide de storm in mijn binnenste; dan zijn geweld is door eene aangename en streelende kalmte afgewisseld.’

6.

Rudolph's slaap was minder gerust, en werd meer afgebroken; geenszins ter zake van den storm, welke daar buiten gierde; maar de onrust in zijn binnenste en de vrees voor het leven zijner geliefde ontroofden hem het zoet genot der rust. Zijn geloof aan de verzekering van Pater bernardus werd meer en meer verzwakt, zonder dat hij hiervoor stellig beslissende en zamenhangende redenen wist te geven; het kwam hem gedurig helderder voor den geest, dat hij de redding van bertha in den weg der gewone, door de Voorzienigheid verordende, middelen behoorde te zoeken. En de togt naar den beroemden Arts berengarius bleef eene besliste zaak.
Zoodra het derhalve dag was geworden, verliet rudolph het slot; hij zette zijnen togt, hoezeer ook door den woedenden storm vertraagd, met ijver voort, en welhaast bereikte de Jonker de boorden van den snelvlietenden, hooggezwollen en met eene menigte van zware ijsschotsen bezetten IJssel. De gewone veerman stond aan den oever.
‘Wolter! ik wenschte aan de overzijde der rivier te zijn.’
‘Ik wenschte dit ook, Jonker! maar het is heden onmogelijk.’
‘Onmogelijk, wolter? Kom, kom; maak de aak los! in een oogenblik zijn wij er over.’
‘Wilt gij in uw' dood gaan, Jonker? Zie eens dat kruijen der ijsschotsen, in het midden van den snelvlietenden stroom! Sinds dertig jaren was de rivier nimmer zoo gevaarlijk. Laat u door een oud man gezeggen, Jonker!’
‘Wat? gezeggen, wanneer er een menschenleven aan hangt!’
‘Twee menschenlevens, genadige Jonker! het uwe en het mijne.’
‘Wie spreekt van uw leven, of het mijne, wolter? Nog eens - maak de aak los!’
‘Jonker! dat is God verzoeken! denk aan uwen ouden, grijzen vader!’
‘Ik weet, waaraan ik te denken heb. Maar, indien gij

{==585==} {>>pagina-aanduiding<<}
te traag of te vreesachtig zijt, wolter! dan steek ik alleen de rivier over; vaarwel!’
Rudolph trad naar den oever, en begon het vaartuig los te maken, toen de oude, getrouwe wolter op eens naast hem stond: ‘Jonker! indien gij dan volstrekt in den dood wilt gaan, zoo wil de oude wolter u vergezellen, er kome van wat er wil; maar ik herhaal nog eens, het is God verzoeken!’
Rudolph had intusschen de touwen losgemaakt, zonder een woord te spreken, en sprong in het ranke vaartuig, alleen tot den ouden veerman zeggende: ‘Wolter! dat moet nu zoo zijn.’ Wolter volgde hem, schudde het hoofd, maar zweeg, en scheen binnensmonds eene soort van gebed te prevelen.
De aak was nog niet verre van den oever verwijderd, toen eene geweldig groote ijsschol, door den snelstroomenden vloed met onweêrstaanbare kracht voortgestuwd, de boot bereikte, onderschepte, kantelen en omslaan deed. Wolter en rudolph beiden sloegen in het water; maar, beiden in de zwemkunst bedreven, poogden zij, al zwemmende, het land te bereiken: dit gelukte wolter gedeeltelijk; maar rudolph was niet in staat, om den snellen stroom der rivier te boven te komen, en het scheen, dat hij, welhaast zinkende, met den stroom geheel zoude wegdrijven, daar de oude man onvermogend was, om hem te redden.
Maar zie! daar schiet op eenmaal uit eene boerenhoeve, aan den oever der rivier, een jongeling, forsch van gestalte en kloek van leest. Zonder zich te beraden, springt deze in den stroom, nadert, met inspanning van alle zijne krachten, den reeds magteloos zinkenden rudolph, grijpt hem, en, zich toen behendig keerende, heeft hij het geluk, met den schier geheel bewusteloozen jongeling den oever te bereiken, bijna gelijktijdig dat de oude wolter aldaar het behoud van zijn leven vond.
Terwijl dit alles voorviel, was eene kleine afdeeling ruiters den oever genaderd, en allen staarden met belangstelling naar den uitslag eener zoo hagchelijke onderneming, toen de edelmoedige Ridder met zijnen geredden buit den veegen dijk genaakte. De bevelhebber der ruiterbende, een man van ongeveer zestig jaren, steeg af van zijn paard, hetzelve der zorge van een' zijner knechten bevelende, en stapte haastig naar de plaats, waar zich de drenkeling en zijn redder bevonden. Wolter naderde insgelijks, in de verte.

{==586==} {>>pagina-aanduiding<<}

De oude ruiter bereikte juist de plaats, toen de edelmoedige redder den bewusteloozen rudolph op het drooge getrokken had, de nadering des geharnasten vreemden niet bemerkende, daar hij den rug naar die zijde gewend had; men oordeele derhalve over zijne verbazing, toen hij, eensklaps, achter zich, op een' hartbrekenden toon, hoorde uitroepen: ‘Rudolph! mijn zoon!... Hemel! rudolph! mijn zoon!’ Onwillekeurig rigtte de wakkere jongeling zich op, en zie! de oude Baron van k. stond, in volle wapenrusting, voor hem.
Beiden staarden elkander eenige oogenblikken aan, zonder te weten, wat te zeggen, toen de oude wolter op hen toetrad.
‘Dank God voor deze redding, genadige Heer!’ sprak wolter. ‘Maar, wat zien mijne oogen? - Wonderlijk, edele Heer! zijn de wegen der Voorzienigheid! want gij hebt, naast God, het leven van uwen zoon aan Jonker otto van z. te danken.’
De oude Baron fronste op deze woorden zijne zware wenkbraauwen, en zag otto aan. Deze sloeg de oogen beurtelings op hem en op den door hem geredden rudolph, dien hij nu voor den zoon van den vijand zijns vaders herkende: een vuurgloed verwde zijne kaken, dan hij zweeg; maar de grijsaard, zich herhalende, hernam met eene vaste stem: ‘Dat is Gods vinger!’
Meerdere lieden waren inmiddels toegesneld, en met derzelver hulp bragt men den drenkeling naar de naastbijgelegene woning, waar hij van lieverlede het bewustzijn wederkreeg; en nu werd de terugtogt naar den huize k. spoedig ondernomen. Ook Jonker otto kon zich, hoe ongaarne, niet verschoonen, de ruiterbende te volgen; want hij bevond zich in de magt zijner vijanden, en getroostte zich zijn lot.

7.

Onder den weg werden er weinige woorden gewisseld; maar naauwelijks waren de ons bekende personen op den burg aangekomen, en was de noodige zorg ter verwisseling van behoorlijke kleedingstukken gedragen, toen de oude Baron adolph den Jonker otto voor zich liet ontbieden, en hem op de volgende wijze aansprak: ‘Zonderling zijn de raadsbesluiten der Voorzienigheid, mijn zoon! en wij, wat zijn wij anders dan werktuigen in hare allesbesturende hand?

{==587==} {>>pagina-aanduiding<<}
Zoo immer, dan heb ik dit dezen dag ondervonden. Van uwen togt, door mijne lieden, onderrigt, besloot ik, indien mogelijk, uwen persoon in mijne magt te krijgen, in de hoop van door dien stap eindelijk paal te stellen aan de gedurige strooptogten, die mijne arme leenmannen slechts berooven van hetgeen de krijg hun nog gelaten had. Ik heb u gevonden, Jonker otto! maar als den edelmoedigen redder van mijnen eenigen zoon, van mijnen dierbaren rudolph!’
‘Ik heb niet geweten, dat hij, dien ik redde, uw zoon was,’ viel otto bedaard, doch met waardigheid in.
‘Gij hebt uwen evenmensch gered, - gered met gevaar van uw eigen leven, en zulk eene edelmoedige daad vordert eene edelmoedige belooning. Gij zijt vrij, Jonker otto! Vertrek naar het slot van uwen vader. Ik zelf zal u tot op het grondgebied uwer goederen geleiden, nadat gij van mijnen zoon afscheid zult genomen hebben. Gij moet onverzeerd tot de uwen terugkeeren, en uwen vader de verzekering overbrengen, dat ik voortaan, uit erkentenis voor uwe edelmoedigheid, elken strooptogt op ulieder grondgebied aan de mijnen ten strengste verbieden, en elke overtreding voorbeeldig straffen zal.’
De grijsaard, deze toespraak geëindigd hebbende, geleidde Jonker otto naar het vertrek van zijnen zoon, en, de beide jongelingen alleen latende, verwijderde hij zich.
Rudolph had zich op een rustbed nedergelegd; want een aanval van koorts had hem hiertoe, zijns ondanks, verpligt. Toen otto binnentrad, rigtte rudolph zich op van zijn leger, en zeide met de innigste deelneming: ‘Hoe zal ik u danken, mijn edelmoedige redder?’
‘Ook gij zoudt mij, in gelijke omstandigheden, gered hebben. Maar, Jonker! laat ons daar niet verder over redewisselen. Zeg mij liever, zoo dit zijn kan, wat u bewoog, onder zulke schrikwekkende omstandigheden, den wanhopigen togt over de rivier te wagen. Ik zag het met ontzetting, toen gij, met den ouden wolter, van wal staakt.’
Door deze vraag geraakte rudolph in eene verwarring, waaruit hij zich niet beter wist te redden, dan door het geven van het ontwijkend antwoord: ‘Dringende bezigheden vorderden mijne tegenwoordigheid aan de overzijde der rivier.’
Otto, vermoedende dat hij welligt te veel gevraagd had,

{==588==} {>>pagina-aanduiding<<}
hernam daarop spoedig: ‘Ik hoop slechts, dat dit ongeval van geene verdere nadeelige gevolgen zijn zal, Jonker! en het verheugt mij, dat ik, ofschoon u niet herkennende, het werktuig te uwer redding op dezen dag geweest ben.’
Onder deze korte redewisselingen, verlangde rudolph niets vuriger, dan eenig berigt aangaande zijne geliefde bertha te bekomen; dan de toestand van zijn gemoed was, in deze oogenblikken, niet geschikt, om de beste middelen te kiezen, welke in staat schenen, hem tot zijn doel te geleiden. Rudolph besloot derhalve, liever niets te vragen, dan het geheim te verraden, hetwelk hem boven alles dierbaar was. Dan, wat zijn onze besluiten, wanneer zij niet door het verstand, maar door het gevoel bepaald worden? Dit ondervond rudolph in deze oogenblikken; want, geheel werktuigelijk zijne hand in den boezem stekende, ontdekte hij plotselijk, en tot zijne groote verbazing en smart, dat hij het onderpand van het leven zijner geliefde, den geheimzinnigen halsdoek en de heilige Reliquie, niet meer de zijne konde noemen. Het verlies van een zoo dierbaar kleinood bragt den jongeling in een' staat van verwarring en besluiteloosheid, waarvan hij de uitwerkselen niet wederstaan konde. Hij begon te beven, en zijne tanden klapperden. Jonker otto hield dit voor eene verheffing van koorts.
‘De koorts schijnt sterker te worden,’ sprak otto; ‘uw Heer vader behoorde morgen vroegtijdig naar Z. om den beroemden Arts berengarius te zenden.’
Deze uitdrukking deed rudolph besluiten, zijn hart eenige verligting te geven door eene zijdelingsche toespeling, ten gevolge waarvan hij eenige meerdere opheldering hoopte te verkrijgen.
‘Zegt gij niet, om een onzer lieden naar berengarius te zenden? Ach, Jonker! de Hemel beware den bode voor het lot, dat mij, zonder uwe edelmoedige tusschenkomst, zoude getroffen hebben! Ook ik wilde dien Geneesheer raadplegen over den toestand van een zeer bemind voorwerp; maar ach!’.... Hier zweeg hij op eens stil.
Otto wilde weder antwoorden; maar de oude Baron, in het vertrek tredende, berigtte den Jonker, dat zijn paard gezadeld, en het geleide gereed stond. De beide jongelingen namen een hartelijk afscheid, hetwelk beiden, om verschillende redenen, hadden gewenscht te verschuiven.

(Het vervolg en slot hierna.)


{==589==} {>>pagina-aanduiding<<}

Blijft in uw land!

‘Aan den Redacteur der Vaderlandsche Letteroefeningen.

Mijnheer!

Onlangs kwam mij, toevallig, onder het oog een dier met logens opgevulde berigten over Holland, geschreven door een' bovenlander, die, hoezeer geen grasmaaijer, zonder eenig vermogen naar Holland kwam afzakken, om er, even als zoo velen zijner ondankbare Landgenooten, hunne fortuin te maken, en daarvoor het Land en deszelfs al te gastvrije Bewoners, waaraan zij alles verschuldigd zijn, te bespotten en te beschimpen. (*) Ik nam er het volgende uit over, zend U zulks ter plaatsing, en blijf,’ enz.
- ‘Aan een' slagboom op den weg werd mij geld afgevorderd; en op mijne vraag waarvoor, kreeg ik tot bescheid: “Voor het Tollhaus!” - Zoo moeten dan hier te lande de reizigers de gekken onderhouden.’
‘In een' winkel te Arnheim [Arnhem] vernam ik naar een goed Gasthaus. [De Mof bedoelde eene herberg.] Men begreep mij niet; en eene mooije jonge vrouw, rood en rond als een Stettinsche appel, scheen mij te beklagen, dat ik aldaar in 't geheel geene bekenden had. Naderhand vernam ik, dat Gasthaus hier eene soort van Hospitaal beduidt; en dus moet het deze onnoozele menschen vreemd in de ooren hebben geklonken, dat ik voor mijzelven eene plaats in een Hospitaal wilde bespreken.’

Ik voeg hier nog nevens, Mijnheer, hetgene ik bij zekeren maximiliaan löwenthal vond, in eene Reis, te Weenen 1825 gedrukt: ‘De Hollandsche kerken (te Amsterdam), hoe groot zij ook zijn, hebben niets verhevens of schoons. Men denkt in deze zalen (Hallen) veeleer aan zindelijk onderhoudene kinderkamers (Kinderstuben), en verliest te eenemaal alle behagen in dezelve, wanneer men iedereen daar, met den hoed op het hoofd, als in een koffijhuis, ziet rondloopen. Ik zag inderdaad in zulk eene kerk drie oude vrouwen, welke daar eene koeler en aangenamer woning, dan hare eigene, schenen te zoeken, en van welke ééne regt op

{==590==} {>>pagina-aanduiding<<}
haar gemak zat te naaijen.’ - ‘Men heeft hier een' Franschen en een' Hollandschen, des winters ook een' Duitschen schouwburg, welken laatsten men, vreemd genoeg, niet Duitsch, maar Hoogduitsch noemt; waardoor men, naar het schijnt, zelve te verstaan geeft, dat men de landstaal, en wel met regt, slechts voor een plat en bedorven Duitsch houdt.’
Blijft in uw land!
N.

Uittreksel uit het woordenboek der Jezuiten.

Addéren. Na de substractie de rekenkunstige bewerking, welke de Jezuiten het beste verstaan.
Bajonet. Puntige en onweêrstaanbare bewijsreden, door middel van welke de Jezuiten zonneklaar betoogen, dat men ongelijk heeft, wanneer men anders denkt dan zij.
Bankeroet. Eerlijk en gemakkelijk middel, om zijne schulden te betalen en fortuin te maken.
Bekeeren. Zie Neêrsabelen.
Biecht. Vernuftig middel, om te weten te komen, wat er in de huizen omgaat, en om erfenissen te ontfutselen.
Frankrijk. Wingewest der Pauselijke Staten.
Gendarmes. Lijfwacht van het Jezuiten-korps.
Geweten. Dat eens Jezuits is van den stevigsten aard, en kan zelfs een' moord verduwen, als eene zeer vergeeflijke zoude.
Hart. De Vaders des Geloofs bewijzen, dat men zonder hetzelve kan bestaan.
Kanon. Een werktuig, door lodewijk den XIVde ultima ratio regum genoemd, en als zoodanig ook bij de Jezuiten erkend. Wat toch, inderdaad, bezit meer overredingskracht dan een kogel, die, in één oogenblik, tien ongeloovigen het stilzwijgen kan opleggen?
Koopwaar. Zie Religie.
Missie. Militaire wandeling.
Parijs. Hulpkerk van Rome.
Seminarie (Jezuitsch). Eene soort van barak, waar men de exercitie van den soldaat aanleert: de lading in twaalf tempo's en het koraal; de sabel en het wierookvat, enz. enz.
Vergeven. Oud woord, dat de Jezuiten pogen te doen doorstrijken in het Dictionnaire de l'Académie.
Vernederen. ‘Wie zichzelven vernedert, zal verhoogd worden,’ zegt het Evangelie. Dit is het éénige voorschrift

{==591==} {>>pagina-aanduiding<<}
van het Goddelijk boek, hetgeen de Jezuiten steeds in praktijk hebben gebragt. De Paussen, die zichzelven de knechten der knechten van God noemen, zien zich eene driedubbele kroon op het gewijde hoofd gedrukt; en de Jezuiten, die zich zoo klein gemaakt hebben, ten einde Frankrijk binnen te dringen, zijn alreeds de meesters van dat Rijk geworden.
Volk. Weide der Jezuiten.
Weldadigheid. Woord, door voltaire geschapen, en gevolgelijk bij de H. Vaders in afschuw: de tegenzin, dien zij van dit woord hebben, strekt zich tot de zaak zelve uit.





Nieuw-Griekenland aan de vrienden van Oud-Griekenland.


	III.
Gij hebt zoo veel geschreven, gezongen en gezeid, 
Geprezen en bewonderd, bejammerd en beschreid; 
De namen onzer vadren, wat klinken zij niet schoon! 
Zij passen allen volken, in lof- en jubeltoon; 
En woudt gij doen ontvonken voor vrijheid, roem en eer, 
Gij haaldet uit onze oudheid de brandstof keer op keer; 
Dat vuur, dat, onder de assche, nog smeult in stillen gloed, 
En puinen, die eens dronken 't Helleensche heldenbloed. 
Wat heeft u thans, gij volken! zoo schuw en bang gemaakt? 
De geest, door u bezworen, uit diepen nacht ontwaakt, 
Hij rijst in de oude grootheid, en reikt u zijne hand: 
Herkent gij 't dan niet weder, het vrije Griekenland? 
De vonken onder de assche, door u vaak omgewoeld, 
Die vonken, welker gloed gij vaak in u hebt gevoeld, 
Zij slaan, met lustig blaken, in breede vlam omhoog: 
Kleinmoedigen! gij ziet het, en schrik sluit u het oog! 
Helaas! zoo hebt gij, vrienden; met namen slechts gespeeld, 
En, met een ramlend raatlen, in 't kinderspel gedeeld! 
Die tijd is thans verstreken; er is genoeg gezeid, 
Geprezen en bewonderd, bejammerd en beschreid. 
Wat toeft gij bij 't voorleden van d' ouden heldentijd? 
Keert weder, hoogverrukten! - die baan is al te wijd. 
Het oude is nieuw geworden, 't voorledene u nabij; 
Wat gij zoo lang gedroomd hebt, staat werklijk aan uw zij'; 
Gij sluit het huis en harte, en 't klopt aan beide luid: 
Zegt, ziet het er dan anders, dan gij het droomdet, uit? 

Naar wilhelm müller.

j.w. ijntema.


{==592==} {>>pagina-aanduiding<<}

De broedermoorder.

Eene ware Gebeurtenis.


Dieu sit du repentir la vertu des mortels. 
voltaire, Olympie. 

Na een verblijf van twee jaren te Kanton, werwaarts handelzaken mij gebragt hadden, keerde ik naar Europa terug met het fraaije Hollandsche vaartuig, de Willem, met thee en konzenilje voor Antwerpen geladen, wanneer een ontzettende storm ons buiten onzen koers wierp, en gedurende twee dagen ons onafgebroken teisterde. Wij ontsnapten echter gelukkig de gevaren van het verschrikkelijkst onweder, en, toen het voorbij was, bevonden wij ons op de hoogte van Port Jackson, eene der beste ankerplaatsen van de kolonie Botanybaai; en wij besloten dezelve binnen te loopen, zoo wel om leeftogt op te doen, als om de schaden te herstellen, welke ons schip in den storm had bekomen. Nieuwsgierig om de zeden van de bewoners dier kolonie te leeren kennen, menschen, te eenemaal van de Europesche beschaving uitgesloten, daar dezelve grootstendeels bestaat uit Engelsche veroordeelden, liet ik mij aan wal zetten. De stad Sydney schijnt mij niet onwaardig, de aandacht van elken reiziger te vestigen. Eene vrij talrijke bevolking, welke in zekere ruimte gezeten schijnt; zindelijke straten, versierd met behagelijke winkels, trokken mijne opmerking; maar bovenal bewonderde ik den rijkdom der natuur in dit gewest, veelligt het fraaiste ter wereld. Welk een krachtige plantengroei! welk eene verscheidenheid in de voortbrengselen van dezen zoo vruchtbaren grond! - Op zekeren dag dwaalde ik langs den zoom van een dier trotsche, ongerepte wouden, antieke gedenkstukken van de oudheid der aarde, tijdgenooten misschien van derzelver schepping. Ik deed eenige geweerschoten; en het vreedzaam gevogelte, dat welligt nooit het geluid der ontploffing van een vuurwapen had gehoord, wachtte den dood af, bijkans zonder te vlugten. Eenige Antilopen rezen, mij ziende, op, en verwijderden zich langzaam. Alles verkondigde in deze
eenzaamheid de diepste kalmte; men zag, dat de mensch nog niet tot dáár was doorgedrongen. Ik kuijerde, in gedachten verzonken, in eene zoete mijmering als verzwolgen, en bemerkte niet, dat ik verdwaald was. Vergeefs

{==593==} {>>pagina-aanduiding<<}
wendde ik mijne blikken naar alle kanten, in de verte een herkenningspunt zoekende; vergeefs trachtte mijn oor den stap eens reizigers op te vangen: doodstilte heerschte in deze onmetelijke bosschen. Ongerustheid begon mij te bevangen, toen een man van ongeveer dertig jaren voor mijn gezigt verscheen. Zijne door de zon gebruineerde gelaatstrekken en forsche armen kondigden sterkte en gezondheid aan. Hij sprak mij terstond aan in het Engelsch; maar, ziende dat ik die taal niet voldoende magtig was, vervolgde hij het gesprek in het Fransch, waarin hij met veel gemakkelijkheids zich uitdrukte. Nadat ik hem mijne verlegenheid had medegedeeld, zeide hij: ‘Laat mij u naar mijne hut geleiden, Mijnheer! en u daarna den regten weg wijzen.’ Ik aanvaardde dit heusch aanbod; en zoo kwamen wij weldra aan eene woning, die er zeer wel uitzag, en omringd was van met zorg bebouwde velden, wier vruchtbaarheid rijkelijk scheen te beantwoorden aan de hoop en vlijt des bebouwers. Eene jonge vrouw, te midden van eenige kinderen, bezorgde de huishouding, en onthaalde mij op zuivel en vruchten; en, toen de eerste trek voldaan was, sprak mijn gastheer: ‘Ziedaar alles, wat een ongelukkige veroordeelde u vermag aan te bieden! Ik zelf ben een groote misdadiger. Zie in mij een broedermoorder!.... Geboortig van Southampton, waar mijn vader nog een' regeringspost bekleedt, trof mij het ongeluk van het voorwerp te zijn van deszelfs afkeerigheid, ter gunste van een' ouderen broeder, dien hij met de volheid zijner liefde als overlaadde. Jaloezij vermeesterde mijne ziel, en, op zekeren dag, - dag van jammer! - ten gevolge van eene hevige woordenwisseling, bragt ik hem, zonder moorddadig opzet, een' slag toe.....’ Hier vatte de vrouw de handen van haren echtgenoot, drukte dezelve teederlijk in de hare, en wischte hem het zweet van het voorhoofd en de tranen uit de oogen. - ‘Om kort
te gaan, ik werd veroordeeld en gebannen. De dood scheen mij verkieslijk boven zulk eene straf; doch, ik bedroog mij: ik heb eene gezellin gevonden, wier liefde en goedheid mij, en de kinderen, die zij mij schonk, van nieuws aan het leven verbinden. De velden, die gij hier ziet, zijn toereikend voor onze behoeften, en ik hoop door berouw en pligtsbetrachting mijne misdaad in het einde te verzoenen.’ - Ik sleet den avond bij dit gezin; ik schroomde geenszins, onder het dak te vernachten van een' gevonnisde van Botanybaai, en ik sliep

{==594==} {>>pagina-aanduiding<<}
zelfs zeer gerust. Des anderen morgens, nadat ik mijne erkentelijkheid voor een zoo gul en vertrouwelijk onthaal in dit afgelegen verblijf aan de kinderen had betoond, keerde ik naar Sydney terug, onder het geleide eens broedermoorders!




Anekdote, rakende Talma.

Op zijne eerste reis naar Rouaan, werwaarts hij zich per diligence begaf, trachtte het gezelschap het doel dier reize uit te vorschen, tot dat talma ten laatste, voor een oogenblik zijne gewone zedigheid vergetende, gemelijk zeide, dat hij den Rouaneren iets ging laten zien, wat zij nooit gezien hadden. Een Heer, vuur vattende op dit gezegde, verlangde te weten, waarin dat wonder bestond; doch talma ontweek zulks, en verzaakte zijnen naam. Men kwam nu weldra ter plaatse, en scheidde koel. Des anderen daags was de schouwburgszaal stikkend vol. Elk beijverde zich om het zeerst, om den Franschen roscius toe te juichen (hij speelde manlius); maar naauwelijks had het handgeklap hem vergund te spreken, of een scherp fluitje, dat uit de voorste loge kwam, deed zich hooren. Talma, verbaasd, hield op, en vroeg, waardoor hij het ongeluk had te mishagen. ‘Het heeft niets te beduiden,’ sprak nu eene stem zeer bedaard; ‘vervolg! Gij zijt gekomen, hebt gij zelf gezegd, om ons iets te doen zien, wat wij nooit gezien hebben; en wij, wij doen u iets hooren, wat gij nooit gehoord hebt. De Rouaners beloonen de verdienste en straffen den trots.’ Een algemeen handgeklap van alle kanten verving den spreker, den stempel drukkende op hetgeen genoemde Heer had gezegd; want hij was het, in wien talma vervolgens een' man van aanzien kennen leerde, die zijn ijverige en hartelijke vriend werd.

De snedige Parijsche kwakzalver.

Overeind staande in eene kales, met een bestoven paard er voor, hield een kwakzalver, op eene kermis in eene der landsteden, voor de verzamelde menigte, welke hem omringde, de navolgende rede:
Mijne Heeren en Dames! Met verlof van den Maire, heb ik de eer, u aan te kondigen, dat ik een bloedverwant ben

{==595==} {>>pagina-aanduiding<<}
van den vermaarden Nostradamus; maar dat, hoezeer min bekend dan hij, mijne kennis veel grooter dan de zijne is. Gij zult misschien zeggen, dat het mij niet fraai staat, mijnen eigen' lof te vermelden; maar, onbekend te dezer stede, ben ik verpligt, mij van eene taak te kwijten, die niemand nader is dan mij, en van welke ik mij beter dan iemand kan kwijten, naardien niemand beter dan ik zelf over mijne bekwaamheden kan oordeelen. Gij moet dan weten, dat ik, al de vier werelddeelen bezocht hebbende, zeer buitengewone ontdekkingen heb gedaan. Ik heb een' geestrijken drank uitgevonden, die aan de jongedochters verstand, aan de rijke lieden eetlust, aan de bloodaards moed, aan de oude vrouwen nieuwe jeugd, aan de mannen geduld vermag te schenken. Gij moet alverder weten, Mijne Heeren en Dames! dat het mij gegeven is, het voorledene te weten, hetgeen niet zeer ongemeen is, en ook het toekomende, hetgeen wel zeldzamer is, maar inderdaad veel gemakkelijker, aangezien men den tijd vóór zich heeft, om te bevestigen, of men wèl geraden heeft. Uit mijne wetenschap vloeit dus voort, dat mij niets onbekend is van hetgeen in deze stad omgaat; en het zijn inzonderheid de belangen van eenige weinige echtgenooten, welke mij herwaarts voerden. Ik weet, dat drie, en niet meer dan drie trouwelooze vrouwen zich bevinden te midden der menigte eerbare gehuwde Dames, welke ik de eer heb hier voor mij te zien; en ik wensch mijzelven geluk, voor eene zoo talrijke vergadering van deugdzame echtgenooten te mogen spreken. Ik weet ook, dat de Hemel, tot straffe der schuldigen, op den neus van derzelver echtgenooten eene kleine verhevenheid zal doen te voorschijn komen, welke aan heel de wereld de namen der drie misdadige vrouwen zal kenbaar maken. - (Hier bragten schier alle de aanwezige mannen, onwillekeurig, hunne hand aan den neus.) - Mij dunkt ik hoor een' kreet opgaan van de gehuwde mannen, die mij hooren. Inderdaad, het is uwe schuld niet,
beklagenswaardigen! en ik begrijp ligtelijk, dat gij weinig gediend zoudt zijn, met uwen neus gestraft te zien voor eene misdaad, die dezelve niet begaan heeft. Maar ik kan u voor het onheil behoeden, dat u dreigt. Bijaldien de drie schuldige echtgenooten zich bij mij gelieven te vervoegen, zal ik elk harer een doosje pillen ter hand stellen, welker gebruik den neus harer respective mannen zal waarborgen tegen het bewuste gevaar. Ziet hier mijn adres. Der Dames zij verwittigd, dat het vertrek, door mij bewoond, twee toegangen heeft, en dat men alzoo hetzelve kan verlaten, zonder gezien te worden.
Hier eindigde onze kwakzalver zijne rede, en verwijderde zich. Zijn ontwerp slaagde volkomen. Dien eigen avond ontving hij het bezoek, niet van drie, maar van een zeer aanzienlijk getal vrouwen, verwisselde tegen goud eene menigte doosjes pillen, welke hem niet zoo vele eenten kosteden, en verliet des anderen daags, vroegtijdig, eene stad, wier ligtgeloovige inwoners hij voor eene belangrijke somme gelds had opgezet.





{==596==} {>>pagina-aanduiding<<}

Amsterdamsche kermis.

Een Parijsch dagblad, l'Opinion, behelst het navolgende: ‘De Kermis van Amsterdam wijkt van de gewone af; 't is eene Kermis op zichzelve, of liever het zijn ware Saturnalia. Dáár vindt men niet de zeden en gewoonten van Braband en Vlaanderen; 't is het losbandig Rome! Men versta mij wèl! De hooge en de middelstand der zamenleving te Amsterdam zijn, op het stuk der zuiverheid van zeden, geenszins ten achtere bij andere groote steden (*); maar de mindere klassen zijn aldaar meer bedorven, dan ergens elders; derzelver schaamteloosheid is ontzettend, althans gedurende de Kermis. Om geloof te vinden in hetgene ik deswege wilde aanvoeren, acht ik het noodig, vooraf de daadzaak te vermelden, dat, te Amsterdam, niemand eene vrouwelijke dienstbode zou kunnen krijgen, indien men haar niet eenige vrije dagen (†) vergunde gedurende dit jaarlijksch feest. Maar, hoe besteden deze kuische Amsterdamsche dienstmeisjes deze gelukkige dagen van vrijheid! Elk harer, vergezeld van haren minnaar, (want het is eene schande voor haar, dien dag geenen minnaar te hebben; en zij, die van denzelven verstoken zijn, huren er eenen!) holt 's morgens langs de straten, en 's avonds verzamelen zij op de pleinen en markten, waar zij den nacht slijten met dansen en drinken. Hare zinnen, ontvlamd door den dans, het bier en den jenever, vervoeren haar tot elke soort van buitensporigheid. Eindelijk, bedwelmd door vermaak en drank, verlaat haar de
Rede. De gehuurde minnaar maakt niet zelden gebruik van deze gelegenheid, om haar, die zich aan hem toevertrouwde, van haar geld, hare sieraden, en somwijlen zelfs van een deel harer kleeding te berooven. Het tooneel, dat deze en gene plaatsen, des Dingsdags en Vrijdags ten 3 à 4 ure in den morgen in September, vertoonen, is inderdaad afzigtig; de Saturnalia zelve leverden veelligt geene walgelijker tafereelen op. Deze dienstmeisjes, na in eenen enkelen dag al hare spaarpenningen van een geheel jaar te hebben verloren, en na verscheidene uren, in den schandelijksten staat van dronkenschap, op de straatsteenen of stoepen slapende te hebben doorgebragt, keeren eindelijk tot hare Heeren terug, die niet zelden verpligt zijn, haar in de eerstvolgende Meimaand weg te zenden, den bijstand inroepende van lucina! Zij, wier dronkenschap zich bepaalt tot uitbundige vrolijkheid, begeven zich zingende huiswaarts, maar met zulk eenen nadruk, dat wij twee slapelooze nachten sleten in het Wapen van Amsterdam.’





{==597==} {>>pagina-aanduiding<<}

Mengelwerk.

Hollands schilderroem, beschouwd als een krachtig middel ter aankweeking en beoefening der kunst.

redevoering.

Door J. van Harderwijk, Rzn. (*)

Als redenaar opgetreden zijnde, om in dit uur deze plegtige feestviering te leiden, ontveins ik het niet, dat verschillende gewaarwordingen mijne ziel vervullen. Als ik overweeg, hoe gewigtig de taak is, die ik op mij neem, dan bevangt mij de vrees, dat ik deze aanzienlijke vergadering niet waardig genoeg onderhouden zal, en dat een te overijld genomen besluit, waartoe ons de eigenliefde te ligt verleidt, mijne vermetelheid maar al te veel zal openbaren, van de spreekbeurt te dezer gelegenheid geenen bekwamer redenaar te hebben overgelaten. De vriendelijke aanvrage, echter, mijner geachte Medebestuurders, en het genoegen, dat ik voor mij er in zag, om dit feest te besturen, heerschten over deze en vele andere zwarigheden, en de stap werd gedaan. Genoegen? Ja, M.H. Zelf in dit Genootschap onderwezen; zelf door verdienstelijke mannen, hier tegenwoordig, in het vak der kunst voorgelicht en aangemoedigd; als kind in het kunstlievend gezin opgevoed: de herinnering aan dat alles, thans levendig voor mijnen geest, bezielde en spoorde mij aan, om de taak met vrijmoedigheid op mij te nemen, zoo wel om de schatting mijner erkentenis aan dit Ge-
{==598==} {>>pagina-aanduiding<<}
nootschap te brengen, als om bij den wierook, dien wij, tot roem onzes vaderlands, op het altaar der kunsten wenschen te plengen, uw aller gevoel voor het schoone op te wekken. Voorzeker, den roem onzes vaderlands, en met denzelven dien van wetenschap en kunst te verheffen, is steeds een waardige, een heilige pligt; den roem van dat vaderland, waar zoo velen de fakkel der beschaving ontstoken hebben, - dat vaderland, waar, bij de heiligdommen, pallas en der Zanggodinnen gewijd, de tempel der Schilderkunst ook heerlijk prijkt, en, in vereeniging met hare zusters, priesters telt, die tot op dezen dag den roem der kunst en dien des dierbaren lands verhoogen. Is het boven alle tegenspraak, dat de Nederlanden verdienstelijke Staatslieden, schrandere Geleerden, dappere Legerhoofden en
Vlootvoogden hebben voortgebragt; niemand zal het ook ontkennen, dat hun kunstroem, tot verheffing van het schoone en goede, zich even schitterend toont, als hun krijgsmoed, in den strijd tegen heerschzucht en gewetensdwang, in zoo vele tijdperken onzer geschiedenis heerlijk uitblinkt; ja, even gelijk de duinen van Nieuwpoort en de oevers van den Teems steeds getuigen van hunne dapperheid en vrijheidsliefde, even zoo zijn de paleizen van Vorsten en Keizers de schouwplaatsen van de wonderen hunner kunst, welke den hoogen roem der vaderen staven, en toonen, dat onze paneelen dat schoonsheidsgevoel uitdrukken, hetwelk zich door waarheid en eenvoudigheid kenmerkt, en de natuur in al hare verhevenheid voorstelt. Hunne voorbeelden, M.H., hunne kunstwerken, hun ingeoogste roem moeten ons steeds voor oogen zweven. Ik wil u op dezelve wijzen, zoo wel om u met uwe verbeelding het gebied der kunst in te leiden, als om het edelst vuur in aller boezem te ontsteken, ter aankweeking en beoefening der zielverheffende Schilderkunst; en ik nam mij dus voor, staat makende op uwe toegevende aandacht, deze, tot feestelijk genot gestemde, vergadering bezig te houden met de beschouwing van Hollands schilderroem, als een krachtig middel ter aankweeking en beoefening der kunst.

{==599==} {>>pagina-aanduiding<<}

Het is waar, M.H., iedere blik, dien wij op de geschiedenis der Schilderkunst werpen, ieder meesterstuk, dat wij in de scholen, waar zij het gebied voert, aanschouwen, alles kan en moet ons aansporen tot hare aankweeking en beoefening. Het zij wij ons wenden naar dien klassieken grond, waar ieder voorwerp, waar geheel de Natuur den Hellenischen geest voor het schoone ontgloeide, waar dat poëtische in de beeldende kunsten uitblonk, dat den aanschouwer in den Jupiter van phidias en de Helena van zeuxis trof en verbaasde; het zij wij een' blik werpen op dat vaderland der kunsten, waar de michel angelo's, de da vinci's en titiaan's het oog des kunstenaars hielden opgetogen; of den Franschen bodem betreden, die le brun's, poussin's en le sueur's voortbragt; of der Duitsche school hare regten laten wedervaren; of, eindelijk, als paarlen aan de kroon der Vlaamsche, eenen rubbens en van dijk zien pralen: alles te zamen genomen, moet den vereerder van het schoone en verhevene opwekken, om de meesterstukken van zoo vele voortreffelijke kunstenaars te bestuderen en na te volgen. Maar, terwijl wij den welverdienden lof aan de kunsttafereelen van vreemden brengen, willen wij den roem der Hollandsche Schilderschool niet vergeten, die haren rang waardiglijk onder de Schilderscholen van Europa handhaaft. En zouden wij dien roem niet met geestdrift vermelden? Wij allen doen het gewisselijk met kunstliefde en vaderlandschen trots! En vraagt gij mij: waardoor onze Schilders dien roem verworven hebben, en waarom zij zoo zeer voorbeelden in de kunst en voorwerpen onzer beoefening moeten zijn? Ik wil deze vragen voor u beantwoorden, en wijs u
daartoe,
I. Op hunne getrouwe navolging der Natuur, het eerste en voorname doel der kunst.
II. Op het koloriet en bevallige van licht en bruin, dat in hunne tafereelen uitblinkt.
III. Op de verscheidenheid van onderwerpen, welke door onze Schilders behandeld zijn.
Gij gevoelt, M.H., dat het tafereel van Hollands

{==600==} {>>pagina-aanduiding<<}
schilderroem, naar de opgegevene punten voor te houden, slechts uit losse omtrekken bestaan zal, daar ik mij even min met afgetrokkene redeneringen als met wijdloopige bespiegelingen kan inlaten. Andere gelegenheden zijn daartoe ook geschikter: de feestredenaar wekt het gevoel en de verbeelding zijner hoorders op, om hunne harten tot waardige feestvreugde te stemmen. Het is dus geheel mijn oogmerk niet, om, bij de behandeling van het eerste punt, u, in het breede, met de gevoelens, door zoo vele wijsgeeren en geleerden over de navolging der Natuur ontwikkeld, bezig te houden. Het is toch de afmaling der geheele zigtbare schepping, zoo als zij zich overal en altijd aan onze zinnen voordoet; en de Schilder, zal hij het ware doel der kunst treffen, moet de Natuur kennen, bestuderen, en als op de daad betrappen; hiermede echter niet bedoelende, alsof er door hem niets anders zoude kunnen gedaan worden, dan de Natuur maar slaafs te volgen: neen! de Kunst heeft een gedeelte in haar gebied, waarin zij magtiger is, en de Natuur zelve overtreft; het is het denkbeeldige schoon, het Ideaal. Wij wandelen dagelijks in den uitgebreiden tempel der Natuur: haar volmaakt uit te drukken, is onmogelijk; maar door zamenvoeging, vinding, vergelijking en scheppend genic bereiken des kunstenaars voortbrengsels dat schoon geheel, waarin alles te zamen vloeit, wat op onze zinnen en hartstogten met nadruk werken kan, en ‘waartoe,’ gelijk een onzer achtingwaardige Medeleden met regt aanmerkt, ‘de Schilder diep moet trachten in te dringen in het gevoel van het Ideaal, om hetzelve in harmonisch verband met de Natuur te brengen, waardoor hij alleen den naam van Schilder, in den verhevensten zin des woords, kan verdienen.’ (*) Wij weten
het, M.H., die hoogste volkomenheid, welke door onze ziel gevormd, en door de meesterhand aan onze zinnen vertoond wordt, blinkt in die schoone gewrochten uit, welke ons tot de

{==601==} {>>pagina-aanduiding<<}
bloeijendste tijdvakken der Grieksche en Romeinsche kunst terugbrengen; het zijn de Antieken, waarin die denkbare verhevene schoonheid zigtbaar is, en welker beoefening den jeugdigen teekenaar niet genoeg kan worden aangeprezen. Wat winkelman, lessing en anderen over het nut van de beoefening dezer klassieke vormen aangemerkt hebben, brengt den Schilder op den veiligsten weg, en zal hem tafereelen doen leveren, waarin wij de Natuur, veredeld en door het Ideaal des kunstenaars bezield, op eene wijze zullen zien voorgesteld, waarbij eene bloote navolging steeds ver zal moeten achterstaan. En zulke tafereelen, wij zeggen het met geestdrift, zulke tafereelen heeft de Hollandsche Schilderschool geleverd! Moge de Italiaansche School die verhevene gedenkstukken der oudheid gezetter en getrouwer bestudeerd en beoefend hebben dan onze School, zij is dan ook minder van die slaafsche navolging te beschuldigen, welke soms in de werken der eerste doorstraalt; maar niettemin nam zij toch die heerlijke kunstgewrochten ten voorbeelde, voor zoo veel dezelve den Schilder tot modellen voor het ware en schoone kunnen en moeten dienen; doch bovenal zijn onze Schilders tot die zuivere bron teruggekeerd, waaruit voor Athene en Rome eenmaal de kennis van het ware schoon is voortgevloeid: de Natuur, de Natuur alleen was hunne leermeesteresse. Plaatst u voor onze verbeelding, en getuigt het, meesterstukken der kunst, door onze van de velden's, bergchem's (*), both's, ruisdaal's,
hobbema's en anderen vervaardigd! Ziet bij dezen landschap en stoffaadje in al hunne schoonheid afgebeeld. Aanschouwt bij genen, misschien wel meer dichterlijke dan eenvoudige voorstelling der natuur, maar toch in houding en groepering alles bevallig en rijk. Staart op dien zomerschen morgenstond, en ziet, hoe de rijzende zon het veld,

{==602==} {>>pagina-aanduiding<<}
met de paarlen des dauws verzilverd, overstraalt en leven schenkt; gebergte en geboomte, alles wordt langzaam, door den gloed des grooten wereldlichts, als in goud getooid; zonnig en warm lacht alles ons tegen. Vestigt uwen blik op dien heerlijken avondstond: een blaauwachtige nevel bedekt reeds de vlakte, waarop wij staren; lucht en water zijn in bevallige harmonie; bosch en heuvels dommelen in het verschiet al zachter en slaauwer weg, en gij roemt met mij de penseelsbehandeling van both, die ons niet alleen de Natuur in al hare schoonheid voorstelt, maar onze ziel tot bewondering en aanbidding van den grooten Schepper des Heelals opvoert. Ja, ruisdaal's landouwen, door kronkelende beken of helder schuimende watervallen ons verrassende; hobbema's boschrijke streken, die meesterstukken van den eersten rang, - alles (want wie kan eene volledige lijst van de kunstwerken onzer Schilders opgeven?) alles zegt het ons met luider stemme, dat, zoo lang het schoone en verhevene in de eenvoudige voorstelling der Natuur bestaan zal, ook deze stukken blijken zullen opleveren van de voortreffelijke verdiensten onzer Schilders. En, M.H., hoezeer hebben onze Meesters bovendien nog uitgemunt in de afmaling van bijzondere voorwerpen of uitwerkingen der Natuur! Ziet op de kabinetstukken van onzen gerard dou, op de werken van eenen van huizum, van weenix en anderen; staart..... Maar hoe! wat zien, wat hooren wij? Welk ontzettend tooneel treft daar ginds onze oogen? Ziet gij die opgeruide zee, die vreesselijke branding, dat koken der golven, die met storm en onweêr bezwangerde lucht? Aanschouwt gij die kiel, worstelende met het woeden der baren? Wie helpt de ongelukkigen, die van den ontheisterden romp de handen om redding uitsteken? Nog ééne rukvlaag, nog ééne stortzee, en allen zijn verloren! Ach, ontvlugten wij dit
ijzingwekkend oord, waar de geheele Natuur ons met siddering en angst vervult; of ijlen wij voort, om de wanhopige schepelingen te behouden!... Maar, Hemel! welk eene tooverroede houdt ons terug? Droomen of waken wij?

{==603==} {>>pagina-aanduiding<<}
o, M. H! het is de kunst, die ons betoovert; de kunst, die ons de Natuur in al hare indrukmakende verhevenheid voor oogen houdt; het is de onovertrefbare voorstelling van bakhuizen's genie, die ons verbaasd en met verstommende bewondering doet terugdeinzen! - Zoo zien wij de Natuur op doek en paneel herleven; en gij stemt het mij toe: Hollands schilderroem blinkt ook in dezen met onuitdoofbaren luister.
De tweede eigenschap, waardoor onze Schilders zoo zeer uitmuntten, zeiden wij te bestaan in het koloriet en bevallige van licht en bruin, dat in hunne tafereelen uitblinkt.
Wij weten, dat het koloriet die kennis is, welke den Schilder in staat stelt, om ieder bijzonder voorwerp met zijne eigenaardige kleur uit te dossen en voor te stellen, en een voornaam vereischte, om den aanschouwer de waarheid in plaats van het verdichte te doen gevoelen. De Venetiaansche School mag daarom op haren titiaan, tintoret en dergelijken roem dragen, welke allen, wegens den gloed en de kracht hunner kleuren, de bewondering des kunstkenners wegdragen. Maar, hoe hoogelijk wij ook deze eigenschap, in hunne werken uitblinkende, huldigen, velen hunner waren echter tot die volkomenheid niet geraakt, als waartoe onze Schilders gestegen zijn. Titiaan, die zulk een groot kolorist was, had zelfs dat juiste denkbeeld niet van de volkomene afwijking der tinten, welke de fijnste en onmerkbare vormen uitdrukken en zoo veel tot de waarheid bijdragen (*), als welke onze Schilders bezaten, en waardoor zij de Natuur en hare voorwerpen allerkunstigst en bevalligst hebben voorgesteld. Wij beroepen ons, tot staving van het gezegde, op hen, die de bijzondere en algemeene Schilderkabinetten beschouwd hebben; en zij zullen het erkennen, hoe volkomen onze kunstenaars door hun penseel de zinnen op het aangenaamste wisten te vol-
{==604==} {>>pagina-aanduiding<<}
doen. In teekening en ordonnantie hebben de Ouden voorzeker hoogen roem verworven; maar om aan de voorwerpen die juistheid en overeenkomst met de Natuur te geven, hiervan komt de kroon aan de Hollandsche Schilderschool onbetwistbaar toe. Beschouwt, M.H., de voortresselijke harmonie der kleuren in de kunstgewrochten van eenen metzu; merkt ze op in de
tafereelen van eenen van mieris, en, om slechts nog één' te noemen, bewondert ze in de werken van den meester des laatstgenoemden, in de stukken van den verwonderlijk uitvoerigen dou. Welk een overheerlijk koloriet in al deze tafereelen! Zonder dat de voorstellingen bont of hard worden, onderscheidt zich alles op eene eigendommelijke wijze. Zilver en beeldwerk, fluweel en wol, laken en linnen, alles komt met kracht en waarheid uit. Satijn en zijde, goud en juweel, alles is schoon geglansd; de kleur en het koloriet doet elk voorwerp naar zijnen aard glinsteren, schitteren en fonkelen. Fruit en gevogelte, alles, in de stukken dier Schilders voorkomende, kan met de natuur in frischheid en schoonheid wedijveren. En, M.H., dat alles nu bevallig gedaagd door schaduwpartijen, middeltinten en lichten, waardoor de ronding, vooruitkoming en wijking in de voorwerpen wordt daargesteld: voorzeker! dan bezitten ook wij onze correggio's en rafaël's; dan dragen de meesterstukken onzer Schilders ook den stempel van die verstandige schikking, van die kennis van de buigingen der lichtstralen, van die smaakvolle plaatsing van hoofdlichten, van die trapswijze vermindering van tinten, van dat ware en treffende, dat onze verrukking gaande maakt, en der kunst den hoogsten adel bijzet. Slaat die heerlijke werking gade in de voortbrengselen van de van huizums, teniers en ostades; bewondert ze in de tafereelen van eenen pieter de hooge. Waar is de uitwerking van het licht tressender, waar kunstiger, maar tevens natuurlijker, in zoo vele verschillende rigtingen uitgevoerd? Staart op de stukken, ons door het penseel van den shakespeare der Schilders, door rembrandt, gemaald.

{==605==} {>>pagina-aanduiding<<}
Aanschouwt den grijzen Simeon, zoo als hij in den tempel Gods de hoop der wereld in de bevende armen houdt. Ziet, hoe het licht, als in één brandpunt verzameld, zich op het hoofdvoorwerp bepaalt; en getuigt het, of de werking des geheels, voornamelijk door het licht en donker veroorzaakt, niet den diepsten indruk op uw gevoel en de sijnste gewaarwordingen uwer ziele maakt. Laat dan een Engelsche reynolds onzen dou, van mieris en slingeland als menschen beschouwen, wier geheele kunst zich tot het kleine, nette en lage bepaalt; make hij zijnen landgenooten diets, dat, bij de verhevene onderwerpen en figuren van rafaël en titiaan, de lompe kinkels van onzen ostade, teniers en brouwer naauwelijks mogen genoemd worden, - onze kunstgalerijen zijn in staat, zijne uitspraak te beschamen; en waar de Abt du bos getuigt: dat niets tooverachtiger is dan het licht en bruin onzer Schilders; dat de wolken in de Natuur niet beter onder elkander smelten, dan in hunne stukken, en dat zij wonderen met opzigt tot het licht en bruin hebben uitgevoerd (*); daar mogen wij trotsch zijn, dat wij de Natuur zoo naar waarheid aanschouwelijk kunnen voorstellen, en dat wij, hierin voor geene Italianen, Duitschers of Franschen behoevende achter te staan, te allen tijde de bewondering van het nageslacht zullen blijven wegdragen. Ja, M.H., ook hier roept gij het met mij in geestverrukking uit: Eere zij Hollands Schilderschool! door gloed van verwen, door de kracht en uitwerking harer tafereelen, spreidt zij haren
middagluister voor het oog der volken rond.
Wij hebben ook melding gemaakt van de verscheidenheid van onderwerpen, welke onze Schilders behandelden; en het is dit voorname kenmerk onzer School, dat wij, in de derde plaats, nog wat nader wenschen te beschouwen.
Gij herinnert u, M.H., dat wij reeds gesproken hebben van den onwaardeerbaar schoonen stijl der Antieken,

{==606==} {>>pagina-aanduiding<<}
en van de wijze, waarop deze door de Ouden bestudeerd is. Wij hebben op de nuttigheid van derzelver beoefening, voor den beeldenden kunstenaar, aangedrongen; en wij willen, van de verscheidenheid der onderwerpen, door onze Schilders behandeld, sprekende, niet beweren, alsof hierin het hooge doel der kunst gelegen zij. Voorzeker neen; maar, even gelijk men in de stukken, door de Italiaansche School geleverd, somwijlen wel iets kouds en hards aantreft, even zoo is het niet te ontkennen, dat er doorgaans eene zekere eentoonigheid in hunne werken heerscht. Het is waar, geheel de eerdienst des volks, en het oogmerk, om steeds door zinnelijke voorstellingen het godsdienstig gevoel op te wekken, bepaalde velen tot de afmaling van zoo vele heilige familiën en geschiedenissen, die wij nog in vrome verrukking als meesterstukken der kunst beschouwen; en wij bewonderen bovenal hen, die in het vak der Historie, dat groote tooneel voor de uitdrukking en werking der hartstogten, die schouwplaats, waar de Schilderkunst zich in al hare dichterlijke verhevenheid vertoont, hebben uitgemunt; terwijl wij de eenheid, de allegorische vinding in de werken van een' rafaël, guido reni en anderen met hooggestemd gevoel aanschouwen: maar buiten het historische vak, waartoe de kunstwerken dier Schilders voornamelijk behoorden, zijn er toch nog andere paden, welke de Schilder bewandelen, andere tooneelen, die hij bezoeken kan. De schoone verscheidenheid in de werken der kunst opent voor ons, even als de verscheidenheid in de Natuur, de rijkste bronnen van genot; en het zijn onze Schilders, de onze alleen, die in deze verscheidenheid en afwisseling den voorrang verworven hebben. Treedt de zalen in, M.H., waar de meesterstukken onzer kunstenaars zijn ten toon gesteld. Staat gij in dit heiligdom niet verbaasd over hetgeen uwe oogen aanschouwen? Is het niet, gelijk zeker Schrijver zegt, alsof wij ons bij het
binnentreden op eens in eene kleine, eigenaardige en door den mensch geschapene wereld bevinden? Hier zijn het klaverrijke weilanden; daar stille of stormachtige zeeën; ginds wintertoo-
{==607==} {>>pagina-aanduiding<<}
neelen, waar wij ons, bij de schoonste groepering, als ware het, te midden van het genoegelijke dezes jaarsaizoens verplaatst zien; elders staan wij stil bij maanlichten en stadgezigten. Nu bewonderen wij, als omgeven van al het gewoel des oorlogs, de hevige aanvallen van strijdende krijgslieden; dan weder staren wij op den moed onzer Vorsten, daar zij hunne zegepralende legers aanmoedigen in den strijd. Verder werpen wij den blik op zachter of vrolijker tooneelen. Stillevens en jaarmarkten, huisselijke bedrijven en luimige kluchten wenken ons ter aangename verpoozing. Hier zijn het weder pleisterplaatsen, renbanen, strooperijen of jagten, die onze aandacht boeijen; ginds is het de uitwerking van lamp- of kaarslicht; elders de gloed der zon, in al zijne kracht over het landschap verspreid. Daar kunnen wij ons niet verzadigen aan de beschouwing van dood of levend wild; terwijl het eigenaardige bijwerk van geweren, weitasschen, kruidhorens, en wat des meer zij, ons verbaasd doet staan over de kunst en waarheid, in alles doorstralende. Dan willen wij de bloemen, die zich in de fraaije marmeren of bronzen vaas bevinden, afplukken, of het vlindertje grijpen, dat er azend om henen fladdert. Ginds staan ze voor ons, de beeldtenissen onzer helden, en wij zien, naast den grondlegger onzer vrijheid, zoo menigen vaderlander pralen, die goed en leven voor het dierbaar erf der vaderen veil had; hier staan wij van eerbied doordrongen, terwijl wij het oog op de edele Maria, de Moeder onzes Heeren, vestigen, daar zij, alle woorden bewarende en overleggende in haar harte, al peinzende en met moederlijke verrukking haren Wonderzoon aanstaart; dáár, deze Heilige familie verlatende, wordt ons hart geroerd en geschokt bij het zien van
het lijden en de bespotting, welke Hij, de Hooggeloofde, die het land doorwandelde goeddoende, eenmaal onderging; ginds.... Maar, waartoe verder? Wij hebben de puikjuweelen onzer kunst bewonderd; en zeggen ook hier, met den Schrijver van Hollands roem in kunsten en wetenschappen: ‘Wij hebben rembrandt en van der werff gezien;

{==608==} {>>pagina-aanduiding<<}
wat zouden wij meer?’ Dat dan de pogchende vreemdeling bloze, en met schaamte onze kunstzalen verlate, die zou durven beweren, dat onze Schilders slechts onedele en lage hartstogten hebben afgemaald! De geschiedenis onzer kunst, de eer, hun en haar te beurt gevallen, getuigen, hoezeer Hollands kunstroem bij verschillende natiën verspreid, ja geheel Europa doorgedrongen is. Daarom bezochten de Vorsten en Grooten de werkplaatsen onzer Meesters; daarom werden onze kunstenaars met zoo veel geestdrift naar de hoven van Koningen en Keizers opontboden; daarom wilde een peter de groote zich door onzen bakhuizen laten onderwijzen; daarom ontzag catharina van Rusland geene duizenden guldens, om de kunstgewrochten uit de Hollandsche School te mogen bezitten; daarom werden sommigen onzer Schilders en hunne nakomelingen tot den Ridderstand verheven, met de beeldtenissen der Vorsten omhangen, en met kwartieren uit hunne wapenschilden begunstigd; daarom zagen wij den overweldiger der volken den tempel der kunsten, in zijne hoofdstad gevestigd, met onzen schilderschat verrijken; daarom werd, bij eene rangschikking der schilderijen in het Museum van de Louvre, de jonge Stier van potter als de zesde schilderij der wereld gesteld; terwijl Fransche trots, met naijver en spijt, de kostbare kleinooden moest wedergeven, toen, bij Neêrlands redding, het bevrijdingsfeest der kunsten werd gevierd. Voorzeker, M.H., in navolging der Natuur, in koloriet en bevalligheid van licht en bruin, in de verscheidenheid van tafereelen, door onze Schilders geleverd, in dat alles heeft onze School eenen roem verkregen, die door geene eeuw of geslacht verduisterd, maar gehuldigd worden zal, zoo lang het gevoel voor het schoone aan de menschelijke ziel niet
vreemd zal zijn.

Ja, Schilderkunst! uw roem blinkt schitterend ons tegen; 
De schoonste paarlen zien we aan uwe kroon geregen; 
En, welk een diadeem u op den schedel prijk', 
Geen is aan de onze in waarde en echten glans gelijk. 

{==609==} {>>pagina-aanduiding<<}

Rijz' dan de feesttoon luid! Stemt, kunstenaars, de snaren! 
Laat weêr uw citerklank harmonisch opwaarts varen! 
't Geldt Hollands schildereer, gehuldigd over de aard': 
Ze is 't golvend maatgeluid en 's dichters hymnen waard. 

Zoo hebben wij u dan, M.H., in eenige losse trekken, Hollands schilderroem voorgehouden. Is uw aller boezem niet vervuld met de zucht, om dien roem te handhaven, door de aankweeking en beoefening der kunst? Buiten twijfel wilt gij door bijdragen en voorbeeld medewerken tot vorming van kunstenaars, die den roem des vaderlands verhoogen, en hiertoe steeds eenen krachtigen prikkel vinden in de eer, eenmaal door onze Schilderschool verworven. Of hoe! zoude het ons genoeg zijn, den vreemdeling slechts te wijzen op de kunstvoortbrengselen onzer vaderen, zonder te toonen, wat wij tot instandhouding van den eens verkregen' kunstroem aanwenden? Zullen wij, door koelheid en nalatigheid, den kunsttempel, door onze voorouderen opgetrokken, laten vervallen, en zijne achtbaarheid doen verminderen? Of zullen wij niet liever, bij een onafhankelijk volksbestaan en het genot der vrijheid, die voedster der kunsten, de handen ineenslaan, om alles, wat Hollandsche kunst, en, thans zoo broederlijk vereenigd met hen, waar eens de zetel der Vlaamsche School gevestigd was, alles, wat Nederlandsche kunst is, aan te moedigen, vooral door onze kamers meer met de stukken onzer moderne Meesters, dan met de prentkunst van vreemden op te sieren? De roem onzer vaderen gebiedt het. En hier, M.H., in dit ons Genootschap, is de grond, dien wij kunnen bebouwen; hier de akker, waarin wij het vruchtbare zaad kunnen uitstrooijen; hier kunnen wij den jeugdigen kunstenaar de eerste loopbaan der kunsten inleiden. Doen wij het dan met ijver; en, terwijl wij alle vaderlandsche deugden aanprijzen, terwijl wij onze kinderen op de roemrijke bedrijven onzer helden wijzen, dat wij hun niet minder, met edelen trots, op de kostbare overblijfselen van vaderlandsche kunst het oog doen vestigen, om hun

{==610==} {>>pagina-aanduiding<<}
met geestdrift de baan der eere te doen instreven. En bovenal, zoude het ons gevoel niet streelen, om het edele voetspoor van den beminden Koning te volgen, wiens kunstliefde zoo zeer, alwat den Nederlandschen naam en roem verheffen kan, aanmoedigt en voorstaat? die nog dezer dagen een nieuw bewijs zijner bijzondere bescherming aan de kunstenaren in ons Rijk heeft willen geven, door het Besluit, waarbij eene aanzienlijke som wordt beschikbaar gesteld tot het aankoopen van zoodanige kunstwerken van levende Nederlandsche Meesters, die wezenlijke en erkende verdiensten bezitten, ten einde alzoo onder hen een', voor den voortgang der schoone kunsten, nuttigen wedijver te doen ontstaan (*); het voetspoor eens Konings, die de eer, aan het beroep des beeldenden kunstenaars verbonden, handhaaft en opluistert? die de borst onzer Schilders met de eereteekenen van verdiensten versiert, en door titels, hunnen schilderroem waardig, hen tot hoogen rang in het rijk der kunst verheft? Voorzeker, vereerders van het schoone en goede! werken wij, naar onze mate, mede met den eerbiedwaardigen Vorst, om dien geest van oorspronkelijkheid, steeds het eigendom onzer Schilderschole, te blijven bewaren; dan zullen wij niet angstvallig de toekomst aanstaren, maar, bij goeden smaak, bij liefde voor Vaderland en Koning, Hollands schildereer handhaven, en haar ongeschonden der laatste nakomelingschap overbrengen. En hier klimt de toon onzer rede, en wij zeggen het met heilige geestvervoering: nog is de beschouwing van Hollands schilderroem onzen kunstenaren ten krachtigen prikkel ter beoefening der kunst. Ziet, M.H., hoe de openbare Tentoonstellingen dit door de treffendste proeven bevestigen. Aanschouwt die rij van kunstgewrochten onzer hedendaagsche Meesters. Ziet, hoe ons Vaderland op den Ridder schotel, als op eenen
tweeden bakhuizen, bogen mag. Staart op de stukken van eenen pieneman, schelfhout, kruseman, van os, wonder, versteeg, verheijen, van der kooi en zoo vele anderen; en zij roeren onze harten door den tooverstaf hun-
{==611==} {>>pagina-aanduiding<<}
ner kunst. Ja, nog mogen wij den vreemdeling zonder schaamte onze Museums binnenleiden; het pand, door de vaderen geschonken, hebben de kinderen als een kleinood bewaard; en, als wij deze meesterstukken bewonderen, roepen wij met opgetogenheid uit: ‘Heil het Vaderland, dat op zoo vele verdienstelijke mannen roemen kan!’ En dat Vaderland, M.H., is het onze; dat geluk is ons deel! Bij den weldadigsten regeringsvorm zien wij zoo vele inrigtingen, ter verstandelijke en zedelijke beschaving der natie aanwezig; en, terwijl zich edelen en braven de belangen hunner min verlichte, hunner lijdende, afgedwaalde en gevallene broeders aantrekken, brengen de vereerders van kunsten en wetenschappen niet minder het hunne toe, om tempels te harer eer te stichten, en scholen te vestigen, waar de jeugdige beoefenaar opgeleid en gevormd worden kan. Op zulke tempels boogt ons Vaderland; op zulke inrigtingen verheft zich onze Stad. Ons Genootschap levert er een schitterend bewijs van op. Reeds meer dan eene halve eeuw prijkt het met luister onder de heiligdommen, aan het schoone en goede gewijd. Hier is de oefeningsbaan ontsloten; hier kunnen wij op die verhevene vormen der Antieken staren, welke den beoefenaar tot het hooge Ideaal der kunst kunnen opvoeren; hier kunnen wij de oogen naar het menschbeeld opheffen; hier leert de teekenaar en schilder, even gelijk de wijsgeer, dat de ware studie van den mensch de mensch zelf is. Beoefenaars der edele teeken- en schilderkunst! met zulke studiën zijn ook onze vaderen begonnen, naar zulke modellen hebben zij zich geoefend; en de grond werd gelegd, waarop de tempel huns onvergankelijken roems luisterrijk verrees. Komt dan, M.H.!
wekken wij velen op, om deel te nemen aan onze nuttige en voor de jeugd zoo heilzame inrigting; en, heeft de geschiedenis onzer vaderlandsche kunst de namen van velen onzer Medeleden, het zij als meesters of verdienstelijke beoefenaars, vereeuwigd (*); dragen wij op deze,

{==612==} {>>pagina-aanduiding<<}
als op sieraden van onzen kunsttempel, roem: dat wij dan onvermoeid voortgaan, om, door ons eigen voorbeeld, den jeugdigen teekenaar, die hier aan de hand van verdienstelijke onderwijzers wordt voortgeleid, aan te moedigen tot verheffing huns ijvers, tot hoogere belangstelling in het voortreffelijke der kunst. Jongelingen! neme dan bij u allen de teeken- en schilderlust meer en meer toe. Velen, die, als gij, eenmaal ook hier kweekelingen waren, staan reeds met eere op de lijst van de meesters en beoefenaars der schilderkunst aangeschreven; het zij u ten spoorslag, om ook eenmaal die eere deelachtig te worden. Mannen, wier kunstroem reeds door geheel Nederland wordt gehuldigd, keurden het hunner niet onwaardig, om zich, in ons Genootschap, naar de Antieken en het menschbeeld te blijven oefenen (*). Volgt hun voorbeeld, en streeft met vasten tred de kunstbaan in. Uwe vorderingen worden hier aangemoedigd, uwe vlijt bekroond. Ja, het gewigtig tijdstip nadert, hetwelk hiervan getuigen zal. Met moed u dan aangegord, jeugdige kunstenaars! Het is alsof ik, in mijne verbeelding, ze reeds in uw midden zie, die eenmaal in het vak der schilderkunst met luister zullen schitteren. Verijdelt onze hope niet. Staart op den kunstroem der vaderen; die vure u aan, die vure ons allen aan, om, in vereeniging met zoo vele edelen van Zuid en Noord, thans broederlijk onder de banier der kunsten geschaard, waren smaak en echte kunstmin uit te breiden. Zoo moge de dageraad aanbreken, waaruit eene kunstzon oprijst, die niet alleen ons vaderland, maar geheel Europa koestere; zoo mogen de natiën op onzen roem staren, als op den roem eens volks (†), welks kunsten en wetenschappelijke inrigtingen reeds de bewondering wekken van de talrijke vreemdelingen, die het zeer

{==613==} {>>pagina-aanduiding<<}
zeldzaam geworden schouwspel tot ons lokt van een werkzaam, wijs en deugdzaam volk; van een volk, dat roem draagt op eenen Vorst, die zich naijveriger betoont in het vervullen der pligten dan in het genieten der voorregten van zijnen troon. Leve dat Volk en dat Vaderland! Leve de Vorst, die het regeert!

Ja, heil zij Neêrlands dierbren Koning! 
Hem, 't oogelijn van 't vaderland! 
Hem wijden we onze lofbetooning, 
Hem onze staatlijke offerand'! 
Hij doet den boom der vrijheid groeijen; 
Hij, onzen kunsthof welig bloeijen; 
Hij, Neêrlands sieraad, lust en hoop, 
Hij blijft den ouden volksroem schragen; 
Hij mag den naam van vader dragen; 
Hij, voorbeeld zijn voor heel Euroop! 
 
Komt, wie het goede en schoone minnen, 
Vest op het edelst doel uw oog; 
Zoo rijzen hier de tempeltinnen 
Tot eer der Schilderkunst omhoog. 
Zoo blijft zij hier in feestdos pralen; 
Zoo moge een zon haar hoofd omstralen, 
Die blinkt in onuitdoofbre pracht. 
Zoo staven wij den roem der vaadren; 
Zoo zien wij de eeuw der glorie naadren, 
Ten zegen voor het nageslacht! 





Over de vrijheid van den menschelijken wil.

Door N. Swart.

Geen leerstuk van wijsgeerte of algemeene godsdienst schijnt haast belangrijker te kunnen geacht worden, dan dat der zedelijke vrijheid. Het is waar, niet alle wijsgeerige noch godsdienstige aanhangen erkennen dezelve openlijk. Integendeel schijnen de uitersten van godsdienstigheid en ongodsdienstigheid, van ongeloof en dweepe-
{==614==} {>>pagina-aanduiding<<}
rij, van ligtzinnigheid en rigorismus over een te komen in derzelver ontkentenis. Doch het gezond verstand en eene menigte uitspraken des Evangelies pleiten zoo sterk voor de bedoelde vrijheid, dat men zich bezwaarlijk eenige godsdienst, eenige ware wijsheid en vooral deugd kan voorstellen zonder dezen grondslag, en dat welligt niemand in zijn hart aan dezelve twijfelt, niemand zichzelven, te dezen opzigte, in denken of spreken, gelijk blijft.
Doch, zoo dringend deze eigenschap van den menschelijken wil, als voorwaarde van alle zedelijkheid, alle wezenlijke voortreffelijkheid en verdienste des eenen boven den anderen, des redemagtigen boven het redelooze schepsel, wordt gevorderd, zoo moeijelijk wordt het begrip van dezelve wèl bevat, en met andere, onbetwistbare waarheden in overeenstemming gebragt. Het is hier de plaats niet, om van uitspraken der H. Schrift breedvoerig te handelen. Ook willen wij ons hier met de vraag niet bezig houden, hoe dezelve met de voorwetenschap van God, met Zijn onbeperkt albestuur en dergelijke kunnen strooken. Wij hebben van de wetenschap des Oneindigen - eene wetenschap, op geene ervaring of redenering en gevolgtrekking gegrond - te weinig denkbeeld, dan dat wij het hierin ooit verder, dan tot eene zekere gebrekkige vergelijking met de hoogstmogelijke menschelijke kennis en wijsheid, zouden kunnen brengen. Maar de mogelijkheid der zaak zelve worstelt reeds met groote zwarigheden. Wordt des menschen wil door beweegredenen gebogen en geleid, en liggen deze in zijne omstandigheden, in zijnen aangeboren aard, of in andere zaken, betrekkingen, lotgevallen, onderwijs en opvoeding, alle buiten zijne magt gesteld, dan is hij niet vrij, dan zijn zijne handelingen het gewrocht en de slotsom van de wereld en het wereldbestuur. En is des menschen wil hetzelfde als willekeur, die zonder eenige gronden voor haar gedrag handelt, althans kan handelen? Behalve dat dit zich bezwaarlijk denken laat, zou hem zulk een voorregt waarlijk weinig tot eer, veel min tot voordeel verstrekken; maar de redeloosste mensch ware dan de vrij-
{==615==} {>>pagina-aanduiding<<}
ste. De Koningsbergsche wijsgeer rekende dit inderdaad tot die vraagstukken, welke nog niet waren opgelost, en langs den gewonen weg ook onoplosbaar moesten blijven. Hij meende nogtans de zwarigheid op die wijze te kunnen wegnemen, dat hij den mensch teffens vrij en niet vrij noemt, het eerste namelijk als wezen op zichzelf, het andere als lid van
de groote keten der zigtbare natuurverschijnsels. Ik beken echter dit voorstel nooit regt begrepen, althans doorzien te hebben, wat onze wezenlijke vrijheid daarbij winne. Want, wie het daarvoor zou willen houden, dat de groote man blootelijk had willen zeggen: ‘Wij zijn wel vrijwillend, maar niet vrijwerkend,’ die zou zich gewis bedriegen. Mogelijk echter heeft hij hetzelfde bedoeld, wat ik thans wil laten volgen, en wat mij toeschijnt, de zaak in het regte, in een genoegzaam zoo wel als heilzaam licht te plaatsen.
Hoe men ook bijna over het eerste en eigenlijke grondbeginsel der zedelijkheid denke, allen erkennen, dat er eene wet der zeden bestaat; dat de mensch, krachtens zijne redelijkheid, die wet kent, althans na onderwijs en noodige beschaving erkent en in zijn hart voor gezaghebbend verklaart. Wanneer wij derhalve vaststellen, - en ik zie niet, hoe wij, behoudens de vermelde gezagserkentenis, behoudens geweten en berouw, in alle menschen bespeurd, anders kunnen, - dat wij in staat zijn, buiten en boven alle bijzondere drangredenen, uit onzen dadelijken toestand en dergelijke voortgevloeid, aan deze algemeene wet te gehoorzamen, dan beweer ik, dat wij de ware vrijheid van redelijke wezens bezitten. De natuur, voor zoo ver die in ons gestel werkzaam is, en ons met allerlei verlokselen omringt, - het lot, of het ons tot het goede of het kwade opleidt en dringt, - de nooden en behoeften, de vrees en de onmagt, wat ze ook mogen raden of afraden, hebben dan geen' beslissenden invloed op het gebruik of verzuim onzer vermogens. Schoon een lid van de keten der verschijnselen, en aangedaan door elke beweging, in dezelve ontstaan, wij kunnen daaraan weêrstand bieden, en zelfs eene andere rig-
{==616==} {>>pagina-aanduiding<<}
ting aan hare slingeringen geven. Op deze wijze blijkt de vrijheid uit de redelijkheid voort te vloeijen, of op haar gegrond te zijn. Omdat wij inzigt hebben van eene algemeene gepastheid en betamelijkheid, gevoel van pligt en verpligting, en in dit gevoel eene drijfveer, welker kracht boven alle andere bedenkingen behoort geschat te worden, dáárom deelen wij niet in de algemeene wet der noodzakelijkheid, volgens welke in de zigtbare natuur oorzaken en gewrochten volkomen gelijkstaan. Neen, deze hoedanigheid maakt ons tot burgers eener hoogere wereld, tot Gods geslacht en beeld of schaduw.
Het is er echter verre af, dat wij algemeen en volkomen in het genot dezer vrijheid zouden zijn. Het staat integendeel vast, dat wij meestal door de lagere drijfveren, hetzij geheel of althans ten deele, bewogen worden. Het staat vast, dat de gewoonte, om aldus te handelen, aan dezelve hoe langs zoo meerder kracht geeft, en het hoogere beginsel telkens flaauwer doet opmerken. Het is dus niet te ontkennen, dat de menschen doorgaans aan den leiband van lotgevallen en omstandigheden, toevallig ontvangene lessen en voorbeelden loopen; waardoor de menschkunde geheel andere regels, dan de zuivere zedekunde, bij haar onderzoek en berekeningen volgt, en tot eene soort van natuurkunde wordt. Maar deze is eene vrijwillige slavernij, die de verantwoordelijkheid voor de hoogere wet geenszins wegneemt, en zelfs nimmer tot volstrekt onvermogen en onderwerping aan de wet der noodzakelijkheid schijnt te worden. De meeste menschen slingeren tusschen beide, of houden zich aan de eene en de andere vast; terwijl hunne daden veelal een mengsel uitmaken, bij hetwelk de zedelijkheid de zinnelijkheid en deze die heeft gewijzigd.
Doch dit behoort verder niet tot ons tegenwoordig onderzoek. De vraag is, of de aard en het bestaan onzer zedelijke vrijheid op bovenstaande wijze niet genoegzaam wordt verklaard? Dat het betamelijke, in algemeenen zin, de kracht heeft, om op onzen geest en hart ter overtuiging te werken, en dus onze gezindheden en daden te

{==617==} {>>pagina-aanduiding<<}
besturen, te stuiten of voort te brengen, schijnt ondervinding en gevoel eenen ieder te leeren. Hangt dus die betamelijkheid, welke de mensch inziet, van niets bijzonders af, dan is hij, verpligt noch gedwongen zich naar eene andere wet te schikken, inderdaad een vrij burger der Godsstad. Dezelver Koning en Heer gaf hem die vrijheid. En slechts

Wie God, onz' aller Heer, 
Niet voor zijn' Heer erkent, 
Heeft heeren binnen zich, 
En meesters zonder end. (*) 


Mijne geneeskundige lotgevallen.

Door Dr. J.W.E. de Man, Stads Geneesheer te Sneek.

De gewigtige voorvallen der kindschheid blijven den mensch, dikwijls tot in den hoogsten ouderdom, met levendige kleuren in het geheugen afgemaald. Zoo zal ik, b.v., nimmer vergeten de aangename oogenblikken, toen het bepaald was, dat ik mij der Geneeskunst zou toewijden; eensdeels, omdat zij gewis de belangrijkste mijns levens geweest zijn, daar in dezelve het lot over mijne toekomstige maatschappelijke betrekking geworpen werd, en anderdeels, omdat de werkkring van Geneesheer mij verreweg de verkieslijkste scheen. Immers, geboren onder de staatkundige omwentelingen onzes Vaderlands, en opgekweekt onder de gedurige afwisselingen van onzen leeftijd, was ik bevreesd, mijn sinancieel belang aan de luimen van veranderlijke menschen te wagen, en vond het daarom, bij bedaard onderzoek, verstandig, het veld der Natuur, waar de Onveranderlijke alleen den schepter zwaait, en

{==618==} {>>pagina-aanduiding<<}
waar geen menschelijk gezag iets vermag, te kiezen. Doch niet alleen deze genie-trek, ook mijn gevoel maakte mij toen gelukkig. Vol verrukking staarde ik het Geheelal aan; - mijne sonkelende oogen draaiden, bijna onwillekeurig, her- en derwaarts, en mijne blikken rolden door de schepping; onder één gezigtpunt vereenigde ik het naauwelijks zigtbare zandkorreltje met de het oog verblindende zon; ik bezag het, mijnen verpletterenden voet ontvlugtende, aardwormpje, en ik beschouwde den mensch. Dit pronkstuk der schepping, het wezen, dat de Geestenwereld aan het dierenrijk verbindt, en de wereld in miniatuur voorstelt, zou de spil worden, om welke alle mijne werkzaamheden moesten draaijen; den lijdenden mensch zou ik leniging toebrengen; den stervenden uit de kaken des doods redden; - eene reeks van dergelijke heerlijke, zich schielijk opvolgende, denkbeelden verschafte mij, als onervaren jongeling, eene soort van Hemelvreugde. Het parkement, waarop eens mijne Doctorale bul van Geneesheer zou geschreven worden, scheen alles, wat ooit eenige wezenlijke waarde voor mij zoude kunnen hebben, te zullen bevatten, en reikhalzend trad ik de scholen der wijsheid binnen.
Spoedig echter ontwaarde ik, dat al het ondermaansche ijdelheid is, en dat ik als jongeling gedroomd had. De geleerdste mannen toch dachten niet eensgezind over het maaksel en de werkingen van den gezonden mensch, en niemand hunner kon mij denzelven volledig uitleggen. Het meestgewapende oog kon niet eens tot het sijne weefsel van ons ligchaam doordringen, veel minder eenig men schelijk vernuft zijn eigen ik bevatten: geen stofbewoner was berekend voor de werken des Eeuwigen, even min als zijne krachten iets tegen den Almagtigen vermogen. - In de logica had ik geleerd, dat het begin van alle kennis cognitio historica is, welke door de zintuigen verkregen wordt, zonder welke er geene cognitio philosophica, het vermogen om oorzaak en uitwerksel te kunnen vereenigen, mogelijk is; op het collegie vernam ik, dat men nog van vele dingen geene cognitio historica

{==619==} {>>pagina-aanduiding<<}
had kunnen krijgen: de conclusie was dus allertreurigst, en de Geneeskunst had voor mij veel van hare waarde verloren. Dan, ik was, helaas! ingescheept, en moest medevaren. Hetgeen men van den gezonden mensch wist, poogde ik te leeren kennen, en trad vervolgens, met een geprangd gemoed, de gehoorzalen over den zieken en zijne genezingswijze in.
Daar hoorde ik van verschillende geneeskundige stelsels, dat is, zoo als het mij voorkwam, omdat de waarheid mathematice slechts éénig kon zijn, van menschelijke hersenschimmen, gewagen, en schrikte. Ik hield mij echter nog aan een' stroohalm vast, hopende, dat, op éénen na, alle deze Systhematici nietsbeduidende geneeskundige mannetjes zouden zijn; doch ik bedroog mij vreesselijk: zij behoorden meest allen tot het corps d'élite. Wat nu te doen? Beslissen tusschen die Hooggeleerde Heeren kon ik niet, en het verstandigste scheen mij toe, mijne Leermeesters maar als een vroom Student aan te hooren, hunne dictata als heilige oorkonden te beschouwen, en hen, even als een Catechiseerjongen zijnen Catechiseermeester nabaauwt, om, bij het doen van zijn examen tot lidmaat, niet tegen de orthodoxie te zondigen, maar na te praten. Doch, gedurig hoorende van Boerhaavianen, Brownianen enz., dreef mij het van vader Adam geërfde menschelijke zwak, de nieuwsgierigheid, wel eens aan, om in een verboden boek te gluren, en de mensch nam bij mij, als zelfdenkend wezen, spoedig zijne regten in. De dictata van mijne Professoren werden minder onfeilbaar; ik kon mij van Akademische oproerigheid niet geheel meer vrij gevoelen, en was zelfs zeer bevreesd, om, bij het doen van mijne examens, heterodox te zijn en afgekeurd te worden. Mijne vrees was echter, om de probiteit van mijne Examinatoren, ongegrond, en ik werd Doctor Medicinae.
Nu was ik bezitter van den mij als jongeling voorgestelden grootsten schat, - van mijne Doctorale bul; dan, ach! als man kon ik dezelve slechts als eenen reispas aanzien, wiens bezit mij minder gelukkig, ja zelfs eenigzins

{==620==} {>>pagina-aanduiding<<}
ongelukkig maakte, want mijn goede vader had er het geld voor betaald, en ik moest mijne geneeskundige reis aannemen.
Als een het ouderlijke huis verlaten hebbende en aan zichzelven overgelaten zoon stond ik reisvaardig. In het verschiet zag ik het doel mijner reis, menschengenezing, liggen; doch verschillende wegen, alle met wegwijzers voorzien, leidden derwaarts. Op den eersten wegwijzer stond het materia peccans van boerhaave; op den tweeden, sthenia et asthenia, van brown; op den derden, contraria contrariis curentur, van galenus; op den vierden, similia similibus curentur, van hahnemann; op den vijfden.... Doch genoeg, want er was eene groote menigte. Radeloos, wat te doen, en mij, daar ik toch voorwaarts moest, schoorvoetende in beweging stellende, zag ik eindelijk eenen wegwijzer, op welken stond: voor de Εκλεκτικοὶ, en dezen weg sloeg ik in. Denzelven heb ik gedurende verscheidene jaren zoeken te bewandelen, en durf hem iedereen met ruimte aanbevelen. Ik moet daarbij echter bekennen, dat dezelve zeer moeijelijk te vinden is, daar men met alle bijwegen moet zoeken bekend te worden - en, dat ik mij dikwijls naar de systhematische of hoofdwegen heb afgedwaald gezien.
Op deze mijne reis heb ik, onder meer andere, de volgende wijsheidslessen opgegaard:
1. Op mijnen wandelstaf heb ik het: amicus Plato, amicus Socrates, sed magis amica veritas, laten graveren, omdat ik ondervonden heb, dat de opvolging van deze spreuk den besten steun oplevert. Deze staf is voor mij van groote waarde, en maakt, dat ik hippocrates nog gedurig als goed' vriend ontmoet, en broussais vaak tot reisgezel heb.
2. Wij moeten niet bij het schitterend uitwendige blijven stilstaan, of weidsche benamingen vertrouwen. De bij den ingang meest uitlokkende wegen loopen dikwijls dood, en het fraaiste uithangbord prijkt wel eens voor de slechtste herberg.

{==621==} {>>pagina-aanduiding<<}

3. Men passe vooral op, om elkander niet tegen het lijf te loopen, en op weg te blijven staan razen en schelden. Want, behalve dat dit tegen het decorum indruischt, is het ook onverstandig, daar wij dan niet vooruitkomen.
4. Wij moeten niet te driftig loopen; want dan observeren wij den regten weg te weinig, worden spoedig vermoeid, en struikelen wel eens.
5. Vooral moeten wij oppassen, dat de leeken niet ontdekken, dat wij zulke verschillende wegen bewandelen; want dan verliezen wij het vertrouwen, en berooven ons dikwijls van het noodige reisgeld.





Eene zomerreis in Noord-Amerika.

IV.

Buffalo, aan het Meer Erie.

Waar het meer Erie eindigt, en de ontzettende massa zoet water, dat van de hooger liggende binnenlandsche zeeën, Huron, Michigan en Superior, afkomt, door een' smallen doortogt dringt, de rivier Niagara genoemd, is Buffalo gebouwd, dat korteling uit weinige huizen bestond, thans een klein stadje is, en in minder dan een vierde eeuw eene aanzienlijke stad worden moet. Op deze belangrijk gelegene plaats heeft men het nieuwgegraven kanaal gebragt. Toen ik er doorreisde, was men hier druk bezig, om de haven te vergrooten, en een nieuw dok (bassin) te maken. Door deze werken scheen duidelijk gezegd te worden: ‘Hier hebben de menschen, gebruik makende van de wenken, die hun de Voorzienigheid gaf, besloten, dat eens eene groote stad zal staan.’
Buffalo is, wegens deszelfs ligging aan het meer Erie en het nieuwe kanaal, het middelpunt tusschen den Oceaan en de binnenlandsche meren, en dus de stapelplaats voor een' dagelijks toenemenden handel; maar behalve dit zijn er twee kleine rivieren of kreken, welke haar water in de haven van Buffalo storten, waardoor weder in eene andere rigting de betrekking met het binnenland geopend is. Aan de oevers van eene dezer kreken zijn twee dorpen van wilde Indianen, een

{==622==} {>>pagina-aanduiding<<}
gering overblijfsel van de te voren talrijker Seneca-Indianen, die tot de vijf vereenigde volken behoorden, welke eens in dit gedeelte van Noord-Amerika woonden, maar zich gedurig verwijderen, naar mate beschaving en wetten, waaronder zij niet leven willen, landwaarts in dringen. Ik zag er te Buffalo een groot aantal, in wollen dekens gewikkeld, met hun pijl en boog, naar het exerceren der militie kijken. Ik kreeg onaangename gewaarwordingen bij het zien dezer lange en breed geschouderde menschen, over wier bruin en vleezig gelaat zwart en pitachtig haar hing, waartusschen zich twee kleine zwarte oogen vertoonden, omdat het mij in de gedachte kwam, dat het hunne grootste vreugde was, den overwonnen vijand levend te villen. Zij leven als te voren in hunne werkeloosheid en armoede voort. Aan het dok en de haven was een aanzienlijk getal werklieden bezig, welke, behalve den kost, maandelijks 14 of 16 daalders (à 50 st.) verdienden; maar er was niet één van de nabijwonende Indianen onder. De opperhoofden van dezen stam hebben zich met kracht verzet tegen de invoering van den Christelijken Godsdienst; maar gelukkiger zijn de pogingen, om zulks te doen, geweest bij diegenen der Oneida-Indianen, (een der vijf volken) welke op hunnen geboortegrond gebleven zijn. Ik ben door derzelver dorp gereden, dat in de nabijheid van het meer Oneida, op den weg tusschen Syracuse en Utica, lag. Ik vond hier goede boerderijen, eene kerk en een schoolhuis. Zij kleeden zich, voor het grootste gedeelte, als de Europeërs, en houden hunne vergaderingen en regtsgedingen onder zevenentwintig notenboomen, welke op een veld aan den weg staan. Het andere overblijfsel eens Indiaanschen stams, oorspronkelijk uit Noord-Carolina, maar hier door de vijf natiën
in vriendschap opgenomen, hetwelk tot de leer van het Evangelie overgegaan is, en daardoor in een' staat van beschaving leeft, vindt men aan het meer Ontario, nabij Lewiston. Toen wij door hun dorp reden, waar alles redelijk goed bearbeid was, hield de reiswagen, op verzoek van eenigen der passagiers, stil. Wij bezochten nu een' der opperhoofden van dezen stam; een oud en afgeleefd man. Hij lag te bed, maar beurde zich op, toen wij kwamen, gaf ons allen vriendelijk de hand, en vroeg naar onze namen en vanwaar wij kwamen. Op het hooren van Curaçao, in de Westindiën, zag de goede man mij met bevreemding aan, en scheen te twijselen, of er zulk eene plaats wel in de wereld was. Naar ik vernam, had hij in het

{==623==} {>>pagina-aanduiding<<}
godsdienslige en burgerlijke veel goeds aan zijnen stam gedaan. In zijn huis zag er alles zindelijk uit; aan den muur hing eene plank, waarop een twintigtal Engelsche boeken stond, meest godgeleerde werken van bekende schrijvers.
Buffalo zag er aan de zijde van het meer reeds uit als eene kleine handelstad. Op verscheidene vaartuigen was men bezig te ontladen en in te schepen; eene stoomboot, welke twee masten had, waartusschen de machinerij stond, nam passagiers in, en zou dienzelfden dag vertrekken naar Detroit, aan het meer St. Clair; aan eene andere stoomboot was men bezig te bouwen.
Als men hier de landsvoortbrengselen ziet laden, om eenige honderden mijlen ver gebragt te worden, en daar voor zulk een' goedkoopen prijs ziet verkoopen, dat men het naauwelijks gelooven kan (*); als men daarbij in aanmerking neemt de hooge daghuur, welke aan de arbeidslieden betaald wordt, (want ieder ambachtsman verdient overal een' Amerikaanschen daalder 's daags, een boerenknecht ¾ daalder, en den kost) en als men dan nog de boerin met hare dochters, in zwarte zijde gekleed, als dames van den eersten rang naar de kerk ziet gaan, dan wordt men zeker gedrongen tot nadenken, hoe deze daadzaken zich met elkander laten vereenigen; en inderdaad er behoort veel toe, om deze schijnbare tegenstrijdigheden te vereffenen, en vooral in aanmerking genomen te worden, dat het land weinig kost en zeer uitgestrekt is, waardoor de boer veel hoornvee en pluimgedierte houdt, dat hem, zonder eenige moeite van belang, al is het dan ook weinig, eene zuivere winst oplevert; dat hij bijna geene landsbelastingen betaalt; dat hij een gemakkelijk en zeker debiet van zijne goederen heeft: want het meest zijn in Noord-Amerika bewoond de rivieren en kreken, en de Amerikanen zijn ondernemende kooplieden, die, terwijl zij zich met weinig winst vergenoegen, de voortbrengselen des lands op snelzeilende vaartuigen naar alle deelen der aarde zenden.

{==624==} {>>pagina-aanduiding<<}
Verder moet men hierbij denken, dat de boer geheel leeft van hetgeen zijne boerderij hem oplevert, zelf de stoffe zijner eigene kleederen maakt, die hij onder het werk en in huis aan heeft; dat hij zelden meer dan een of twee knechts bezit, en zelf, met zijne huisgenooten, met zulk een' ijver werkt, als men het in een jong en vrij land verwachten kan. Ook bestaat het geluk van den Amerikaanschen boer niet daarin, dat hij op tonnetjes met geld kan zitten, zoo als men verhaalt, dat voordezen te Broek in Waterland gebeurd is, maar dat hij onafhankelijk (zoo ver zulks met eene geregelde Maatschappij bestaanbaar is) en gelukkig leeft, goed eet en drinkt, met vrouw en kinderen in een ligt en modern wagentje uit rijden gaat, en, zoo 't wel wil, zijne boerderij jaarlijks verbetert, en huis, schuren, stal enz. vergroot en verfraait. Aan deze omstandigheid, aan de duurte van het werkvolk, en den grooten arbeid, welken de boer in het zomersaizoen te verrigten heeft, zal het ook wel toe te schrijven zijn, dat de vruchten en groenten, welke gecultiveerd en verbeterd willen worden, verre beneden die van Europa zijn, en dat men overal groote en mooije vleeschhallen, maar geene bloemmarkten vindt.
Van Buffalo vertrekkende, moesten wij eerst over een' slechten weg rijden. Dit was, zeiden wij tegen elkander, om de reizigers de waarde van goede wegen te doen gevoelen. De wagen stootte gedurig op wortels van boomen, welke men hier, als men het land ontgint, bij overvloed van land en hout, en gebrek aan arbeiders, bij de wortels afkapt. Bij eene keerkrings-groeikracht zou zulks weinig helpen, omdat de in de aarde gebleven stam der meeste boomen, in plaats van te verrotten, spoedig weder zoude uitspruiten.
Wij reden langs de rivier de Niagara, welke van Buffalo tot den waterval, aan de Amerikaansche zijde, 30½ mijl lang is. Eenige mijlen van genoemde plaats wordt dezelve breeder, en verdeelt zich in twee armen, welke een aanzienlijk eiland, Grand-Island genoemd, vormen. Toen wij in het gezigt van dit eiland kwamen, werd er, zoo als te verwachten was, in den reiswagen gesproken over den Heer Jood noach, en deszelfs lawaai makend plan, om op Grand-Island, in de rivier Niagara, eene Joodsche kolonie te stichten. Te voren was er al over deze zaak wat te doen geweest, maar door zwarigheden van de zijde van het Gou-
{==625==} {>>pagina-aanduiding<<}
vernement was er niets van gekomen; thans werd het weder op nieuw opgewarmd, want Grand-Island was door den Heer noach voor, ik meen, 80,000 daalders gekocht; niet zoo zeer door dezen, want hij is een onbemiddeld man, te voren Amerikaansch Consul te Tunis, thans Schrijver van the national Advocat, (een dagblad, hetwelk in New-Yorck uitgegeven wordt) maar door eene associatie van verscheidene Joden, men behoeft er naauwelijks bij te voegen uit speculatie, aan welker hoofd de genoemde Heer als Chargé d'affaires staat. Hij deed alle oproepingen, publicatiën enz. voor deze Joodsche Republiek in zijn' naam, en daarom waren alle aanvallen tegen hem gerigt, welke niet weinig beduidend waren, onder anderen dan ook, dat zijn plan strijdig was met Goddelijke en menschelijke wetten. Toen ik, een paar maanden daarna, Amerika verliet, waren alle oproepingen aan de Joden, om zich op Grand-Island neêr te zetten, zonder het minste gevolg gebleven; en eenigen tijd
later vond ik in Europesche nieuwstijdingen het antwoord van de Rabbijnen te Londen en te Munster op de oproepingen van den Heer noach, (die zich bij voorraad Gouverneur en Opperregter van Israël noemde, en den 15 September 1825 den eersten steen van de stad Ararat leide) 't welk in het geheel niet vleijend voor dezen was, en geen gunstig vooruitzigt voor de stad Ararat gaf. De Amerikanen beschouwden den aankoop van Grand-Island als uit winzuchtige oogmerken gedaan, en de bewegingen van noach als hoogmoed en Joodsche bohamakerij, om zichzelven en het uitgestrekt en schoon stuk gronds, dat de Joden thans in de rivier Niagara bezitten, aan de wereld bekend te maken. Vreemdelingen beweren, dat het uit een goed beginsel bij den Heer noach cum suis voortkomt, namelijk uit overtuiging, dat de Joden in Amerika van den handel niet leven kunnen, en dat zij toch zoo gaarne zagen, dat velen hunner geloofsgenooten op den vrijen Amerikaanschen bodem overgebragt werden, wien zij dus eene broodwinning bezorgen wilden, op de wijze hunner voorvaderen. De reden, welke ik meermalen heb hooren opgeven, waarom de Joden in Amerika niet kunnen leven, was, omdat de Amerikanen in den handel zelve Joden zijn. Het is zeker zeer opmerkelijk, dat men in een land als Noord-Amerika zoo weinig Joden vindt. In de gansche provincie van New-Yorck, waarin meer dan een millioen menschen wonen, vindt men alleen in de stad

{==626==} {>>pagina-aanduiding<<}
van dien naam eene zeer kleine Synagoge, met een' Rabbijn en Voorzanger in één' persoon. Maar of deze zoo onaardige aantijging aan de Amerikanen eenige waarheid in zich bevat, kan ik niet beoordeelen: ik heb hen alleen op reis leeren kennen, en daar doen zij zich op eene gunstige wijze zien. Ik had, zoo wel door over hen te lezen, als door eenigen hunner buitenslands aan te treffen, geheel andere gedachten van hen, maar vond ze op mijne reis vriendelijk, spraakzaam en gedienstig; dit laatste zeker een weinig uit noodzakelijkheid: omdat men weinig knechts heeft, zijn de reizigers verpligt, elkander in het een en ander te helpen; maar zij doen zulks meestal op eene ongedwongene en voorkomende wijze. Ik heb nooit eenig lomp of ruw antwoord ontvangen. Als ik naar den weg vroeg, wees men mij dien op het naauwkeurigst; zoo ik ergens onderzoek naar deed, kreeg ik altijd de noodige opheldering. Men bespeurt, in eene zekere mate, eene algemeene beschaafdheid; de geringe volksklasse wordt op eene fatsoenlijke wijze behandeld, en daarom gedraagt zij zich ook fatsoenlijk; den ambachtsman wordt de noodige achting gegeven, en daarom zoekt hij zulks ook waardig te blijven. Hoe veel er afhangt van de wijze, waarop men zekeren stand in de Maatschappij plaatst, ziet men in Noord-Amerika zelve aan de behandeling der zwarte en gekleurde menschen, die er vrij talrijk zijn. Ik kwam uit de Westindiën, waar het onderscheid tusschen blank en zwart noodwendig een weinig ver moet getrokken worden, wil men de koloniën behouden; maar ik was ten uiterste verwonderd, te zien, dat men zulks in de Vereenigde Staten, ook in de noordelijke provincie, waar het in 't geheel niet noodzakelijk is, tot het uiterste dreef, en de zwarten en gekleurden aan eene volkomene verachting overgeeft. Bij voorbeeld: de blanke boerenknecht of meiden zullen niet aan ééne tafel eten met Negers
of Mulatten; in de kerk zitten deze in bijzondere banken, bij het Avondmaal aan eene bijzondere tafel; in den schouwburg hebben zij hunne plaatsen op de hoogste étage boven die der publieke vrouwen, enz. enz. En wat is er het gevolg van? Dit: dat zij allen ijver, lust en eerzucht verliezen; dat zij niet hooger klimmen dan tot den post van dienstmeid en knecht; dat zij niets bezitten, alles verteren, wat zij winnen, en dat bijna alle zwarte en gele boerenknechts dronkaards zijn.
De nieuwsgierigheid der Amerikanen deed mij, vooral toen

{==627==} {>>pagina-aanduiding<<}
ik door eenige dorpen en landstadjes in New-Jersey reisde, dikwijls denken aan de bekende Anecdote van franklin, die, toen hij de gedurige vragen van de kasteleins en derzelver familiën moede werd, in de volgende herberg den huisheer, deszelfs vrouw, kinderen en verdere huisgenooten bij elkander liet komen, en toen hun mededeelde, wie hij was, van waar hij kwam, werwaarts hij ging, welk het oogmerk zijner reize was, enz.
Niet weinig wordt een vreemdeling met Noord-Amerika ingenomen, als hij ziet, dat hij zoo geheel veilig en onbezorgd voor zijne goederen reizen kan. Op eene stoomboot vindt men menigmaal 3 à 400 koffers bij elkander, zonder dat er immer één van vermist wordt. Op de reiswagens bindt men van achteren de koffers slechts met touwen vast, en rijdt er des nachts mede langs de eenzaamste wegen, zonder dat men, naar ik vernam, een voorbeeld heeft, dat er van gestolen werd. Een der Predikanten, met welke ik aan de Niagara was, miste zijnen koffer uit het voorhuis van de herberg; ieder was van gedachte, dat die wel terug zou gebragt worden; hij bleef er drie dagen om achter; toen werd dezelve weder op de eigenste plaats nedergezet, en de voerman zeide, dat die met andere koffers bij abuis was medegenomen. De reisgenoot van den Hertog van Saxen Weimar verloor zijn' reismantel, liet zijn adres achter, en dezelve werd hem 200 mijlen ver nagezonden. Men zegt nooit, dat in deze of gene herberg de schaar uithangt; want het is bepaald, wat men betalen moet, en zulks is niet meer, ook in de grootste herbergen, dan 1 of 1½ daalder voor een' dag; voor wijn moet men afzonderlijk betalen. Om fooitjes wordt men nergens lastig gevallen; dit is geen gebruik. Het kruijersloon is, wegens gebrek aan menschen, zeer hoog, maar bij de wet bepaald, zoodat men van alle moeite en afzetterijen daaromtrent bevrijd is.
Wat men verder op reis van de Amerikanen ziet, is in hun voordeel; zij vertoonen zich overal arbeidzaam en ijverig; gehechtheid aan het gebrekkige oude is hun nergens in den weg; alles heeft het voorkomen van vrede en welvaart. Militairen heb ik nergens gezien, dan in New-Yorck bij de State's prison; dezelve zijn ook zeer gering in getal, en liggen meest aan de uiterste grenzen des lands, om hetzelve tegen de invallen der Indianen te beschermen. De kleinste Staat in Europa heeft eene grooter staande armee, dan de

{==628==} {>>pagina-aanduiding<<}
magtigste Staat der nieuwe Wereld. De Militie komt slechts twee malen in het jaar onder de wapenen; dezelve is voor het grootste gedeelte, zelfs op het platte land, gekleed, doch ik geloof op eene wijze naar men verkiest, want sommige korpsen zagen er uit als Harlequins; verscheidene malen heb ik tamboers gezien, ook in de stad New-Yorck, met twee gouden, zoo het scheen ten minste Kolonels-epauletten.
Men bespeurt bij de Amerikanen eene groote ingenomenheid met hun land, waartoe zij zeker wel reden hebben, maar hetwelk zij dikwijls op eene belagchelijke wijze overdrijven. Op reis doen zij den vreemdeling gedurig vragen, waaruit duidelijk blijkt, dat zij in de meening verkeeren, alsof het schoone en goede alleen in Noord-Amerika gevonden wordt. Dikwijls hoorde ik hun iets voor het beste uit Noord-Amerika verklaren, en er het stopwoordje bijvoegen, ‘en misschien van de geheele wereld.’ Bij voorbeeld: ‘New-Yorck is thans de welvarendste stad van de Vereenigde Staten, en misschien van de geheele wereld; de Wall-street (eene straat in New-Yorck, waar men de Banken vindt) is de rijkste straat in Noord-Amerika, en misschien van de geheele wereld.’ Er was even buiten New-Yorck eene harddraverij. Een paard, genaamd Eclips, behaalde den prijs, en werd daarom door den Heer S. te Hoboken voor 10,000 daalders gekocht. Dadelijk werd er in de nieuwstijdingen van dezen koop kennis gegeven, met bijvoeging, ‘dat dit paard het beste was in de Vereenigde Staten, en misschien in de geheele wereld.’ Daar ik juist op dien tijd met dezen Heer S. te Hoboken in ééne herberg logeerde, en dagelijks dit paard zag, vond ik gelegenheid om te zeggen, dat, zoo deze Couranten in handen van een' echten Engelschen paarden-Lord kwamen, deze zeker, uit ambititie voor zijnen stal, naar New-Yorck zou komen, om met hem te boksen.




Iets over het beruchte adres aan alle mijne Hervormde geloofsgenooten.

Het gerucht noemt als Schrijver van dit libel dirk molenaar, Predikant in 's Gravenhage, en meldt ons ook de wijze, op welke de man (die de eerlijkheid gedurig in den mond heeft, en die dit Adres als Jezuitsch verfoeide, zoo

{==629==} {>>pagina-aanduiding<<}
lang hem niemand verdacht hield) door de regterlijke magt is achterhaald geworden. Wij hebben den man gekend op de Akademie, voor zoo verre de Dii minorum gentium, zoo als studenten zijns gelijken gewoonlijk noemen, zich aldaar kunnen kenbaar maken. Zoodra hij eenen Collega bekwam, die op de Akademie zijn vriend was, maar nu dat niet langer bleef, was hij de verlichte en liberale man, omdat dit hem toen gemakkelijk scheen te vallen. Hij zoekt pompejus of cesar te wezen, zonder bekwaamheid om een van beiden te kunnen zijn. Deze is de flaauwe schets des Schrijvers, wiens gedrag men nu in alles gemakkelijk beoordeelen kan. Zijn Adres te beoordeelen, ligt geheel buiten mijn plan. Deze eer doe ik den Schrijver niet aan, nadat hij den burgerlijken Regter tot Recensent ontvangen, en een nameloos geschrift, korteling uitgekomen, aangetoond heeft, dat het geheele Adres tegen waarheid, liefde en vrede gekant is. Hier wordt bedoeld het stukje, bij g. portielje te Amsterdam uitgegeven, en dat wezenlijk een woord is ter geruststelling, voor de vrienden der Hervormde Kerk.
Eene opmerking kan ik niet nalaten hier mede te deelen. Zij betreft het regt Protestantsche beginsel, hetwelk den Bijbel, als behelzende Gods woord, aanneemt, als de eenige bron der Christelijke Geloofs- en Zedeleer. Dit beginsel werd door den rondborstigen en zekerlijk regtzinnigen roijaards zijnen leerlingen ingeprent; zoo dat ieder, die den nu zaligen man in het Latijn hoorde en verstond, aanstonds giste, dat de Synode op zijn advies dit door de Hervormers voorgestaan, maar naderhand verzaakt beginsel heeft omhelsd; zoo als dit dan ook aan ons, tot grooten lof van roijaards, is verzekerd geworden. Bij deze opmerking moet men oordeelen, dat de kwaal bij molenaar ruim een voet lager zit, dan men in den eersten opslag zoude vermoeden. Maar misschien verstaat de man geen Latijn. Uit liefde voor de menschheid wil ik liever aan domheid en onkunde iets toeschrijven, dan de zwartste ondankbaarheid aannemen, door hem alsdan betoond jegens zijnen Leermeester. Dat hij ook in het Latijn geen feniks is, weten allen, die hem aan de Akademie te Utrecht hebben gezien en gehoord, en dat blijkt ook uit de aanvoering van het bekende: audi et alteram partem, door hem in zeker geschrift aldus veranderd, maar niet verbeterd: audi ad alteram partem. Op deze wijze kon hij zich dit be-
{==630==} {>>pagina-aanduiding<<}
ginsel als nieuw voorstellen, omdat hij het Nederlandsch, hoe gebrekkig ook, toch beter verstond, dan het hem dubbel vreemde Latijn.
Hatelijk zijn al de aanmerkingen, welke hij ten opzigte van de Liturgie- en andere formulieren heeft goedgevonden mede te deelen. Wij zijn over dezelve niet gebelgd, omdat wij molenaar kennen, als die uit zichzelven tot het schrijven van zulk een libel niet in staat is. Wil hij echter hier zijn verstand in bescherming nemen, dan vrees ik, dat, hetgeen voor hem erger is, zijn hart te schuldiger is, hoe meer hij dit, wij zullen het maar bij den regten naam noemen, lasterschrift, als voortbrengsel zijner hersenen, voldingend kan bewijzen.
Hoe kunnen wij toch immer den man in bescherming nemen, die uit de verordening der Synode d.d. 11 Julij 1817 slechts een gedeelte ligt, en het verdraaid opheldert, zonder te letten op hetgeen de bedoeling dier Synode duidelijk blootlegt? Waarom heeft hij niet goedgevonden te letten op hetgeen bl. 5 voorkomt: ‘Tot eene statelijke en doelmatige Doopsbediening acht het Synode noodig, dat de Leeraren zich van het Doopsformulier niet dan met bedaarden ernst bedienen, en nimmer die heilige plegtigheid door oneerbiedige overhaasting onteeren’? Dit sloeg hij over, om redenen, over welke wij het oordeel aan den Kenner der harten overlaten.
Alwie de geschiedenis kent der Liturgische schriften weet ook, dat al die formulieren, niet enkel die bij de Doops- en Avondmaalsbediening, opgesteld zijn ter bevordering van meerdere eenparigheid bij den eerdienst. De mindere geoefendheid der eerste Evangeliedienaars, na de Hervorming, (zoo als de Synode deze op het oog heeft, en niet, zoo als molenaar verdraaid voorstelt, jonge Predikanten ook van lateren tijd) vorderde noodwendig deze formulieren. Historisch waar is de betuiging der Synode, bl. 7: ‘Immers zijn die Liturgieformulieren opgesteld ten gebruike van Leeraars, welke nog niet behoorlijk geoefend waren’ (molenaar verwart dit woord met zijn) ‘in al de deelen der H. bediening, en welke dus noodig hadden, door zekere voorschriften aan eene gepaste en eenparige leiding gewend te worden. Deze behoefte bestaat niet meer.’ (De tijd, sedert de invoering dier formulieren verloopen, heeft die behoefte doen ophouden.) ‘Vandaar, dat ook onderscheidene Liturgieformulieren reeds in onbruik zijn,’ (Indien dit zonde is, dan

{==631==} {>>pagina-aanduiding<<}
begaat molenaar dezelve, zoo dikwerf hij over den Katechismus predikt; want het gebed vóór of na de leere des Katechismus gebruikt hij dan wel zeker niet.) ‘en in andere onderscheidene bekortingen, bijvoegselen en veranderingen plegen gebruikt te worden.’ Geen zweem van verachting der Liturgieformulieren ziet men bij deze uitdrukkingen der Synode, dan door den scheef geslepen bril van molenaar. De Synode geeft rekenschap, waarom zij geene nieuwe formulieren vervaardigt; en molenaar, die toch niet al de Liturgieformulieren gebruikt, zaait, als de booze, kwaad zaad in den akker des Heeren. Heeft hij die formulieren als stereotypen noodig, wel nu, hij gebruike ze overal en altijd; maar naar ons oordeel heeft onze Liturgie reeds lang zulk eene eenparigheid bekomen, dat niemand iets vreemds kan of zal invoeren: want, al leest men zelfs die formulieren niet letterlijk af, zij dienen toch altijd als legger, naar welken alles in de Liturgie wordt geregeld.
Is het kwade trouw, of is het onkunde, dat molenaar vraagt: Waarom werd er anders elk jaar in de kerkvisitatie gevraagd, of de formulieren wel zoo veel mogelijk geheel en vooral onveranderd gelezen worden? Sedert de door molenaar cum suis zoo gehate Synode, geschiedt de kerkvisitatie overal naar hetzelfde Reglement. Te voren had bijna iedere Classe, bij welke kerkvisitatie plaats had, een ander Reglement. Waarom stelt molenaar die vraag zoo voor, dat de eenvoudige leek, dien men, om doel te treffen, zand moet in de oogen werpen, denken moet, dat aan al de Predikanten overal die zelfde vraag werd gedaan? Indien hij het ons kwalijk neemt, dat wij ook dit uit zijne domheid verklaren, dan zie hij toe, hoe hij zich voor God zal kunnen verantwoorden wegens het plegen van opzettelijk bedrog, dat geenszins het kenmerk is van de ware bekeering, over welke men niet enkel praten, maar naar welke men ook handelen moet. Wij denken ook hier aan domheid; maar wij beklagen den man, die zijne hand, en, nu hij ontdekt is, ook zijnen naam, heeft geleend aan het werk van oproerstokers, wien het stukje van kuiper een doren in de oogen is. Daarom juist denken wij aan 's mans domheid, omdat hij niet eens inziet, dat de woorden: zoo veel mogelijk, in de door hem aangehaalde vraag, als zeker en uitgemaakt onderstellen, dat die formulieren niet geheel en vooral onveranderd konden gelezen worden.
Het is kwade trouw of domheid, dat molenaar, bl. 13,

{==632==} {>>pagina-aanduiding<<}
het weglaten der woorden: en alhier geleerd wordt, in de tweede vraag van het Doopsformulier, voorstelt, als verzaking van eigene overtuiging, dat men in de Gereformeerde kerk de beste belijdenis heeft. Deze woorden sla ik nooit over bij het voorstellen dier vraag, indien de ouders of getuigen, zoo als meestal plaats heeft, tot het hervormd kerkgenootschap behooren. Doch indien ik menschen van eene andere geloofsbelijdenis voor mij heb, dat ook wel eens gebeurt, dan ben ik te weinig plancius, om bij de plegtigheid van den doop eene vraag te doen, op welke ik het antwoord niet zoo stellig mag verwachten. Indien molenaar bij deze woorden nog aan eene andere leer denkt, dan welke in het O. en N.V. te vinden, en vervat is in de twaalf Artikelen des Christelijken Geloofs, dan ziet het er met zijn Protestantisme ellendig uit. Doch de man wil ook geen Protestant heeten, maar Calvinist, - zekerlijk met terzijdestelling van calvijn's Protestantisme! De vierde vraag uit het Doopsformulier voor bejaarde personen is de beste uitlegging van de door molenaar zoo mishandelde vraag van het formulier bij den kinderdoop. Hij raadplege dezelve, en schame zich over zijne onkunde, aan welke wij nog geene reden hebben te twijfelen.
Allerhatelijkst, niet alleen ten opzigte der Synode, maar ook van alle Predikanten, is, hetgeen wij bl. 14 volg. bij molenaar vinden aangeteekend, nopens de formulieren van eenigheid. Hier zouden wij aan Jezuiterij denken, indien wij niet, met meerdere zachtmoedigheid bezield, zijne domheid op dit punt weder in aanmerking namen, door welke hij zelfs van zijnen Professor niet leerde Protestant te zijn, omdat hij te weinig Latijn verstond. Of neemt men bij de onderteekening dier formulieren alles over, tot in de minste bijzonderheid? Waarom spreekt dan molenaar ook niet van drieheid of drievuldigheid, bij de voordragt der leere van Vader, Zoon en H. Geest? Men onderteekent toch die formulieren, zoo als zij daar liggen, in hun geheel, en dus ook het VIIde Artikel der Nederlandsche Geloofsbelijdenis. Daar heerscht het Protestantsche beginsel: niets naast, veel minder iets boven, den Bijbel. De Synode in 1618 zoo wel als 1816, alle deereten en, wij zeggen ook, alle formulieren zijn, volgens dat Artikel, alleen door met den Bijbel in te stemmen, geldend en verbindend. Daarop zeggen wij amen, en reeds bij de aanvaarding onzer bediening, die nog vóór

{==633==} {>>pagina-aanduiding<<}
1816 inviel, zou ik de onderteekening dier formulieren geweigerd hebben, indien dat VIIde Artikel mij niet mijne volkomene vrijheid als Protestant had gelaten. Hier breken wij af, omdat zich bij molenaar hier nog iets anders ontdekt dan domheid; gelijk ook de omweg, om zijn stukje bij den bekenden drukker te bezorgen, niet zeer voor de eerlijkheid van molenaar's doel schijnt te pleiten.
Misschien komen wij op hem nog wel eens terug; als namelijk zijn gedrag, na zijne ontdekking gehouden, door ons kan en mag worden blootgelegd. Dit zal dan kunnen dienen, om anderen af te schrikken van zich tot iets te leenen, dat het daglicht niet kan velen. En het zal waarschijnlijk dan ook strekken tot waarschuwing der goede gemeente, welke zekerlijk afschuw gevoelen zal voor menschen, die, in duisternis gehuld, de eerlijkheid in den mond hebben, maar, in hunne naaktheid aan het licht gebragt, tot allerlei laagheden in staat zijn.




Ik bemin u meer dan mijn eigen leven.

(Vervolg en slot van bl. 588.)

8.

Naauwelijks was Jonker otto op het adellijk huis veilig aangeland, en had hij zijne natte kleederen, in een pak te zamen gewikkeld, aan een' der huisbedienden overgegeven, of hij begaf zich naar het vertrek van zijnen vader, ten einde dezen met de voorvallen van den dag en derzelver gevolgen bekend te maken.
De oude Baron otto wilhelm vernam deze geheele gebeurtenis met een inwendig genoegen. Vaak had hij, te vergeefs, naar het einde der onzalige twisten gewenscht, vooral sedert hij meende te bespeuren, dat de beide magtige buizen van heeckeren en bronkhorst niet alleen elkanders ondergang bedoelden, maar ook tevens de zaken zoodanig trachtten te sturen, dat de magt der met hen verbondene Edelen gedurig meer en meer verzwakt wierd; waaruit dan ook eenmaal eene hatelijke overheersching over den minderen Adel scheen te zullen voortvloeijen, onverschillig voor welke partij zich, in het einde, de overwinning verklaren mogt.

{==634==} {>>pagina-aanduiding<<}

Het denkbeeld eener verzoening met den Heer van k. had derhalve, sedert lang, in het schrander brein des ouden Barons post gevat; dan de riddereer had hem dikwerf doen weifelen in de keuze van een gepast middel ter bereiking van een doelwit, hem meer door belangzucht dan wel door eene vredelievende gezindheid ingegeven. Het gebeurde van dezen dag - de menschlievende daad zijns zoons - het edelmoedig gedrag des ouden Barons - de verzekering van dezen, betrekkelijk het nalaten der verwoestende strooptogten - dit alles te zamen genomen scheen voor 't minst een gunstig voorteeken te zijn van nadere onderhandelingen, en welligt van eene toenadering, die de schrandere grijsaard lang gezocht had.
Middelerwijl de Heer van z. zijne denkbeelden over zulke, in zijn oog, hoogstgewigtige aangelegenheden aan zijnen zoon ontvouwde, had er in een ander deel van den burg een tooneel plaats, waarop niemand was voorbereid.
De natte kleederen des Jonkers waren door hem aan een' huisbediende ter hand gesteld, en deze had dezelve, al aanstonds, aan grade, de vertrouwde van bertha, overgereikt, met een kort en zeer verward berigt van het gebeurde. ‘Jonker otto had,’ zoo luidde de tijding, ‘eenen in de rivier gevallen drenkeling willen redden; dan deze was door hem dood - of voor dood - aan den oever gebragt, en nu had de Jonker belast, voor het droogen en in orde brengen zijner kleederen de noodige zorge te dragen.’ Meer wist de getrouwe herman niet te verhalen. ‘De Jonker was onverzeerd, en dadelijk in het vertrek van den ouden Baron getreden.’
Grade begaf zich naar Freule bertha, haar het gehoorde getrouw verhalende.
Bertha maakte het pak los, en, door grade geholpen, legde zij ieder kleedingstuk ter zijde, toen zij op eenmaal, doodbleek wordende, uitriep: ‘Hemel! wat is dat?’ Zij hield den bewusten doek, met de in denzelven gewikkelde Reliquie, in de handen. ‘Grade! hij is het! hij is het! en dood!’... Meer kon zij niet.
Ook grade ontzette; want er bleef geen twijfel overig, daar deze ook een sluweelen wambuis in handen was gevallen, hetwelk zij voor dat van rudolph herkende, en hetwelk, bij vergissing, onder de kleederen van Jonker otto geraakt was.

{==635==} {>>pagina-aanduiding<<}

‘Dood! dood!’ riep het meisje, en wrong zich radeloos de handen. Grade was te zeer ontsteld, om haar tot bedaren te brengen, en als eene wanhopige vloog de teederlievende bertha naar het vertrek, waar zich otto met haren vader bevond.
‘Dood! dood!’ riep zij, de kamer binnenstuivende. - ‘Otto! gij hebt dan rudolph niet kunnen redden?’
Beide Ridders stonden verschrikt op, bij eene zoo onverwachte als zonderlinge verschijning.
‘O, spreek, mijn broeder! Hij leeft dan niet meer? Gij hebt hem dan niet kunnen redden?’
‘Bedaar, bertha!’ sprak otto. ‘Spreekt gij van Jonker rudolph van k.? Dezen heb ik met eigene hand van den dood gered.’
‘Gered?... Misleid mij niet, otto! misleid mij niet! Gered, zegt gij?... rudolph gered!’...
‘Zonderling!’ sprak de oude Baron, zijne dochter aanstarende.
Maar naauwelijks was de doodelijke angst der Freule over het lot van haren vriend, door de stellige verzekering van haren broeder, eenigzins geweken, of een niet minder vermogend gevoel, namelijk dat der schaamte over het verraden van het geheim van haar hart, in de tegenwoordigheid haars vaders, aan wien zij nu eerst dacht, overmeesterde haar geheel; en zij scheen in eenen staat van bewusteloosheid neder te zinken, toen grade de kamer binnentrad, en ter hulpe van hare meesteresse toesnelde.
In die overoude tijden, waarin het gebruik van warme, verslappende dranken nog geheel onbekend, en de ligchamelijke opvoeding, meer dan in latere tijdperken, aan den weldadigen invloed der natuur werd overgelaten, en bovenal bij een algeheel gebrek aan schadelijke Romans, die, in meer verlichte dagen, zoo menig zwak en prikkelbaar gestel ter prooije gesteld hebben aan eene overdrevene gevoeligheid, - in die overoude tijden, zeggen wij, waren, ook bij een meisje, de zenuwtoevallen hoogst zeldzaam; dan de toestand van bertha mag in deze oogenblikken met zoodanig een toeval welligt eenige overeenkomst gehad hebben. Wat hiervan ook zijn moge, zij het ons genoeg, te weten, dat de oude Baron wijsselijk begreep, het onderzoek der geheele, hem zoo zonderling voorkomende, zaak tot den volgenden dag, en bij eene meerdere bedaardheid zijner hartelijk geliefde dochter, uit te stellen.


{==636==} {>>pagina-aanduiding<<}

9.

Wat er nog dien avond tusschen Freule bertha en grade voorviel, en hoedanig eerstgenoemde den nacht mag hebben doorgebragt, kunnen wij, bij gebrek aan genoegzaam onderrigt, niet verhalen; en wij wagen ons in dezen aan geene gissingen, ten einde meer naauwkeurig omtrent de gebeurtenissen van den volgenden dag te kunnen zijn.
De beide Ridders waren overeengekomen, dat de oude Baron zijne dochter zou ondervragen, terwijl Jonker otto trachten zoude, nadere bijzonderheden van grade in te winnen, en beide volbragten dan ook, hetgeen ieder voor zich had voorgenomen. Het zal, gelooven wij, genoeg zijn, het resultaat van beider onderzoek op te geven.
De oude Ridder, die, gelijk wij reeds opmerkten, eenige geneigdheid gevoelde, zich met zijnen vijand, mits op eene eervolle wijze, te verzoenen, was in zijne aanspraak, tot Freule bertha gerigt, minder gestreng en verwijtende, dan zijne dochter te regt gevreesd had, en onder andere omstandigheden gewisselijk het geval zoude geweest zijn. Hij begon, zeer bedaard, de geheele gebeurtenis der redding van rudolph door haren broeder, met al derzelver omstandigheden, te verhalen, en eindigde met te vragen naar de oorzaak der zonderlinge verschijnselen, welke die gebeurtenis op het gemoed zijner dochter had te weeg gebragt.
Bertha, hierdoor bemoedigd, bekende hare genegenheid voor Jonker rudolph openhartig; maar verzweeg zorgvuldig de bijzonderheden der proeve, waarop zij de getrouwheid des Ridders gesteld had.
De oude Baron schudde het hoofd, minder omdat zijn hart de keuze zijner bertha afkeurde, dan wel omdat dezelve, in de tegenwoordige omstandigheden, met zijne staatkunde en eerzucht minder scheen overeen te komen. Hij bleef echter zijne bedaardheid behouden, en sprak, op een' meer medelijdenden dan wel bestraffenden toon: ‘Bertha! bertha! hoe kunt gij, in deze tijden, denken aan eene verbindtenis met den zoon van den vijand uws grijzen vaders?’ En hiermede verliet hij haar, niet verder in woordenwisseling willende treden, en zijn stellig besluit vooralsnog wenschende op te schorten.
Het was Jonker otto gelukt, in zijn onderhoud met grade, achter het geheim te komen; doch niet dan onder stellige beloste, dat hetzelve voor den ouden Baron alsnog

{==637==} {>>pagina-aanduiding<<}
verborgen blijven zoude. Otto voldeed hieraan dan ook getrouw; maar, besloten hebbende deze zaak volkomen te ontwikkelen, overreedde hij zijnen vader, hem vrijheid te verleenen, zijne opwachting bij Jonker rudolph te maken, onder voorwendsel, dat een zoodanig ridderlijk beleefd bezoek welligt aanleiding zou kunnen geven tot het aanknoopen van verdere vredelievende onderhandelingen. Otto vertrok dan alzoo naar het vijandig kasteel, niet vergetende den meergenoemden doek zorgvuldig mede te nemen, en vastelijk besloten hebbende, de gezindheden van rudolph te toetsen.
Op den burg heuschelijk ontvangen, en in het vertrek van den Jonker toegelaten zijnde, bevend hij zich naauwelijks met dezen alleen, of, na eenige vragen betrekkelijk den staat van rudolph's gezondheid, welke aanhoudend koortsachtig bleef, begon otto op deze wijze zijn onderzoek:
‘Onze kleedingstukken, Jonker! moeten, in de algemeene verwarring van gisteren, ondereen geraakt zijn’ (den doek te voorschijn brengende); ‘dit ten minste is mijn eigendom niet. Ik wilde hetzelve u weder ter hand stellen.’
Rudolph werd beurtelings rood en verbleekte; dan de plotselinge vreugde, over het verkrijgen van eenen, in zijne oogen, dierbaren schat, was te groot, dan dat hij zou hebben kunnen zwijgen. Den doek uit de hand van otto te rukken, denzelven aan zijn' boezem te verbergen, en onwillekeurig uit te roepen: ‘Jonker! gij hergeeft mij het leven ten tweeden male!’ was het werk van een oogenblik. - Otto vervolgde:
‘Gij schijnt in iets zeer eenvoudigs een groot belang te stellen, Jonker! Ik zou het welligt niet eens opgemerkt hebben, dat ik mij in het bezit bevond van iets, hetwelk u zoo dierbaar schijnt, indien niet mijne zuster bertha’...
‘Bertha, zegt gij, Jonker?... Uwe zuster bertha’... zeide rudolph met vuur; maar, bedenkende dat hij zichzelven verraden had, hield hij in eens op, verder te spreken. Nu begreep otto aanvallenderwijze te moeten te werk gaan.
‘Jonker! het is te vergeefs, dat gij uw geheim voor mij zoudt pogen te bedekken. Deze doek heeft zijne werking gedaan; en, ten einde u te overtuigen, dat mij alles bekend is, heb ik u alleen maar te zeggen, dat gij thans niet meer behoeft te vreezen voor een leven, hetwelk u zoo dierbaar is.’
Rudolph wist niet, wat hij antwoorden zoude; maar,

{==638==} {>>pagina-aanduiding<<}
in de bedwelming zijner aandoeningen, riep hij uit: ‘Door mij kan zij niet behouden zijn, Jonker! Maar spreek, heeft de kunst van den beroemden berengarius haar behouden? o, Waarom mogt het mij niet gelukken, hiertoe het werktuig geweest te zijn!’
‘Berengarius? en gij het werktuig? Ik versta u niet,’ zeide otto, navorschende.
‘Hebt gij hem dan over den stroom gevoerd, waarin ik, zonder u, mijn graf zou hebben gevonden?’
‘En wildet gij dan op gisteren dat waagstuk ondernemen, om mijne zuster te redden?’
Deze wederzijdsche vragen, even spoedig gedaan, wekten eene wederzijdsche toenadering en vertrouwen, en rudolph verhaalde aan otto alles, wat er, ten aanzien der beide monniken, had plaats gehad, en hoe hij eindelijk, vast besloten hebbende, al het mogelijke ter redding van bertha te beproeven, de onstuimige rivier had willen oversteken, ten einde zich aangaande de hulp van den beroemden Arts berengarius de noodige zekerheid te verschaffen.
Eene vertrouwelijke onderhandeling van zoodanigen aard verbond de harten der beide Jonkers aan elkander, en zij schenen de vijandschap, welke beider ouders verdeelde, in het geheel niet te gevoelen. De schrandere otto, die van het weloverlegd bedrog zijner zuster niets liet gissen, bekwam de zekere overtuiging, dat rudolph zich, uit hartelijke genegenheid voor zijne zuster, had opgeofferd.

10.

Onder verschillende gewaarwordingen werd de terugkomst van otto op den oudvaderlijken burg te gemoet gezien, toen de Jonker, zijn plan wèl overlegd hebbende, de slotpoort binnenreed, en, zonder op de menigvuldige vragen van bertha eenig bepaald antwoord te geven, zich dadelijk naar zijnen vader begaf, die zijne terugkomst verlangend verbeidde.
De Jonker gaf een getrouw en omstandig verslag zijner zending, zonder eenige bijzonderheid te verzwijgen, en zeer bedaard luisterde de oude Baron naar zijne redenen; dan, bij de vermelding van het gebeurde aan de rivier, kon de grijsaard zijne aandoeningen niet langer terughouden, en hij riep uit: ‘Otto! ook zoo zou ik mijn eigen leven voor uwe zalige moeder sigismunda hebben kunnen opofferen; en

{==639==} {>>pagina-aanduiding<<}
dat niet maar alleen toen ik haar het eerst lief kreeg, maar zelfs twintig jaren na onze bruiloft!’ en, met waardigheid zijne oogen opwaarts heffende, voegde hij er nevens: ‘Wat de Hemel zóó zamengevoegd heeft, mag de mensch niet scheiden! - Otto! roep uwe zuster hier!’
Bertha verscheen. De oude Baron wilde haar wederkeerig op de proef stellen, en beval zijnen zoon het stilzwijgen.
‘Ik ben van alles onderrigt,’ zoo sprak hij zeer somber en ernstig; ‘ik weet alles, bertha! maar het is u onbewust, mijne dochter! dat uwe gewaagde proefneming den ondergang van Jonker rudolph kan ten gevolge hebben. Otto! verhaal aan uwe zuster, wat de Jonker bestaan heeft, om haar van den gewaanden dood te verlossen!’
Otto gehoorzaamde, en deed het verhaal.
‘En nu,’ dus vervolgde de grijsaard, ‘ligt hij daar, als een slagtoffer zijner gewaagde en roekelooze onderneming; en welligt is hij, in dezen oogenblik, in doodsgevaar, om uwentwille.’
Bertha antwoordde: ‘Vader! ik heb dit verwijt verdiend. Wat ik gedaan heb, is niet meer te herstellen; maar boeten wil ik, gedurende mijn geheele leven, voor een' onwillekeurigen moord. Zend mij naar Elten, bij mijne tante brigitta, de Abdisse, in het nonnenklooster.’
Nu konde otto wilhelm zich niet langer bedwingen, want hij dacht aan de liefde voor zijne sigismunda, die geen dood had kunnen verbreken; en opstaande, sprak hij: ‘Niet alzoo, mijn kind! niet alzoo. Ik heb slechts uwe getrouwheid willen beproeven. Uw broeder heeft zich voor rudolph edelmoediglijk opgeofferd, en rudolph heeft zijn leven voor het behoud van het uwe prijs gegeven; en wederkeerige trouw en liefde moet door wederkeerige trouw en liefde beloond worden, zoodra het vuur der onderlinge tweedragt zal gebluscht zijn. - Otto! gij zijt de heraut des vredes! Ga, mijn zoon, en bied den Baron van k. vrede aan met den huize Z. Zoo moge, in het einde, de liefde de onderlinge tweedragt vernietigen, en ons sterk maken in den dag des kwaads!’
Otto gehoorzaamde, in het vol gevoel van het belangvolle van zijnen last; dan hij kende tevens de onbuigzaam-
{==640==} {>>pagina-aanduiding<<}
heid des Barons van k., steeg bevorens af aan het klooster Bethlehem, en hield een lang gesprek met den Prior wigbolt, in tegenwoordigheid der beide monniken, bernardus en ignatius. De bewaring des geheims, in deze oogenblikken, was van het grootste belang voor den roep van vermaardheid en heiligheid, waarin dit klooster sedert overoude tijden gedeeld had; en het viel den schranderen otto niet moeijelijk, den grijzen Prior over te halen, hem naar het kasteel te vergezellen, ten einde zijne redenen des te meer ingangs bij den ouden gebieder vinden zouden.
Deze voorzorg van otto bleek geenszins nutteloos geweest te zijn; want hij vreesde de onbuigzaamheid des ouden Barons minder, dan den adellijken trots der Baronesse van k., van welke wij tot hiertoe nog geene gelegenheid hadden te gewagen. Dan de hoovaardij dezer vrouwe werd geëvenaard, zoo niet overtroffen, door haren overdrevenen godsdienstijver en blinde onderwerping aan priesterlijk gezag; en het was hierop inzonderheid, dat de verstandige otto het welslagen der geheele onderneming bouwde.
Prior wigbolt ondersteunde dan ook de, door otto geopende, onderhandelingen; dezelve werden, binnen weinige dagen, door de afkondiging van den getroffen zoen tusschen de beide Baronijen gevolgd, en, vóór nog de herfst zijne gele bladeren liet vallen, vierden rudolph en bertha hun huwelijk op den burg te Z.
De beruchte doek, intusschen, werd, als een gedenkteeken van onderlinge liefde en trouw, bewaard, en, in latere eeuwen, toonden de nakomelingen der nu gelukkig vereenden dezelve nog aan hunne kinderen en kleinkinderen; en op die wijze bleef het verhaal der merkwaardige gebeurtenis, welke wij geschetst hebben, in wezen tot op dezen tijd.

Lord Byron's laatste minnarij.

Steller dezes woonde onlangs eene avondbijeenkomst te Geneve bij. Er was een Griek genoodigd, die in Missolunghi gestreden, en zich met zijne strijdgenooten had doorgeslagen. Zijne gelaatstrekken waren edel, zijne oogen vol vuur; maar nog vertoonden zich op zijn aangezigt de sporen der doorgestane ellende en des hongersnoods. Hij was van Napoli di Romania, met de beste aanbevelingen voorzien, herwaarts gekomen,

{==641==} {>>pagina-aanduiding<<}
om zijne gezondheid te herstellen. Natuurlijk drong zich elk om hem heen, en alle de aanwezigen, maar inzonderheid de vrouwen, overlaadden hem met lofspraken over zijne en zijner medegenooten betoonde dapperheid; terwijl de mannen nadere bijzonderheden van de belegering en van den uitval wenschten te vernemen. - Het gesprek viel vervolgens op Lord byron. Spiliades (dus heet de Griek) sprak met de hoogste geestdrift, ja met tranen in de oogen, van denzelven, en verhaalde ons de volgende gebeurtenis, welke byron, een jaar vóór zijnen dood, te Missolunghi is bejegend.
Wanneer Lord byron, op zekeren dag, van de wilde hoender-jagt terugkeerde, op welke hij, verzeld van zijne Sulioten, meermalen uitging, hoorde hij, in eene eenvoudige woning, klavierspel, met eene voortreffelijke zangstem gepaard. De zeldzaamheid van dit muzijkinstrument daar te lande, zoo wel als het schoone gezang, bragten hem in verrukking. Hij hield stand met zijne Palikaren. Het gedruisch, hierdoor ontstaande, werd binnenshuis gehoord; het gezang houdt op; maar de zangeres, door nieuwsgierigheid gedreven, verschijnt op het balkon, waarvan de meeste huizen zijn voorzien; en nu vertoont zich aan den getroffen Lord eene gestalte, welker fraaiheid, naar zijne eigene verklaring, alles overtreft, wat hij immer van vrouwelijk schoon in Griekenland had gezien. Hij spreekt haar in het nieuw-Grieksch aan, haar dankende voor haar betooverend spel en gezang. Zij antwoordt hem in het Fransch; een nieuw bewijs van, bij eene Griekin, zeldzame beschaving. Gaarne had byron het gesprek langer voortgezet; maar, met eene zedige houding, verwijdert zich het meisje. Doch de verschijning was, voor een' man als byron, al te betooverend, om het daarbij te laten berusten. Ten gevolge van verdere nasporingen, vernam hij, dat zij de dochter eens Griekschen koopmans te Missolunghi, en onlangs van Marseille was teruggekeerd, alwaar zij bij nabestaanden, te harer vorming, eenigen tijd had gewoond. Haar vader was bij byron niet geheel onbekend, als zijnde een man, die een stedelijk ambt bekleedde, en van wege zijne vaderlandsliefde algemeen geacht werd. Naardien nu de Lord door de Grieken als aangebeden werd, viel het hem gemakkelijk, toegang tot diens huis te bekomen, onder het voorgeven van handelszaken; en hij werd door den vader
zelven, die zich door zijne bezoeken vereerd achtte, uitgenoodigd. Evenzeer als hem, bij

{==642==} {>>pagina-aanduiding<<}
den eersten aanblik, de gestalte der jonge Griekin had bekoord, werd hij thans door derzelver beminnelijke hoedanigheden betooverd. Behalve de nieuw-Grieksche en Fransche, sprak zij ook de Italiaansche taal, welke byron hartstogtelijk beminde. Inzonderheid echter verrukte hem zekere romaneske zwaai in haren omgang. Bij al de zachtheid en bescheidenheid haars geslachts, koesterde zij eene geestdrijvende liefde voor haar vaderland, was trotsch op den naam van Griekinne en den alouden roem haars volks, en haatte de Turken met een' onverzoenbaren haat. Byron vatte eene heftige liefde voor haar op, welke hij eerst door blikken, daarna door hartstogtelijke woorden te kennen gaf. Altijd, evenwel, wist zij zulks te ontwijken, en het onderhoud op iets anders te leiden, wanneer hij haar van liefde sprak; maar zij bleef bestendig minzaam en vriendelijk jegens hem, en liet hem, als Grieken-vriend, hare hulde openhartig blijken. Dit was misschien de eerste maal, dat de Lord alle zijne pogingen, om wederliefde te verwerven, vruchteloos aanwendde; en juist deze omstandigheid prikkelde zijne liefdedrift te sterker. Dan, hoewel zelfs de vader, op eene ernstige verbindtenis hopende, hem niet ongeneigd scheen, alles was vergeefs. Byron konde zich dit raadsel niet verklaren. Eindelijk werd het hem, op eene verschrikkelijke wijze, opgelost. Op zekeren dag, naar gewoonte, het meisje bezoekende, vond hij haar doodbleek, zonder tranen, en hare hemelsche trekken met de diepste smart omtogen. Geheel buiten zichzelven, ijlt hij naar haar toe, en vraagt haar naar de oorzaak van haar leed. ‘Weet,’ dus spreekt zij, ‘dat ik mijn hart aan een' Palikaar geschonken heb, die reeds de speelgenoot mijner kindschheid was. Toen hij onlangs naar het leger vertrok, zwoer ik
hem eeuwige liefde, en deed eene gelofte, dat ik, wanneer hij sneuvelen mogt, zijnen dood niet zoude overleven. Heden ontving ik de zekere tijding, dat hij voor zijn vaderland gevallen is; mijn lot is beslist.’ Met deze woorden begon zij te wankelen; byron ving haar op; zij stierf in zijne armen aan vergif, dat zij zichzelve had toegediend. - Van dien dag af was byron's opgeruimdheid voor altijd verdwenen.


{==643==} {>>pagina-aanduiding<<}

Voltaire en de kleine Savojaard.

Nagenoeg de gansche mannelijke bevolking van sommige streken van Savoje gaat op reis tegen het einde van den herfst, zich verdeelende in twee troepen, de eene om de schoenen der burgers van Turijn te poetsen, de andere om de schoorsteenen van die te Parijs te vegen.
Op zekeren dag, dat de zeventigjarige voltaire, naar gewoonte, zijne wandeling deed, en de werkzaamheden der opkomende volkplanting, welker stichter hij was, gadesloeg, zag hij den troep, die den weg nam naar Parijs, en merkte onder denzelven een' knaap op met een levendig oog, eene frissche kleur, vlug als eene ree, en wiens open en eerlijk gelaat hem geheel innam. ‘Vriendje!’ zeide voltaire tot hem, ‘hoe heet gij?’ - ‘Jacquot, Mijnheer, om u te dienen.’ - ‘Om mij te kunnen dienen, wenschte ik van u te weten, wat gij kunt.’ - ‘Ik kan schoorsteenen vegen, Mijnheer!’ - ‘Dat is zeer wel,’ hernam voltaire glimlagchende, ‘en dit talent kan mij drie- of viermaal 's jaars te stade komen; maar het overige van den tijd?’... - ‘Het overige van den tijd.... zou ik mijn marmotje laten dansen.’ - ‘Goed, dat kan mijn volk amuseren, en, om den wille van zoo nuttige talenten’.... - ‘Hoe! mijn goede Mijnheer’.... - ‘Ja, mijn kleine vriend, ik voel, dat ik geroepen ben om u in mijn' dienst te nemen: neem dus afscheid van uwe kameraden, en volg mij; ik zal u vijf louisd'or loon geven, waarvoor gij u eene liverei zult aanschaffen.’ - ‘Ach! ik zou u wel voor de helft willen dienen, mijn lieve Mijnheer! zoo ge mij wildet vergunnen, mijne kleeding te behouden.’ - En waarom wildet gij uwe kleeding behouden? Uit trotschheid misschien?’ - ‘De Hemel behoede mij!’ - ‘Wel, waarom dan?’ - ‘Omdat ik, als het jaar om was, mijn loon zou kunnen sturen aan mijne moeder, die weduw en arm en gebrekkig is.’ - ‘Wel nu,’ zeide voltaire aangedaan, ‘het zij zoo! Ik zal u tien louisd'or 's jaars geven, en,
als het jaar ten einde is, kunt gij die zelf aan uwe moeder gaan ter hand stellen.’ Op deze woorden sprong de brave zoon op van blijdschap, en droomde zich reeds op den weg naar zijn dorp, zijner goede moeder het offer der kinderlijke liefde brengende.
Inderdaad, aan het eind des jaars vertrok jacquot met zijne tien louisd'or. Voltaire had hem acht dagen tot de reis vergund; de goede jongen ging, en het hart van den grijsaard vergezelde hem. Maar - zal ik het zeggen? - jacquot bleef twaalf in stede van acht dagen weg, en voltaire, gramstorig, mompelde binnensmonds het woord ondankbare, bromde, fronste de wenkbraauwen, ja hief zijn' rotting op.... ‘Sla mij,’ zeide jacquot, ‘maar onttrek mij uwe achting niet; ik heb zulks niet verdiend. Toen ik zou vertrekken, werd mijne moeder erg ziek; ik heb haar

{==644==} {>>pagina-aanduiding<<}
opgepast; ik heb vijf nachten en vijf dagen bij haar gewaakt: toen ik eindelijk haar zag beteren, heb ik mij uit hare armen gescheurd; ik heb dertig mijlen in twee dagen afgelegd, en hier ben ik!’ Op dit verhaal liet voltaire zijn' rotting zakken, breidde zijne armen uit, en drukte jacquot aan zijn hart. Wat woorden waren bekwaam geweest, om deze welsprekende gebaren op te wegen!
Na verloop van eenige jaren, vernemende dat zijne moeder blind en bedlegerig was, ijlde de goede zoon haarwaarts; maar, eer hij vertrok, liet voltaire jacquot uitschilderen, plaatste het portret in zijne kamer, en, wanneer een letterkundig insekt, door zijn' onbescheiden steek, des grijsaards gal deed overloopen, wierp hij een' blik op de beeldtenis van jacquot, en, daar het gedenken aan zijn zelfbeheer voltaire's gramschap tot bedaren bragt, vergat hij de kwaadwilligen en vergaf zijnen vijanden.





De hoop van Griekenland.

IV.


Broeders! ziet niet in de verte naar de hulp van vreemde hand; 
Ziet slechts, wilt gij zeker bouwen, in uw eigen hart en land. 
Vindt gij daar, voor uwe vrijheid, niet het heilig outer staan, 
Nu en nimmer, broeders! nimmer komt zij u van buiten aan. 
Zelf hebt gij 't u opgeladen, 't slavenjok zoo hard en zwaar; 
Zelf hebt gij dat jok gedragen, en gij droegt het nog, voorwaar, 
Hadt ge lijdzaam willen beiden, o mijn dierbaar Griekenland! 
Dat het van u wierd genomen door eene andre, vreemde hand. 
Zelve moet gij voor u kampen; gij, die zelf u hebt bevrijd. 
U de schuld en u de boete, u de lauwer na den strijd! 
Velen zullen u beklagen, velen bidden voor uw heil; 
Velen hebben hunne voorspraak, velen hunnen raad u veil. 
Hoopt gij meer? Bouw op die hope toch uw vrijheidsveste niet, 
Dat de grond, waar gij ze op bouwdet, niet in puinen u ontschiet'! 
Aan uwe oude vrijheidsglorie doet de nieuwe wereld regt; 
Want de vrije is in de groeve even lijdzaam als de knecht! 
Legt boetvaardig uwe wapens neder voor der Turken stok; 
Kromt gewillig nek en schouder onder 't oude slavenjok: 
Dan, dan moogt gij veilig bouwen op de magt der Christenheid; 
Dan, dan moogt gij zeker hopen, dat der Turken gunst u vleit! 
Rust en vrede wil Europa: waarom hebt gij die gestoord? 
Waarom heeft de waan der vrijheid eigenmagtig u bekoord? - 
Hoopt op geenen vreemden bijstand tegen eenen vreemden hoon: 
Ook des Turkschen Keizers sopha noemt Europa eenen troon! - 
Hellas! werwaarts wendt ge uw blikken? - Zoon! naar God, mijn hoop in nood; 
God, mijn troost in schuld en boete; God, mijn schild in strijd en dood! 

Naar wilhelm müller.

j.w. ijntema.





{==645==} {>>pagina-aanduiding<<}

Mengelwerk.

Het lijden en sterven van Jezus Christus Gode betamende.

III.

Moest de Christus niet deze dingen lijden, en (alzoo) ingaan in zijne heerlijkheid?



lukas XXIV:26.
Wie onderneemt, eene verdwaasde en zedelooze wereld te verlichten en te hervormen, kan, al ware hij daartoe door de Godheid zelve onmiddellijk gezonden, geen ongelukkig levenslot ontgaan. De messias der Joden moest onvermijdelijk lijden en eenen geweldigen dood sterven, en het kruis van jezus christus kan dus tegen zijne Goddelijke zending en zijn Messiasschap niets bewijzen. Integendeel zij zijn, om hetzelve, beide te aannemelijker, omdat jezus' leer, wegens de verzoening der wereld met God, in onmiddellijk verband stond met zijnen dood, en eene hervorming van den heidenschen en Joodschen offerdienst, zonder denzelven, onmogelijk was. - Ziet daar, wat wij voorheen (*) beweerd, en, zoo wij meenen, voldingend bewezen hebben.
Ondertusschen verkrijgt dit alles zeer veel meer kracht, als wij nader overwegen, hoedanig jezus zelf, en welke zijne leer en zijn gedrag geweest zijn. - Hij toonde zich in alles zoo waarachtig groot en Goddelijk, dat men zich niets verbeelden kan, waarin een waarachtig Godsgezant boven hem zou hebben kunnen uitmunten. In verstand ging hij allen, die ooit den naam van wijzen onder de menschen droegen, zeer verre te boven. Nooit droeg één van dezen, wegens de Godheid, der menschen be-
{==646==} {>>pagina-aanduiding<<}
stemming, hunne pligten, enz. eene leer voor, welke niet veel verkeerds, ongerijmds en onzekers behelsde. In de zijne alleen viel niets te berispen. Wat hij deswege, als waarheid, verkondigde, moest de onbevooroordeelde rede, of als zeker, of als hoogstaannemelijk, toestemmen. Op voldoenden grond kon zij er niets van wederspreken. - Hoe hij deswege aan hoogere verlichting kwame, dan ooit sterveling tot hiertoe bezeten had, liet zich niet verklaren, dan op onderstelling, dat hij door hooger licht bestraald werd, dan tot hiertoe aan stervelingen was geschonken. - Zijn gedrag was allezins dat van eenen zendeling des Hemels waardig geweest. Van hetgeen hij aan anderen voorschreef, gaf hij zelf het schitterendst voorbeeld; en, vooral in zijn lijden en zijnen dood, gedroeg hij zich zoo, dat men niets kan denken, waarin een waarachtig Godsgezant hem zou hebben kunnen overtreffen. - Wel nu! Kan het dan eenigen schijn hebben, dat zulk een gadeloos verlicht en vlekkeloos deugdzaam man zich valschelijk zou hebben willen uitgeven voor hetgeen hij niet was, en zich zou hebben laten martelen en ombrengen, om de wereld te misleiden? Indien neen: brengt dit dan het vermoeden, dat hij waarlijk een zendeling des Allerhoogsten geweest is, niet tot het toppunt der
hoogste waarschijnlijkheid? - Wij oordeelen, dat niemand dit kan loochenen. Maar wij staan toe, dat, om jezus, als Godsgezant, te kunnen aannemen, meer vereischt werd. Altijd bleef er nog mogelijkheid tot twijfel over. Altijd kon men nog eenig stelliger bewijs verlangen, en scheen de aard der zaak dit toe te laten en te vorderen. Altijd scheen inwendige waarschijnlijkheid nog door uitwendige blijkbaarheid bevestigd te moeten worden. En zoo oordeelde onbetwistbaar de Godheid zelve, toen zij het ook daaraan niet wilde laten ontbreken, en jezus zalfde, niet alleen met den Heiligen Geest, maar ook met kracht, en hem het wonderdoend vermogen schonk, waarvan hij zich in ontelbare gelegenheden bediende. Hij ook beriep zich daarop meermalen, als een beslissend bewijs, dat hij niet van zichzelven sprak, maar

{==647==} {>>pagina-aanduiding<<}
uit naam van God, die hem gezonden had. Indien ik onder hen de werken niet gedaan had, die niemand anders gedaan heeft, (zeide hij van de ongeloovige Joden) (*) zij zouden geene zonde hebben; en, op een' anderen tijd, sprak hij tot hen: Indien ik niet doe de werken mijns Vaders, zoo gelooft mij niet; maar, indien ik ze doe, en gij mij niet gelooft, zoo gelooft de werken; (†) en nog vroeger: De werken, welke de Vader mij te volbrengen gegeven heeft, getuigen van mij, dat de Vader mij gezonden heeft. (‡) En wie zal ontkennen, dat deze werken bij hen, die ze met eigene oogen aanschouwden, volkomene overtuiging hadden behooren te weeg te brengen? Maar wie weet echter niet, dat zij het geenszins deden? - De kwaadaardigen, die niet overtuigd wilden zijn, schreven ze aan den Duivel toe, en sleepten vele bijgeloovigen of slechten, die van hen afhingen, in hetzelfde oordeel mede. De ongevoelige en onverschillige menigte, aan welke niets ernstigs ter harte gaat, en die nooit iets overweegt, omdat zij niets verstaat, staarde deze werken met verwondering en verbaasdheid aan, gelijk zij alles aanstaart, wat haar vreemd en onverklaarbaar is, zonder te vragen, wat het beteekent of bewijzen moet. Het waren dus alleen de braven, die den wil van God doen, en hem, die bewees zijn gezant te zijn, als zoodanig aannemen wilden, welke deze werken erkenden voor hetgeen zij
waren, - werken namelijk, welke niemand doen konde, zoo God niet met hem was. (§) De zoodanigen namen dan ook jezus, als Godsgezant, aan. Maar was dat nu genoeg? Was daarmede nu alles gedaan, wat noodig was, om het hooge doel van jezus' Goddelijke zending te bereiken? om den gewissen grondslag te leggen tot eene toekomende verlichting en hervorming der wereld, zoo ver als die thans te brengen was? Het was er, naar ons oordeel, zeer ver af. - Wat zou er gebeurd zijn, zoo jezus'

{==648==} {>>pagina-aanduiding<<}
geschiedenis met zijnen dood geheel afgeloopen was geweest? Zouden zijne vrienden hem dan echter allen hebben blijven aanhangen? Zouden zij allen hebben blijven gelooven, dat hij waarlijk zijne zending onmiddellijk van God gehad had? - Ja: wij willen daaraan, ten aanzien der genen, die gemeenzaamst met hem geweest waren, - wij willen daaraan, vooral ten aanzien zijner Apostelen, uit hoofde hunner braafheid en de kracht hunner overtuiging, geenszins twijfelen. Maar wij kunnen zulk eene onderstelling, ten aanzien van allen, voor niet dan zeer onwaarschijnlijk houden, en gelooven veeleer, ten aanzien van velen, dat jezus hun, bij zulk eene uitkomst, een onoplosbaar raadsel geworden zou zijn, en dat zij, hetgeen zij onvergelijkelijk groots en goeds in hem aanschouwd hadden, in vergelijking brengende met zijn tijdelijk wedervaren en ongelukkig einde, wegens hem in vertwijfeling zouden geraakt zijn, en niet zouden geweten hebben, wat van hem te denken; en wij meenen, dat zulk vermoeden genoegzaam geregtvaardigd wordt door het Evangelisch narigt wegens de verbijstering, zelfs van sommigen zijner vertrouwdsten, tusschen zijnen dood en zijne opstanding. (*) En zouden zij nu, in zulk eenen toestand, er aan gedacht hebben, of in staat geweest zijn, om zijn ontwerp van verlichting en hervorming der wereld voort te zetten; of, zoo ja, zouden hunne pogingen eenig belangrijk gevolg gehad hebben? Wij gelooven ook dit niet, en houden ons integendeel overtuigd, dat van die verlichting en hervorming genoegzaam niets gekomen, en het geheel ontwerp daarvan mislukt en te niet gegaan zou zijn. Dat jezus gestorven, - aan een kruis gestorven was, zou voor de menigte een onoverkomelijke hinderpaal geweest zijn tegen de
overtuiging, dat hij waarlijk zijne zending van God gehad had; en het hoogst, dat wij kunnen aannemen, is, dat de nakomelingschap de narigten, welke men wegens hem had, (voor zoo veel zij die niet van volstrekte valschheid verdacht) voor zeer overdreven, doch hem-
{==649==} {>>pagina-aanduiding<<}
zelven evenwel voor een zeer buitengewoon personaadje gehouden, en hem, om zijne uitmuntende leer en zijn verheven gedrag, bewonderd zou hebben, en dat alzoo zijn naam, met onverwelkbaren lof, boven dien van alle andere wijze en groote mannen, aan de volgende eeuwen overgeleverd zou zijn geworden; maar, dat honderdduizenden van Joden en heidenen dezen naam, als dien van een onmiddellijk Godsgezant, openlijk zouden beleden, en dat zich de Christenkerk, in weerwil van den uitersten tegenstand en van de bloedigste vervolging der genen, die ze stichten wilden, gevestigd zou hebben: ziet daar, wat wij niet weten, op welken waarschijnlijken grond men het zou kunnen beweren. - Maar wat dan nu? Wat moest er noodzakelijk verder gebeuren, zoo het groote einde van jezus' Goddelijke zending bereikt zou worden? - Wij antwoorden: datgeen, hetwelk ook de Goddelijke wijsheid noodzakelijk geacht heeft, en hetgeen zij wilde, dat geschieden zou, en jezus menigvuldige malen voorspeld had. Zijne geschiedenis moest zich verder, dan tot den grenspaal van het tegenwoordig leven, uitstrekken. God moest hem, ook na zijnen dood, getuigenis geven, gelijk Hij gedaan had bij zijn leven. Het moest blijken, dat hij, die, gelijk hij verklaard had, weleer bij God geweest was, en, slechts voor eenen tijd, den Hemel had verlaten, om op aarde de Goddelijke oogmerken te dienen, van de banden des tijdelijken doods niet gehouden werd. Het moest blijken, dat zijne ziel in het graf niet was verlaten, en hij, als heilige Gods, daarin geene verderving
zag. (*) Met andere woorden: hij moest opgewekt worden uit den dood; hij moest opvaren, daar hij te voren was; hij moest aan Gods regterhand verhoogd worden, en de magt ontvangen, om zijnen discipelen gaven te geven, opdat zij in staat waren zijn bevel te volvoeren, henen te gaan door de geheele wereld, het Evangelie aan alle menschen te prediken, ontelbaren tot het geloof in zijnen naam te brengen, en hem alzoo de gemeente te stichten, welke

{==650==} {>>pagina-aanduiding<<}

de poorten der helle niet hebben kunnen overweldigen tot op dezen dag, noch in eeuwigheid overweldigen zullen. - Zoo, zoo moest hij verhoogd en verheerlijkt worden. Zonder dat kon de ergernis van zijn kruis niet worden weggenomen, zijne zaak niet zegepralen, de wereld niet verlicht en hervormd worden.
Van zijne opstanding hing dan eigenlijk alles af, en deze zou eerst het beslissend bewijs van zijne Hemelsche zending zijn; zoodat regt eigenaardig door den Apostel gezegd is, dat hij krachtiglijk is bewezen de Zoon van God te zijn, door de opstanding uit de dooden. (*) - Maar, hoe moest het nu tot deze opstanding komen? - Het spreekt van zelf: door zijnen dood. Niemand kan opstaan, ten zij hij gestorven is. Derhalve wederom: zou jezus bewezen worden Gods Zoon te zijn, dan moest hij sterven, dan was zijn dood noodzakelijk. - Maar hoedanige dood nu? - Zekerlijk was, in het afgetrokkene, elke dood, wanneer die bleek zeker te zijn, tot bewijs van opstanding genoeg, wanneer de gestorvene vervolgens weder leefde; maar, in het geval van jezus, was een natuurlijke dood niet voldoende. Zou zijne opstanding zeker zijn, dan moest het ook zijn dood wezen. Er moest niet getwijfeld kunnen worden, of hij wel waarachtig ware gestorven. Maar, bij eenen natuurlijken dood, zou men die zekerheid nooit gehad hebben. Hij ware dan onder de zijnen ontslapen, en alleen dezen (natuurlijk weinigen) zouden berigt van zijnen dood hebben kunnen geven. Maar hun berigt zou niet geloofd zijn, vooral als het door dat zijner opstanding (waarvan zij mede alleen getuigd zouden hebben) gevolgd werd. Men zou gezegd hebben, dat zij het eerste verdicht hadden, om er het laatste op te gronden. Zulke beschuldiging moest worden voorgekomen; er moest geene gelegenheid toe gelaten worden. En welk middel
was daartoe? - Eeniglijk dat van jezus' openbaren dood. Eene ontelbare schaar, en wel meest van zijne bitterste vijanden,

{==651==} {>>pagina-aanduiding<<}
die zijnen moord bewerkt hadden, moest daarvan getuige zijn. Deze moest hem, met eigene oogen, den geest zien geven, en met alle de omstandigheden van zijnen dood bekend zijn. Zoo zou zij aan de zekerheid daarvan niet kunnen twijfelen (gelijk ook, in de gansche geschiedenis daarvan, nergens schijn of schaduw van eenigen twijfel, welke door iemand deswege gevoed zou zijn, voorkomt); - zoo zouden daarna, wanneer men van zijne opstanding kennis had gekregen, en de opgevolgde gebeurtenissen derzelver ontwijfelbare waarheid bewezen hadden, de onwrikbare grondslagen der Christelijke Kerk gelegd zijn. Duizenden zouden, op den eeuwig gedenkwaardigen Pinksterdag, waarop jezus' Apostelen, in gevolge van zijne belofte, met kracht uit de hoogte werden aangedaan, door ééne eenige redevoering bewogen worden, om openlijk hun geloof in den gestorvenen, opgestanen en verheerlijkten Heiland te belijden, en zijne eerste gemeente te vormen, welke zich vervolgens, met ongeloofelijke snelheid, over een goed deel der wereld heeft uitgebreid. En zoo is dan eindelijk, door jezus' openbaren en geweldigen dood en zijne daarop gevolgde opstanding en verheerlijking, het groote doel zijner Goddelijke zending bereikt, hetwelk niet, dan op deze wijze, bereikt kon worden. - Zoo waarachtig was, hetgeen hij tot de Joden gezegd had, dat hij, wanneer hij van de aarde verhoogd, dat is gekruisigd zijn zou, allen (die namelijk voor de aanneming zijner leere vatbaar waren) tot zich zou trekken. (*)
Wij besluiten onze Verhandeling met aan te merken, dat, uit het nu aangewezen verband tusschen 's Heilands dood en opstanding, ook duidelijk blijkt, met hoe veel waarheid men zeggen kan, dat hij ook tot bevestiging van zijne leer, vooral wegens de algemeene opstanding en een eeuwig leven, noodzakelijk sterven moest, dewijl deze leer, nooit door de rede genoegzaam zeker te bewijzen, zulk eene staving behoefde. Wij zouden er mogen bijvoegen, dat hij ook het voorbeeld van voor de waar-
{==652==} {>>pagina-aanduiding<<}
heid te lijden en te sterven aan de wereld, vooral aan de genen, die vervolgens, om haren voorstand, in lijden gewikkeld zouden worden, schuldig was. Doch daarvan is, in onze eerste Verhandeling, genoeg gezegd; en dus, het onderwerp, zoo wij meenen, geheel afgehandeld hebbende, leggen wij hier de pen neder.

adr. stolker.

Geleerde razernij. No. II.

Gemeneën (Aard-maanlingen.)


τὰ πολλά σε γράμματα εἰς μανίαν περιτρέπει. 

Ik vond onlangs in een geacht Duitsch Tijdschrift voor de Anthropologie of Menschkunde, hetwelk den beroemden nasse tot uitgever heeft, eene Verhandeling van den Hoogleeraar franz von paula gruithuisen, waarvan het mij niet ongepast toescheen een uittreksel vertaald mede te deelen. Het opschrift derzelve is het volgende: Wijsgeerige bespiegelingen over de veranderingen, welke verstandige wezens op de Maan volgens natuurwetten ondergaan. Dit opschrift is veelbelovend, en ik las daarom ook met veel belangstelling dit stukje van den reeds bij het geheele publiek vrij wel bekenden man, wiens ontdekking van vestingwerken in de maan de nieuwsbladen, vóór meer dan een jaar, openlijk hebben bekend gemaakt.
Des Schrijvers grondbegrip is het volgende. Groote wereldligchamen, zoo als de planeten, de maan enz., zijn het gevolg van eene nederploffing (praecipitatie) uit den Ether. Op de maan zijn blijkbaar van tijd tot tijd kleinere wereldligchamen nedergevallen, en ook onze aardbol levert sporen op van zoodanige neêrploffingen. De groep van eilanden aan de oostzijde van Azië, bij Nieuw-Holland, is er een bewijs van. De maan is eene komeet geweest, en heeft naderhand eene planetennatuur aangenomen. Oorspronkelijk was zij met eene groote zee,

{==653==} {>>pagina-aanduiding<<}
eene oorspronkelijke vloeistof bedekt (Urmeer, Urwasser), en hieruit heeft zich langzaam alles ontwikkeld.
Hooren wij hier, voor een oogenblik, gruithuisen zelven: Dat de schepping voortbrengt alwat mogelijk is, zien wij, zoo ik geloof, op aarde meer dan genoeg. Twee dingen blijven hier beneden toch altijd opmerkelijk; ten eerste, de liefde van den mensch en van vele dieren tot het zeezout en tot het water, en ten andere, de oorspronkelijke woonplaats van vele planten, dieren, en van menig onvermengd menschenras. - Zien wij kortelijk, welke gevolgen hij uit het eerste trekt.
De liefde tot het zeezout, zegt gruithuisen, wijst ons op de oorspronkelijke middelstof (auf das Urmedium), op het lamsvocht van het gansche dierenrijk. [Even gelijk de ongeborene vrucht in eene vloeistof vervat is, die men het lamsvocht noemt, even zoo was de bewerktuigde schepping, vóór hare wording, opgelost in de wereldzee.] Waarom bemint de mensch het zeezout even zeer als de herkaauwende dieren? De vleeschetende of roofdieren vinden het zout reeds in het bloed van hunne prooi. Waarom komt de mensch uit een bad van het lamsvocht, na negen maanden, te voorschijn? Hoe gaarne baadt zich de vogel en menig zoogdier! Waarom blijven de zee-, moeras- en watervogels, de bever, otter, het vogelbekdier, de watermuis, zoo zeer aan het water geketend? Waarom is de begeerte der kat, van den witkoppigen adelaar, waarom de trek van den mensch naar visch zoo groot? Dieses alles deutet auf das Urmedium.
Uit het tweede, uit de beperkte plaats, waarin sommige dieren, planten en menschenrassen gevonden worden, trekt de Schrijver een voordeelig besluit ten aanzien van zijne hypothese, dat het kleine wereldjes op onze aarde geregend heeft. Het spreekwoord: het is alsof hij uit de maan kwam vallen, zou hij, dunkt mij, bij zijne bewijzen met goed gevolg hebben kunnen voegen. Doch het is veelligt in Duitschland onbekend.
Nu nog een paar woorden over de maanbewoners. Zij hebben in vroegere tijden noordelijker streken bewoond,

{==654==} {>>pagina-aanduiding<<}
dan zij thans doen; de Professor heeft verlatene woningen van hen in het noorden van de maan gezien. Thans wonen zij in holen; het zijn troglodyten. Alles leert ons, dat het tweehandige en tweevoetige dieren zijn, en dat zij in verstandsontwikkeling het zeer verre gebragt hebben. Gruithuisen noemt ze Meneën, van het Grieksche woord μηνη, maan.
Hij vraagt, of de Meneën in staat zijn eens aardbewoners te worden. Waarom niet? Nieuw-Holland is eene kleinere planeet geweest, en de op Nieuw-Guinea levende Papous verschillen al vrij wat van het Circassisch menschenras. Eer de maan op de aarde valt, zullen er nog wel 25 of 30 duizend jaren verloopen. De plaats, waar dat geschieden zal, zal niet verre van de linie zijn. Alles, wat daaronder komt, wordt verplet en verkneusd. De maanbewoners hebben ondertusschen naar de tegenovergestelde zijde de wijk genomen, om die vernieling te ontgaan. Bij deze nadering van de maan tot de aarde zal men met een' zakverrekijker (het zijn des Schrijvers eigene woorden) reeds de kunstwerken der Meneën eveneens zien en bewonderen, als hij ze met sterke achromatische kijkers zag en bewonderde; maar men zal ze ledig en verlaten vinden, dewijl de bewoners naar de van ons afgekeerde zijde verhuisd zijn.
Wij eindigen ons uittreksel met des Schrijvers besluit: Groote schokken hebben de Meneën gedurende deze katastrophe doorgestaan, en terstond daarna groote stormen en onweders, met de gevolgen, welke deze na zich slepen. Vloeden moeten zich thans den weg banen tot de zee, welke de ingezakte maan omgeeft. De nieuwe, digte, vochtige, steeds warme lucht, in het kort de geheele wisseling der jaargetijden, sleept duizenden van Meneën door heerschende ziekten weg, tot dat eindelijk een meer voor de aarde geschikt geslacht van Gemeneën ontstaat.
Ondertusschen bekomen de Gemeneën een bezoek van de Geën (aardbewoners.) Zij wisselen hunne geschiedenis met elkander, deelen elkander wederzijds hunne begrippen, naturaliën en kunstwerken mede. Er komt een

{==655==} {>>pagina-aanduiding<<}
nieuwe gulden tijd; eb en vloed worden ¾ minder; de doortogten bij Damiate en Nikaragua blijven bestaan; de aarde draait sneller; het weder wordt aan minder afwisseling onderhevig; de passaatwinden worden naauwkeuriger; onweders en stormen komen min onverwacht; duizende nieuwe koloniën ontstaan; het vasteland en de eilanden onder den evenaar worden op nieuw bewoonbaar; de oude Atlantis rijst weder uit den Oceaan omhoog; de dampkring der aarde is digter, en daarom warmer; de plantengroei is weliger; in één woord, het zal eene nieuwe aarde zijn. Zelfs de natuur der Geën zal in hunne bewerktuiging veredeld worden; of daarbij tevens hunne moraliteit en zeden verbetering zullen ondergaan, laat ik elk ander ter onderzoeking over; ik wilde hier slechts vermelden, hetgeen uit de mij bekende natuurwetten kon worden afgeleid. Zulke resultaten konden slechts door wijsgeerige bespiegeling verkregen worden. Zij waren bestemd, de ervaring vooruit te loopen; maar of zij zulks deden, zal de nakomelingschap, bij meerderheid van stemmen, of door overtuiging, beslissen.
Ziet hier het hoofdzakelijke van eene Verhandeling, wier Schrijver bij den aanvang verklaart, dat het voorgedragene daartoe dienen moet, om het onderzoek eene rigting te geven, waarin het bovenal voorwaarts moet gaan. Gelukkig voor den Schrijver, dat hij het tijdvak ter vervulling zijner profetie zoo veraf geplaatst heeft! Over 30 duizend jaren zal, denk ik, het Zeitschrift für die Anthropologie van nasse wel vergeten zijn.






Iets uit oude handschriften.

Aan den Redacteur der Vaderlandsche Letteroefeningen.

Mijn Heer!

Onder twee- of drichonderd handschriften, meestal betreffende de staat- en letterkundige geschiedenis onzes vaderlands in de woelige tijden der zestiende en zeventiende eeuw, had ik het genoegen, eenige stukjes te vinden,

{==656==} {>>pagina-aanduiding<<}
door hun omvang en inhoud wel geschikt om in eenig tijdschrift medegedeeld te worden. Ik besloot daartoe te gereeder, omdat ik uit het lot en den toestand dier papieren, mij verleden voorjaar bij toeval en als uit een' verborgen hoek in handen gekomen, vermoedde, dat dezelve soms deze of gene bijzonderheid bevatteden, welke tot heden niet bekend of nog min of meer onzeker was. Door ambtsbezigheden echter geenszins meester van mijn' tijd, verliep er een groot jaar, eer ik de gevondene stukken, voor het meerendeel zeer onduidelijk geschreven, gelezen had. Ook was de keuze zoo dadelijk niet gedaan. Zaak toch was het, het belangrijkste niet vooruit te zetten, ten einde daardoor de aandacht der lezeren niet te doen verflaauwen. Eindelijk bepaalde ik mij tot eenige bijzonderheden, rakende den Amsterdamschen dichter roemer visscher en zijne beide dochters, anna en maria tesselschade, in der tijd inwoneressen van de stad mijner geboorte.
Ik vond, namelijk, het fraaije, bekende gedicht van anna roemers visscher ‘aen den Hooghgeleerden Heere hugo de groot, nae sijne welgeluckte uitcomste 1621,’ met een versje en eenige familieäanteekeningen van de hand van haren zoon, den Heer Mr. romanus van wesel, destijds Advocaat te 's Hage.
Het vers op de groot komt, op eenig klein verschil na, overeen met dat, hetwelk de verdienstelijke Heer scheltema opgenomen heeft in deszelfs Aanmerkingen en Bijvoegselen achter de Redevoering, door zijn Ed. uitgesproken in eene openlijke Vergadering van de Maatschappij der Nederduitsche Letterkunde te Leyden, en in den jare 1808 bij UEd. uitgekomen. Aangaande dit wil ik hier alleen aanhalen een gezegde van gerard brandt in een' zijner brieven aan joannis vollenhove, van welken ik ook een zestigtal met eenige verzen gevonden heb, dat ‘het gedicht op de groot's verlossing met zijn Latijnsche vertaling ook gedrukt is, met andere gedichten van dat slagh, achter zijn Leven voor zijn vertaelde Historie.’

{==657==} {>>pagina-aanduiding<<}

Ook de aanteekeningen komen hoofdzakelijk overeen met het door den Heer scheltema medegedeelde, en de bekendmaking daarvan zou misschien overbodig geacht kunnen worden, indien niet de letterkunde, mijns inziens, belang had bij eene zoodanige geloofwaardige bevestiging, als de hand van een lid dier familie uit den aard der zake waarborgt. Ziet hier, wat ik vinde:
‘Roemer visscher, Amsterdammer, is geboren in den jaere 1547, aldaer gestorven ende begraven 1620.
Syne oudste dochter anna roemer visschers tot Amsterdam geboren den... 1584. Getrouwt met de Heer dominicus boot van wesel op den 11 Feb. 1624, overleden tot Alckmaer den 6 December 1651, heeft naergelaten
Mr. roemer ofte romanus van wesel, S.V.L. en Advt. in den Hage, geboren den 27 Feb. 1625.
Maria tesselschade, roemer visschers D., geboren den 21 Martii 1594, getrouwt aen de Hr allart crombalch 1623, wonende tot Alckmaer, naer haere kinderen Wed. tot Amsterdam overleden den ... Juny 1649.
Men soude tot Amsterdam noch naerder beschevdt desaengaende misschien connen uytvorschen bij Juffr. elisabeth van buyl, Wed. van Sr. jeuriaen voscuyl, die een dochter is van geertruydt roemer visscher ende nicolaes van buyl, in syn leeven Substituyt Schout tot Amsterdam.
Dient tot onderrichting.’

Men ziet uit deze aanteekeningen, dat roemer visscher in 1547 te Amsterdam geboren en in 1620 aldaar gestorven en begraven is; dat anna te Alkmaar overleden is, en dat allart cromdalch, tijdens zijn huwelijk met tesselschade, te Alkmaar woonachtig was. Omstandigheden, welke men bij den Heer scheltema niet vindt, die zich echter

{==658==} {>>pagina-aanduiding<<}
geene moeite gespaard heeft in de nasporing van alles, wat visscher's gezin betreft. In hoe verre nu de genoemde geertruid visscher onzen dichter in den bloede bestond, zal men moeijelijk ontdekken, ten zij het toeval wilde, dat men nog eenig schriftelijk bescheid betreffende die familie vond bij de nakomelingen van gemelden nikolaas van buyl, zoo die nog bestaan mogten.
Het versje van anna's zoon, dat deze aanteekeningen begeleid heeft, is gerigt aan den Slotpredikant joannis vollenhove, welke die berigten aan van wesel gevraagd had voor gerard brandt, gelijk ik ontwaar uit de briefwisseling van beide vrienden. Het luidt als volgt:

	Aen den Hr... vollenhoven.
Vollenhoven, 
Die van boven 
Af tot onder in de bron 
Syt doorweyckt van Helicon; 
't Geen ick vinden 
Van myn Vrinden 
Haer geboorts- en stervens-tydt 
Kon, naer aengewende vlyt, 
Gaet hier neven. 
Kan ick geven 
Noch iets anders, daer uw Vriendt 
En Gy mede syt gediendt: 
Dat Ulieden 
Maer gebieden, 
Die 't sal achten gunst en eer 
Naer te komen uw begeer. Romanè. 
 
r. van wesel ⅕ 1679. 
27 January 1679. 

Ook dit versje regtvaardigt het gevoelen van vollenhove, als hij van wesel's dichtlust eene erfziekte noemt, van zijne moeder aangeërfd, en het bejammert, dat hij, van wesel, niet gezonder aan dat euvel ziek was.

{==659==} {>>pagina-aanduiding<<}

Hiermede, Mijn Heer, zal ik dit weinige besluiten. Ik hoop den liefhebberen onzer letterkunde daarmede eenig genoegen te verschaffen, en ben voornemens, zoo dit het geval mag wezen, en mijne ambtsbezigheden mij daartoe eenige ledige oogenblikken laten, van tijd tot tijd iets te geven uit de kleine, doch niet onbelangrijke verzameling. Wacht eene volgende keer een naauwkeurig levensberigt van den dichter vollenhove, van de hand van een' zijner kleinzonen.
Ik heb de eer te zijn,

Mijn Heer!
Alkmaar, den 24 Angustus 1827.

UEd. d.w. Dienaar g. van leeuwen, Substituut-Ofsicier van Justitie bij de Regtbank te Alkmaar.




De tuinen van Tsarskoë-Selo.

(M. ancelot, six mois en Russie. Paris, 1827.)

Junij, 1826.

Ik twijfel niet, mijn vriend, of ook gij hebt reeds van het vermaarde paleis en de tuinen van Tsarskoë-Selo hooren spreken: de bewondering der reizigers heeft deze plaatsen beroemd gemaakt, welke door drie regeringen zoo schitterend zijn opgeluisterd. Deze koninklijke woning, op zes mijlen afstands van Petersburg gelegen, werd in 1744 gebouwd, volgens het plan van den Graaf rastrely; nooit was zulk eene schitterende pracht ten toon gespreid geworden: het verguldsel, hetwelk tot dezen tijd de kasteelen slechts van binnen versierde, bedekte het dak en alle deszelfs kroonlijsten, en verblindde het gezigt in die mate, dat, toen Keizerin elizabeth, vergezeld van haren hofstoet en de buitenlandsche Ministers, dit paleis kwam bezigtigen, de gezant van

{==660==} {>>pagina-aanduiding<<}
Frankrijk haar vroeg, waar de koker was, welke dat kostbare kleinood moest bewaren. Na verloop van slechts weinige jaren werd dit verguldsel gedeeltelijk verwoest, en beval catharina II, dat de top groen geschilderd zoude worden, gelijk in Rusland de daken der meeste huizen en gebouwen geschilderd zijn. Eenige ondernemers boden, zegt men, 250,000 franken, om verlof te bekomen, de resten goud, welke de tijd nog gespaard had, bijeen te zamelen; maar catharina weigerde zulks, en antwoordde, dat zij niet gewoon was, hare oude kleederen te verkoopen.
Alvorens men aan het paleis komt, ziet men, ter linkerzijde, een Chineesch dorp, zamengesteld uit vijftien huisjes, die zich onderscheiden door grillige versierselen in den Aziatischen smaak; zij waren bewoond door de hovelingen van catharina, toen zij haar verblijf hield te Tsarskoë-Selo; thans worden dezelve, gedurende de feesten, door het diplomatisch ligchaam betrokken.
Ter regterzijde ligt de tuin, die door eene breede gracht van den gemeenen weg verwijderd is. Die tuin, waarvan het plan ontworpen is onder de regering van elizabeth, vertoonde destijds de eentoonige regelmatigheid der oude Fransche parken. Deze eentoonigheid, die de kunst verraadt en tegen de natuur aandruischt, verdween onder de regering van catharina II; maar die verandering werd met beleid daargesteld, en men hield, vóór het kasteel, de regte lanen in stand, die volkomen beantwoorden aan deszelfs statige bouworde. Wij hebben zoo dikwijls, mijn waarde saintines, gedurende ons verblijf te Petersburg, gelegenheid gehad, om de inwendige pracht der paleizen op te merken, dat ik hier dien overvloed van mozaïk, van schilderijen, versiersels in marmer, jaspis, agaat, lapis lazuli en hout van onderscheidene kleuren niet zal beschrijven, die de zalen van Tsarskoë-Selo versieren: deze wondergewrochten, die overal in weelde en pracht met elkander wedijveren, verblinden de oogen, zonder tot de ziel te spreken, en zonder ééne herinnering op te wekken. Ik doe zulks te

{==661==} {>>pagina-aanduiding<<}
gereeder, dewijl wij in den tuin, bij elke schrede, voorwerpen ontmoeten, geschikt om de gedachtenis van eenige belangrijke gebeurtenis, of het aandenken aan eenig beroemd man, te vereeuwigen. Wij kunnen echter het park niet binnentreden, alvorens wij die uitmuntende Iönische kolonnade hebben bewonderd, welke door camerone, nevens het paleis, is opgerigt. Deze galerij, een kunstgewrocht van smaak en bevalligheid, schraagt de als in de lucht hangende tuinen, die haar met bloemen versieren. Tusschen de zuilen liet catharina de borstbeelden plaatsen der groote mannen, onsterfelijke vertegenwoordigers van alle landen en eeuwen; en deze buitengewone vrouw schepte een bijzonder vermaak, om, gedurende de lange zomeravonden, in derzelver midden te wandelen, terwijl zij de oogen gevestigd hield op Europa, welker hulde behoefte voor haar was.
Stalen van alle soorten van bouworde liggen in het park van Tsarskoë-Selo verspreid; en die verwonderlijke verscheidenheid van bouworde versraait de wandeling zeer, wegens de altijd nieuwe gezigten, welke zij aanbiedt.
Nadat wij eene marmeren hemelsblaauwe Siberische brug waren overgegaan, versierd door statige zuilen van Lönische bouworde, bemerkten wij, te midden der dennen en lommerrijke ceders, eene piramide van graniet, bewerkt naar het model der Egyptische piramiden. Daar liggen de drie geliefkoosde hazewindhonden van catharina II begraven.
Dit gedeelte van het park verlatende, kwamen wij in den benedentuin, die zijne eerste regelmatigheid behouden heeft. Een sierlijk en prachtig paveljoen, vervaardigd door den bouwmeester, die het paleis gesticht heeft, en bekend onder den naam van de hermitage, beslaat het middelgedeelte van den tuin. De overvloed van verguldsel en de versierselen, aan dit gebouw te koste gelegd, leveren een zonderling kontrast op met deszelfs naam. Maar eene tafel, staande in eene zaal op de eerste verdieping, verdient eene afzonderlijke vermelding: met behulp van een schrander uitgevonden mechanisch werktuig, gaan

{==662==} {>>pagina-aanduiding<<}
alle voorwerpen, die tot den maaltijd benoodigd zijn, naar boven, en plaatsen zich van zelve in het bereik der gasten. Dit meubel maakte de tegenwoordigheid der dienstboden in de eetzaal overtollig, en gaf derhalve meerder vrijheid en onbedwongenheid aan het gesprek, gedurende de maaltijden in de hermitage, die dikwijls niet dan een tête-à-tête waren.
Aan de oevers van het meer gekomen, zagen wij de Admiraliteit. Dit gesticht is zamengesteld uit drie gebouwen in den Gottischen stijl. Digt daarnevens schijnt als uit het hart der baren eene scheepssnebbenzuil van graniet op te rijzen voor alexius orloff, alsmede eene obelisk ter gedachtenis van den veldslag van Kahoul. Verder eene Turksche kioske, die ons als in het binnenste des Serails schijnt te verplaatsen. Dit Aziatisch gebouw is geen bloot sieraad; het vernuft van catharina wist zelfs de luimen der weelde belangrijk te maken, door aan dezelve eene roemvolle herinnering te verbinden. Deze kioske, eene getrouwe kopij van die, welke de tuinen des Sultans versiert, en op dezelfde wijze gestoffeerd, werd daar geplaatst tot aandenken aan het gezantschap van Prins repnin te Konstantinopel. Andermaal vinden wij de gebroeders orloff in het park van Tsarskoë-Selo vereerd door een fraai gedenkteeken van veelkleurig marmer, zijnde een triomfboog. Vertoeven wij een oogenblik bij de bekende fontein van het Melkmeisje. Een aardig boerinnetje, op een blok graniet gezeten, heeft hare kruik laten vallen; zij heeft het oor derzelve nog in hare hand, en schreit; terwijl uit de gebrokene kruik onophoudelijk, met een zacht gemurmel, een straal van het helderst water vloeit. Eindelijk ontmoeten wij eene zegepoort, door wijlen Keizer alexander ter gedachtenis zijner jongste overwinningen opgerigt, met het eenvoudig opschrift: aan mijne beminde wapenbroeders!






{==663==} {>>pagina-aanduiding<<}

Eene zomerreis in Noord-Amerika.

V.

De Waterval in de Niagara.

Eindelijk naderde het doel mijner reize, de waterval in de Niagara. Wij waren naauwelijks eenige mijlen buiten Buffalo, of wij wendden onze ooren naar den kant van den waterval, of wij ook op een' grooten afstand deszelfs geluid konden waarnemen. De wagen hield nu en dan op plaatsen stil, waar men gewoon was het geraas te hooren; doch wij vernamen nog niets, hetwelk men zeker aan den wind, die echter zeer gering was, of aan de bijzondere gesteldheid des dampkrings moest toeschrijven, daar toch de boeken zeggen, dat men het geluid somtijds 40 mijlen ver hoort, ja zulks zelfs waargenomen heeft te Yorck, hetwelk 50 mijlen van den waterval ligt (*). Wij reden langs de schoone Niagara-rivier, oogen en ooren naar de heilige plaats gekeerd, waarheen onze bedevaart ging, begeerig te weten, welk onzer zintuigen het eerst zoude worden aangedaan van dit grootsch natuurtooneel, waar zoo menige verhevene gedachte tot den aanbiddelijken Schepper der heerlijke Natuur opklom. Wij hadden een' schoonen morgen, na eene dier bekende onaangename en schadelijke veranderingen in het luchtsgestel ondervonden te hebben, voor welke Noord-Amerika vatbaar is; wij hadden, namelijk, twee dagen bij het vuur gezeten, NB. medio Augustus, omdat de schaal van Fahrenheit van 94 graden op eens 30 graden daalde. Het weder was nu gematigd; het was frisch, zonder koud te zijn. Wij waren door deze gunstige verandering in het weder zoo veel te beter gestemd voor het tafereel, dat wij straks zien zouden. Ik hield mij bezig met mij den waterval in de gedachten voor te stellen, en mij nieuwsgierig af te vragen, of dezelve wel aan mijne verwachting voldoen zou.
Tot onze verwondering vernamen onze ooren nog niets, toen onze oogen wolken uit den grond zagen opkomen en langzaam in de hoogte rijzen. Dit kan niet verder dan 7 of 8 mijlen geweest zijn. Volgens de reisbeschrijvingen ziet men die wolken op een' afstand van meer dan 54 Eng. mijlen.

{==664==} {>>pagina-aanduiding<<}
Dit kan ook wel waar zijn; maar ze vielen ons niet eerder in het oog, denkelijk door den weg, langs welken wij kwamen. Spoedig hoorden wij nu ook een gerommel, alsof het in de verte donderde. Naderbij komende, vernamen wij een ander geluid, onderscheiden van het dof geraas des vals; het was een sterk golfgeklots, veroorzaakt door de snelstroomende rivier, die gedurig met meerder drift langs eene hellende bedding loopt, en, op eene halve mijl afstands van den val, op duizende rotsen breekt. Op deze rotsen verkrijgt de rivier reeds op eens een aanmerkelijk verval, en schijnt, gedurende deze halve mijl, dat zij tusschen dezelve doorspoelt, zich voor te bereiden, om aanstonds in den afgrond neder te storten. De reiziger, die van deze zijde komt, heeft, door het zonderling gezigt op dezelve, en door het hooren van het duizendvoudige golfgeklots, een aangenaam voorspel van het groote stuk, dat dadelijk zal vertoond worden.
Het was na den middag, toen wij voor eene aanzienlijke en groote herberg kwamen, wel de eenigste, die aan de Amerikaansche zijde staat, doch die op eens 300 menschen bergen kan. Men zat juist aan tafel, en ik had grooten lust, mij daar ook aan te zetten; doch mijn doorluchtige reisgenoot, de Hertog van Saksen Weimar, was naauwelijks uit den wagen, of Zijne Hoogheid zette 't op een loopen door het bosch naar den waterval. Ik zou mij geschaamd hebben om achter te blijven, en volgde dus, hongerig en vermoeid als ik was. Na ongeveer een paar honderd schreden door het bosch gegaan te hebben, kwamen wij aan den steilen kant van de rivier, waar derzelver eene arm, ter breedte van 900 Eng. voeten, met een schrikbarend geweld, 160 voeten nederstort.
De val heeft aan de Amerikaansche zijde de gedaante van eene gordijn, en wordt door het Goat-island van Kanada afgescheiden, waartusschen de andere arm der Niagara-rivier regtstandig nederstort, maar op eene nog veel ontzettender wijze.
Om van de steilte naar beneden te gaan, is er een groote en sterke trap gemaakt, zonder welken men daar niet zou kunnen komen dan met het grootste levensgevaar, waaraan de Heer chateaubriand, volgens zijn verhaal, was blootgesteld, maar door Indianen nog gered werd. Ter plaatse, waar de trap voor de eerste maal draait, is een klein portaal gebouwd, waar ik, alleen, een half uur gedachteloos bleef staan, met mijne oogen strak gevestigd op de stukken rots,

{==665==} {>>pagina-aanduiding<<}
op welke het water met eene onbegrijpelijke kracht en snelheid nedervalt, en, in den wezenlijken zin des woords, een gedonder veroorzaakt, 't welk het gehoor verdooft. Van mijne eerste verbaasdheid een weinig bekomen, ging ik verder naar beneden, en zag nu ook in de verte den val op de Kanada-zijde. Van dien, naast welken ik stond, hoewel 900 voeten lang, zag ik natuurlijk niet anders dan eene dikke kolom waters. Beneden bevonden wij ons in een' bestendigen stofregen. Op een' kleinen afstand had eene breking van zonnestralen op denzelven plaats, en wij zagen een' schoonen regenboog. Hoewel ik getroffen was door hetgeen ik gezien had, ging ik echter nog eenigzins onvoldaan naar huis. Ik was daarover naderhand verblijd, dewijl ik overtuigd was, dat ik den Niagara-val juist op eene wijze gezien had, waarop elk denzelven behoort te zien, zal hij onze verwachting overtreffen, - namelijk trapswijze.
Naauwelijks hadden wij gegeten, of wij begaven ons weder naar den val, maar beschouwden denzelven nu van het Goat-island, waarop ons eene lange brug bragt, op de rotsen gebouwd, waartusschen de eene arm der rivier gaat. Wij waren nu tusschen de beide Cataracten in, en zagen thans duidelijker de uitgestrektheid van dit treffend natuurtooneel.
Doch het schoonste hadden wij voor den volgenden dag bewaard. Toen gingen wij weder den langen trap af, gelijk gisteren, en voeren beneden, naauwelijks eene halve mijl van den val af, in eene boot de rivier over, hetwelk zonder eenig gevaar geschiedt; alleen geven de geweldige stroom en het woelen van het water den roeijers veel werk, om niet te ver af te drijven. Wij waren nu op de kust van Kanada, en hadden van daar op beide de watervallen een gezigt, hetwelk, zoo als wij dikwijls tegen elkander zeiden, onze verwachting verre overtrof. Wij hadden nu den val aan de Amerikaansche zijde in deszelfs breedte voor ons. Naast denzelven, door een stuk gronds van Goat-island afgescheiden, vertoonde zich een derde Cataract, die, zoo hij op zichzelven stond, een aanzienlijke waterval zijn zou, maar nu naauwelijks opgemerkt wordt, en naast ons zagen wij, in de gedaante van een hoefijzer, over 2100 voeten uitgestrektheid, een' berg waters van eene, 174 voeten hooge, steile rots storten. Er kan geen ontzettender gezigt zijn, dan in deze kom te kijken, waar het water, met eene kracht en drift, welke men, zonder dit gezien te hebben, niet aan hetzelve zou

{==666==} {>>pagina-aanduiding<<}
toekennen, op eene harde rots valt, door dezen tegenstand weder in de hoogte stijgt, en nu door elkander woelt en kookt en bruist. Zoodra het water den rand der eenigzins uitgehoolde rots voorbij is, verliest het reeds deszelfs kleur, en verandert in een wit schuim, dat na deszelfs val nog verwoeder schijnt naar boven te vliegen. Bijna altijd wordt men nat, als men op een' afstand van dezen val staat; maar de wolken, welke hier gevormd worden, ziet men in de verte duidelijker en hooger dan hier: de veelvuldige regenbogen doen dikwijls zien, hoe ver de opgerezene dampen zich uitstrekken.
De rivier is aan de Kanadasche zijde dieper, en de grond, waar zij na haren val neêrkomt, lager; zoodat het water meer naar deze zijde dringt, en eene verschrikkelijker nederstorting veroorzaakt.
Het is niet de hoogte van den Niagara-val, (want te dezen opzigte alleen kan onze verwachting een weinig te leur gesteld worden) die denzelven tot den grootsten en schoonsten Cataract op aarde maakt, (cette fameuse Cataracte, zegt chateaubriand, est la plus belle du monde connu) maar wel deszelfs uitgestrektheid en verbazende massa waters, welke hier neêrstort. Gerekend naar de diepte en breedte der rivier, en een' stroom van 5 en 6 mijlen in het uur, vallen er ieder uur tusschen de 85 en 100 millioenen tonnen waters; en dit zal zeker elk gelooven, die bij de Niagara geweest is: want het is juist de hoeveelheid waters, hier bij elken polsslag afstroomende, welke de meeste verwondering veroorzaakt. Men kan naauwelijks gelooven, dat zulks zoo nog lang zal aanhouden; men ziet het oppervlakkig aan voor eene doorbraak van een' dijk, welke van de eerste woede spoedig bedaren zal: zonderling wordt men dan in de verbeelding te leur gesteld, als 't ons in de gedachte komt, dat zulks reeds zoo vele eeuwen achtereen op dezelfde wijze bestaan heeft, en dus wel zoo zal blijven aanhouden. De ontzaggelijke massa waters, welke bij de Niagara neêrstort, neemt geheel en al dat romaneske en sentimentele weg, hetwelk andere watervallen zoo zeer geschikt zijn te veroorzaken. Hier is alles, in den waren zin des woords, ontzetting en siddering aanjagend; het aanhoudend gedonder maakt ons doof; het is alsof alles vergaan zal; men denkt aan den zondvloed.
Op den volgenden dag gingen wij drie mijlen verder beneden den val, om eene zoogenaamde draaikolk te zien; doch

{==667==} {>>pagina-aanduiding<<}
de gansche rivier scheen vol met draaikolken te zijn: dezelve was op eene verwonderlijke wijze ontroerd en in verwarring over den verschrikkelijken val. Zeven of acht mijlen verder, nabij het meer Ontario, begint dezelve eerst van hare ontsteltenis te bekomen en bedaard voort te vloeijen.
Hoe ontzettend ook de val in de Niagara is, geloof ik echter, dat chateaubriand zich weder door zijn dichterlijk gevoel liet wegslepen, toen hij in zijne Souvenirs d' Amérique schreef, dat de arenden, door den waterval aangetrokken, in den afgrond nederstorten. Gedurende de vele uren, welke ik bij dezen Cataract doorbragt, heb ik eens een' vogel waargenomen, welke verscheidene malen over denzelven heen vloog, zelfs door de dampen, die uit den waterval oprezen, zonder dat dezelve nederstortte. Ook de Heer von zimmermann, in zijn bekend werk: de Aarde en hare bewoners, spreekt van watervogels, die door de Niagara aangetrokken, - van herten en beeren, die met den stroom medegevoerd worden; ook van eenen Indiaan, die met zijne kanoo in den afgrond gestort is: ik houd dit alles voor vertelseltjes; ik zie zelfs de mogelijkheid van het laatste niet in. Eene halve mijl boven den val loopt de rivier tusschen brokken rotsen. Indien de Indiaan, zoo als zimmermann en anderen verhalen, stil in de kanoo ging liggen, dan moest hij noodwendig met dezelve tegen de rotsen verpletterd worden. Doch voor onnaauwkeurigheden staat elke Schrijver bloot, die verhaalt, wat hij zelf niet gezien heeft, en zich verlaat op enthusiastische reizigers, gelijk chateaubriand (*). Ook het gezigt van dezen Cataract, hetwelk op een plaatje bij het genoemde werk van zimmermann geleverd is, is alleronnaauwkeurigst, en schijnt inderdaad een' anderen waterval te moeten verbeelden. Indien ik mij al vergissen kon, dewijl het reeds een jaar geleden is, dat ik
denzelven gezien heb, en het mij eerst korteling in de gedachte kwam, er eene kleine beschrijving van te geven, dan bezit ik vijf gezigten van denzelven, welke ik aan den waterval zelven gekocht heb, waar men dus het best over de naauwkeurigheid kon oordeelen; en deze gezigten, nevens

{==668==} {>>pagina-aanduiding<<}
mijne herinnering, doen mij bijna gelooven, dat het bovengenoemde plaatje door iemand moet geteekend zijn, die nooit aan dien waterval geweest is: want de derde en kleinste Cataract is juist aan eene andere zijde van den Amerikaanschen val; deze laatste weder moet, naar evenredigheid, eens zoo breed zijn. Het Goat-island, dat tusschen de watervallen in ligt, komt op dit plaatje voor als eene hooge rots, met twee boomen er op; het is intusschen een vlak stuk lands van niet minder dan een paar mijlen in den omtrek, geheel met een bosch van hooge pijnboomen bewassen, waarin wandelwegen gemaakt zijn, en waaruit de reizigers doorgaans wandelstokken snijden. De rotsen, waarvan ik boven gesproken heb, zijn er op vergeten; de rivier komt er vlak en effen aanspoelen, hetwelk niet zoo is. De groote val aan de Kanada-zijde heeft eene andere gedaante, en moest ook, behoudens deszelfs halfrond, met den Amerikaanschen val een' driehoek uitmaken. Er laat zich ook zoo veel rots niet in het midden van dezen verbazenden val zien; ook eindigt dezelve niet zoo ongelijk, maar loopt over eene gladde, vooruitstekende rots, en stort daar even zoo loodregt neder, als waar dezelve bij het Goat-island begint. Geheel effen en schoon valt het water aan deze zijde in den afgrond, zoo zelfs, dat men hier even onder den val komen kan; dan gaat men, aan de Kanada-zijde, met een' spiraaltrap naar beneden, houdt niets aan het lijf dan een grof hemd, klautert met moeite over stukken rotsen, en komt dus even onder den val; een berg waters stort zich dan hier over ons heen; men wordt in een oogenblik door het spatten van het water nat; men voelt gewaarwordingen als van eene koude koorts, en haast zich om er weder van onder uit te komen.
Ieder, die aan den waterval in de Niagara geweest is, zal zeker altijd onvoldaan wezen, als hij eene afteekening daarvan ziet, al is dezelve ook naauwkeurig en schoon uitgevoerd. Het is ook een dier voorwerpen in de Natuur, die, gelijk een storm en onweder op zee, zich het allermoeijelijkst laten afteekenen.
Wat bij dezen prachtigen waterval ons treft en verbaast, is: de snelheid en drift, waarmede het opeengehoopte water zich onophoudelijk voortstuwt om beneden te komen; de woede, waartoe het overslaat, als het met eene ontzettende kracht neêrkomt; het gedruisch en gedonder, dat men hierbij hoort; het dikke, witte schuim, dat opvliegt, zich verspreidt,

{==669==} {>>pagina-aanduiding<<}
en voor een groot gedeelte als wolken opstijgt; het gewoel en leven, dat men in deze gansche werking bespeurt, dat onophoudelijk voortduurt, ja zich schijnt te vermeerderen, naarmate men er langer op staart..... Hoe laat zich dit alles afteekenen?




Iets over de algemeen aangenomen Nederduitsche spelling. Door Mr. C.M. van der Kemp, Advocaat te 's Gravenhage.

Er is mogelijk geen taal in de wereld, over welker spelling meer verschil is, dan juist onze Nederduitsche. Vooreerst toch is men het veelal oneens over de schrijfwijze, die, den oorsprong des woords in acht genomen, gevorderd wordt; en vervolgens, in hoe verre het gebruik hiertegen is, en dit moet worden geëerbiedigd. De grootste moeijelijkheid dus bestaat daarin, van in den grond der taal gevestigde regels aan de hand te geven, welke men, om den naam van netheid en keurigheid in het schrijven te verdienen, zou behooren te volgen. Hiertoe heeft vooral de Heer siegenbeek zich verdienstelijk gemaakt, door eene Verhandeling en een Woordenboek over de Nederduitsche spelling in het licht te geven, zijne meening over de betwiste spelling sommiger woorden open te leggen, en vaste regels te bepalen, die men in het schrijven zou kunnen volgen. Derzelver algemeen erkend nut en het groote gezag van genoemden Heer hebben dan ook gemakkelijk te weeg gebracht, dat zijne spelling bijna door iedereen gevolgd is, niet alleen door hen, die, of te lui of te dom om zelve te onderzoeken of te denken, zich slechts blindelings aan den band dier spelling houden, maar ook door hen, die, voor zich zelve andere gedachten omtrent eene betwiste spelling koesterende, desniettegenstaande hunne bijzondere gevoelens aan het groote en welverdiende gezag van den Heer siegenbeek meenen te moeten opofferen. Hierdoor is er na dien tijd eene eenvormigheid en netheid in het schrijven ontstaan, welke men te voren niet zoo zeer in acht nam, en een menigte schrijvers, welke anders den lof van keurigheid niet zouden verdiend hebben, onder de beste in dit opzicht heeft doen plaatsen. Hierdoor dan ook is het gebeurd, dat onze taal van dien tijd af onder de geregelde talen van Europa is kunnen gesteld, en hare beoefening voor inlanders en vreemden gemakkelijk gemaakt worden. Dit doel

{==670==} {>>pagina-aanduiding<<}
kon door niemand beter bereikt zijn, dan zulks door den Heer siegenbeek gedaan is.
Doch aan de andere zijde heeft onze taal door deze ingevoerde spelling aanmerkelijk geleden: en dit lag in den aard der zake. Want, benevens het veelvuldige goede, is er door siegenbeek hier en daar ook eenig slecht zaad gestrooid, dat te samen is opgewassen en thands onuitroeibaar schijnt, ten zij er eene krachtige hand, en vooral die van siegenbeek zelven, tusschenbeide kome. Wij weten het, dat hij zich verzekerd houdt, evenmin als iemand boven alle menschelijke dwaling verheven te zijn, en vertrouwen dus, dat hij ons deze aanmerking ten goede zal houden. Zooveel genoegen het hem doen moet, in zijne gevoelens door anderen te worden toegestemd, zoo afkeerig is hij ook van diegenen, welke, zonder eigen onderzoek, het Pythagoristische: hij heeft het gezegd, gebruiken, om daarmede andersdenkenden af te slaan. Zijne onlangs uitgegeven Taalkundige Bedenkingen stellen weder zijne waarheidsliefde en zedigheid boven allen twijfel, en geven ons de verzekering, dat hij den bescheiden toon van tegenspraak gaarne hoort en leest. Dit geeft ons eenige vrijmoedigheid, om onze volgende aanmerkingen aan zijn verlicht oordeel en dat van het onpartijdige publiek mede te deelen.
Niemand zeker zal het ontkennen, dat men, ter bepaling van vaste en zoo min mogelijk willekeurige regels eener spelling, eerst moet opsporen, wat de aard der taal vereischt, en vervolgens, wat het algemeen gevestigde gebruik medebrengt. Dit zoo zijnde, moet men nader bepalen, wat men door een algemeen gevestigd gebruik te verstaan hebbe. De Heer siegenbeek (Verh. over de Nederd. Spell. bl. 40) noemt het ‘dat schijnbaar willekeurige, door verre de meesten der sprekenden en schrijvenden aangenomen, waardoor verscheidene afgeleide woorden, in uitspraak en schrijfwijze, van hunnen oorsprong afwijken, of in derzelver vorming de doorgaande regelmaat der tale veronachtzaamd werd.’ De algemeenheid dezer omschrijving kort hij echter, bl. 47, te recht eenigzins in, door voor het gebruik, welks gezag op de spelling invloed moet hebben, datgene te houden, ‘'t welk door keurige en achtbare schrijvers is aangenomen, en 't welk men dus, in tegenstelling van het gemeene spraakgebruik, het beschaafde schrijfgebruik noemen mag.’ Ter meerdere bepaling evenwel van dit beschaafde schrijfgebruik had siegenbeek,

{==671==} {>>pagina-aanduiding<<}
naar ons oordeel, moeten opgeven, welke schrijvers dat gebruik daarstellen. In zulke opgave behoort men omzichtig te werk te gaan. Niet louter keurige schrijvers komen hier in tel, maar bekende taalgeleerden, die niet slechts hun werk maken om eene eenvormige, maar om eene goede en gegronde spelling te volgen, en alle de zoodanige moeten geraadpleegd worden, geenen hoegenaamd u tgezonderd. Wanneer nu alle dezen het eens zijn, om eenig woord, tegen het oorspronkelijk taalvereischte aan, op eene gelijke wijze te schrijven, dan alleen bestaat er, naar ons oordeel, een vast en zeker gebruik, dat behoort te worden geëerbiedigd; maar wanneer er ook slechts één onder hen bestaat, die den waren aard der taal volgt, dan is, als het ware, de praescriptie des gebruiks geinterrumpeerd, en moet men de spelling der overigen, hoe groot ook in getal, verwerpen.
Uit het gezegde volgt, dat eene taal, als de onze, waarin het gebruik een voornamen rol speelt, en die door verschillende taalgeleerden beoesend wordt, niet steeds op dezelfde hoogte kan blijven staan, maar, als het ware, met den dag ten goede veranderen moet: zoodat mitsdien al hetgeen door siegenbeek in zijne Verh. over de Nederd. Spell. als algemeen gebruik ten dien tijde wordt opgegeven, niet noodzakelijk nog tegenwoordig als zoodanig gelden moet. Het is, zoo altijd als ook thands, de plicht van een ieder, die op de zuiverheid zijner taal gesteld is, om, wanneer zich het schrijfgebruik ten goede begint te keeren, dezen gang met alle vermogen voor te staan en te bevorderen. De Heer siegenbeek zelf toont zich niet zoo sterk gehecht te zijn aan de door hem in het begin dezer eeuw aangeraden spelling, of hij wil haar gaarne, na beter inzicht, tegenwoordig vaarwel zeggen.
Ondertusschen dunkt het ons, dat men aan het tegenwoordig algemeen gebruik in de spelling niet die kracht moet toekennen, welke er te voren aan gegeven werd. Thands toch berust het, voor het grootste gedeelte, op het enkel gezag van siegenbeek, en kan dus, door hoe velen ook gevolgd, voor niet meer gelden dan voor het gevoelen van eenen enkelen schrijver. Zelfs de spelling van andere taalkundigen, als van der palm, kinker, enz. wanneer zij met siegenbeek instemmen, schijnt niet als onpartijdig gezag te kunnen worden aanbevolen, daar zij, uit hoofde hunner beginselen, eenigermate verplicht zijn, de spelling van siegenbeek, al is zij de hunne niet, voor te staan en door hun eigen voorbeeld te handhaven.

{==672==} {>>pagina-aanduiding<<}

Onder de thands beroemde taalgeleerden kennen wij er slechts éénen, benevens siegenbeek en die hem volgen, wiens spelling buiten eenigen twijfel in aanmerking kan en moet komen, om het plaats hebbende spraakgebruik op te sporen. Deze is de Heer bilderdijk, wiens diepe kunde in de kennis der Nederduitsche tale onze lofspraak niet behoeft, en door een ieder, ook door den Heer siegenbeek, met recht wordt toegejuicht. Daar hij zich van alle banden des gezags ontslaat, en de waarheid in hare verste schuilhoeken tracht op te sporen, is zijn gevoelen niet dat van een ander, maar het zijne, dat is, van een aanzienlijk en onafhanklijk taalgeleerde. Wanneer dan zijne spelling met die van siegenbeek overeenkomt, kan men zulks als een tegenwoordig vast gebruik beschouwen, en, wat men ook zeggen moge, misschien is het beter, dat minkundigen daarin geene verandering zoeken. Doch in geval zij verschillen, dan moet men het oorspronkelijk taalvereischte nagaan, en, op grond van hetzelve, het gevoelen van éénen van beide of ook een derden aannemen.
Bij deze voorloopige aanmerking voegen wij eene andere, namelijk, dat men nimmer de zucht tot regelmatigheid zoo ver moet trekken, dat de spelling van eenig woord, tegen den aard der taal aan, gegrond zou worden op eene door misbruik ingevoerde spelling van een ander woord. Alle waarheid zeker is regelmatig, maar niet alle regelmaat is waarheid; zoodat mitsdien het hoofddoel in de bepaling eener vaste spelling niet zoo zeer op eene voorafgestelde regelmaat, dan wel op de waarheid moet gegrond zijn. Wij vreezen, of niet soms nu en dan de Heer siegenbeek in zijne spelling dit beginsel in eenige opzichten heeft uit het oogverloren. Wanneer men het volstandig gebruik wil eerbiedigen, dan moet men het steeds als eene afwijking en uitzondering van het ware taalvereischte aanmerken, en andere nog onverbasterde woorden niet trachten te verwringen naar woorden, welke het gebruik, misschien zelfs onherstelbaar, verbasterd heeft.
Eindelijk meenen wij nog vooraf te moeten aanmerken, dat men, aan eene zekere spelling den voorkeur gevende, niet te spoedig de andere spelling verwerpen moet. Beide kunnen dikwijls goed of ten minste even aannemelijk zijn. Men moet nimmer oorzaak geven tot het in onbruik brengen van woorden of spellingen, welke mogelijk goed zijn, indien zij bei-
{==673==} {>>pagina-aanduiding<<}
de gebruikt worden. Laat men slechts zorgen, dat men zich ten minste in hetzelfde geschrift omtrent eene verschillende spelling gelijk blijve, of in het gebruik van beide spellingen alle mogelijke netheid en zoo min mogelijk willekeurigheid blijken doe.
Alzoo overgaande om in het bijzonder eenige schrijswijzen te beschouwen, welke, ofschoon algemeen aangenomen, ons toch verkeerd toeschijnen, zoo valt ons oog het eerst op het verwisselde gebruik der g en ch. Siegenbeek (Verh. bl. 162) erkent, dat, taalkundig beschouwd, de ch in plaats der g vereischt wordt op het einde der lettergreep, of wanneer zij onmiddelijk de t voorafgaat. Hiermede komt overeen hetgeen bilderdijk (Spraakl. bl. 49) zegt, dat de t de voorafgaande ch vordert. Maar nu meent siegenbeek, dat het algemeene gebruik hiertegen is, en dat men daarom de g behouden moet, wanneer zij zich in den wortel des woords bevindt, terwijl men de ch moet bezigen in alle andere woorden, waarin de gemelde reden niet bestaat, en dit wel ter meerdere voldoening aan de uitspraak. Volgens dezen regel is hij van oordeel, dat men moet schrijven bragt van brengen, magt van mogen, regt van regen, waarvan regelen, gewigt van wegen. Doch het zijn juist deze woorden, welke mij toeschijnen, zelfs krachtens den opgegeven regel van siegenbeek, met ch te moeten, ten minste te kunnen, geschreven worden. In brengen toch bevindt zich geen g, maar eene ng, welke, ofschoon uit twee letters bestaande, voor ééne consonant geldt, als bilderdijk te recht leert (Spraakl. bl. 50.) Macht meent siegenbeek, en ook bilderdijk, dat afstamt van mag,
mogen. Doch waarom niet liever van maken, daar men door macht niet alleen eene morele, maar ook eene physieke macht, in tegenoverstelling van hetgeen men mag doen, verstaat? Zoo komt wachten van waken; trachten van traken, nog over in treken of streken; pracht van praken, nog over in prijken; kracht mogelijk van kraken. Recht dunkt mij ten miuste even goed te kunnen worden afgeleid van rekken, waarvan strekken. Eene gerekte lijn is eene rechte lijn; en even zoo eene gerekte daad, dat is, eene daad, die ten eerste tot haar doel strekt, is eene rechte daad. Ik meen, dat bilderdijk ergens, en volgens mijn oordeel naar waarheid, het recht heeft omschreven als de strekking eener daad tot haar doel. En even als recht van rekken, zoo kan gewicht van wikken wor-
{==674==} {>>pagina-aanduiding<<}
den afgeleid. Of echter de opgegeven regel van siegenbeek niet willekeurig is, en de vroegere schrijvers wel op zoodanig onderscheid zijn bedacht geweest, dit zou ik eenigzins betwijfelen: en gelijk alle willekeurige onderscheidingen, zoo vind ik ook deze niet zeer aannemelijk, dewijl de uitspraak dezelfde zijnde ook dezelfde spelling schijnt te vorderen. Liever daarom zou ik meenen, dat men de schrijfwijze van bilderdijk dient te volgen, die steeds de ch vóór de t gebruikt; eene schrijfwijze, welke in den aard der taal gelegen is, ook door siegenbeek taalkundig goed genoemd wordt, en daarenboven, zelfs volgens zijne
eigene juiste opmerking, aan de uitspraak beter voldoet. En waarlijk, wanneer bilderdijk zijne spelling ten dezen vestigen mag op het gezag onzer geachte Bijbelvertalers, (een gezag, dat ook door siegenbeek overvloedig erkend wordt; zie zijne Verhand. bl. 10, en Taalk. Bed. bl. 69, 74) die steeds de ch vóór de t gebezigd hebben; dan zien wij niet, dat siegenbeek deze spelling met reden zeggen kan tegen het algemeene gebruik der schrijvenden lijnregt aan te loopen.
Deze aanmerking betreft ook het bekende geschil over het schrijven van nogtans of nogthands. Bilderdijk meent, dat zijn nogthands ontstaan is uit het oude nochtant, dat staan zou voor nog te hand, en naderhand, gelijk vele adverbia, eene s zou verkregen hebben; dat dit nochtant onderscheiden is van nochtan, hetwelk eigenlijk alleen wijders, bovendien beteekent, ofschoon het wel somtijds als nochtant adversative te recht gebruikt kan zijn; dat echter dit nochtan, zijnde nog dan, nimmer eene s konde ontvangen. Wij willen het gaarne toegeven, dat, indien er bij de Ouden een wezenlijk onderscheid tusschen nochtan en nochtant bestaan heeft, en nochtant uit nog te hand is samengetrokken, de spelling van bilderdijk den voorkeur verdient. Doch siegenbeek heeft dit gevoelen, naar ons oordeel, bedenkelijk gemaakt; meenende hij, dat de t van nochtant eene louter versterkende toevoeging is van nochtan, even als in iemant voor ieman; dat, ofschoon hij van de s in nochtans of nogtans geene voldoende reden weet te geven, dit zelfde geldt omtrent tegens voor tegen; en dat dit nochtan of nochtans bij de Ouden, het moge dan oneigenaardig zijn volgens bilderdijk, echter zeer dikwijls een adversatief gebruik heeft. Wij kunnen ons dus, om

{==675==} {>>pagina-aanduiding<<}
deze redenen, nog niet aan het gevoelen van bilderdijk aansluiten. Maar zullen wij dan volkomen toegeven aan de spelling nogtans, door siegenbeek aangeraden? Ook dit kunnen wij niet. Want volgens het te voren gezegde vordert de t ook in dit woord de ch. En zelfs vordert dit ook de regel van siegenbeek over het verschillende gebruik van de g en de ch. Daarenboven, dit komt overeen met de schrijfwijze der Ouden, die volstandig de ch in dit woord gebruikt hebben; en siegenbeek heeft slechts één voorbeeld aangehaald, waarin kluit, die ook zich zelven hierin niet gelijk is gebleven, nogtans geschreven heeft; zie Taalk. Bed. bl. 17. Wij kunnen ons dus waarlijk niet begrijpen, waarom siegenbeek in dit woord de g wil gebruikt hebben, ten zij hij dit verschil van geen belang hoegenaamd rekene. En zekerlijk, door dit toch zoo in het oog loopende verschil niet alleen niet aan te roeren, maar door zelfs in zijne Taalk. Bed. bl. 50, 51, 56, van nochtans sprekende, in parenthesi nogtans te zetten, schijnt hij nochtans niet volstrekt af te keuren; eene schrijfwijze, welke ook door onze Bijbelvertalers gevolgd is.
Even zoo meen ik ook, dat licht (levis) met ch moet worden geschreven. De t vordert dit. Daarenboven leert ons siegenbeek te recht, (Verh. bl. 178) dat de verwisseling der f en ch in onze taal opmerkelijk is. Vandaar koft en kocht, luft en lucht, kraft en kracht, schaft en schacht, stift en sticht, graft en gracht, enz. Dit zoo zijnde, zoo kan licht afkomstig zijn van lift, en dit weder in verband staan met het Latijnsche levis, waarom ook de v- of f-klank voorkomt. Het oorspronkelijk taalvereischte schijnt dus in licht (levis) de ch te vorderen. Doch tegen deze spelling is siegenbeek, die ligt (levis) van licht (lumen) door de g en ch onderscheidt. Hij erkent nochtans, dat dit onderscheid willekeurig is, ‘zoo als men,’ zegt hij, (Verh. bl. 199) ‘op den voorgang der oudheid en den natuurlijken toon der uitspraak acht gevende, dadelijk ontwaar wordt.’ Maar, daar het toenmalige gebruik dat onderscheid had ingevoerd, meent hij, dat men het te wille zijn moet. Wij willen het gaarne toestaan, (ofschoon het ons onbekend is en siegenbeek het ook niet zegt) dat dit onderscheid toen ten tijde bij alle taalkundigen was aangenomen: maar wij vragen bij dit ons geschrift slechts, wat het tegenwoordig gebruik wil, of liever, of tegenwoordig alle taalkundigen hoegenaamd dit

{==676==} {>>pagina-aanduiding<<}
gansch willekeurig en tegen het oorspronkelijk taalvereischte strijdende onderscheid tusschen ligt (levis) en licht (lumen) in acht nemen: en wanneer wij dan zien, dat een geleerde, als bilderdijk, er tegen is, en ten dezen aan de taal haren eisch teruggeeft; dan gelooven wij, dat men niet kan zeggen, dat het tegenwoordige gebruik (dat is, het gebruik van alle tegenwoordige taalkundigen) hier tegen is, en meenen daarentegen, dat men verplicht is, dien goeden gang tot het oorspronkelijk taalvereischte met al zijn vermogen te bevorderen. Dat de verschillende beteekenis van licht (lumen) en licht (levis) niet noodzakelijk eene verschillende spelling vordert, heeft ons siegenbeek te recht geleerd in zijne Verh. bl. 52.
Maar uit den regel, dat de t de voorafgaande ch vordert, volgt niet, als siegenbeek wil, (Taalk. Bed. bl. 44) dat men ook de werkwoorden ligt, heugt, draagt, volgt enz. met de ch zou moeten schrijven. Want die woorden staan voor ligget, heuget, draget, volget, enz. zoodat de t niet kan gezegd worden terstond op de g te volgen en deze hard te maken. In allen gevalle, al was de ch in gezegde woorden taalkundig goed, hetgeen wij niet betwisten willen, zoo moeten echter minkundigen zich onderwerpen aan een gebruik, dat, voor zoo ver wij weten, door alle taalgeleerden hoegenaamd gevolgd wordt, en slechts wachten, tot dat een derzelve het oorspronkelijk taalvereischte ook in dezen herstelt.
Doch wat nu te zeggen van de spelling ik draach, geklach, ik mach, gewach, noch (adhuc), menichte, plichtich enz., zoo als siegenbeek zegt (Taalk. Bed. bl. 43.) en dat de Ouden geschreven hebben, en dat men behoort te schrijven, indien men in dracht, klacht enz. de g des wortels in ch verandert, en men der regelmaat gelijkvormig blijven wil? Alle deze en dergelijke woorden worden door siegenbeek met eene g geschreven. Bilderdijk echter schijnt ten dezen in zijne eigene spelling eenigzins te verschillen. Ten minste heb ik in een zijner nieuwste werken, de Navonkeling of de Oprakeling, gevonden ontzach, tuich, terwijl hij in zijne Geslachtlijst ontzag en tuig heeft. Ondertusschen meen ik het zeker te zijn, dat hij in die woorden, waarin de zachte e achter de g onderdrukt wordt, even als siegenbeek, volstandig de g schrijft, als ik draag voor ik drage, ik lig voor ik ligge, ik zeg voor ik zegge, plichtig voor plichtige, waardig voor waardige, nog (adhuc) van noig, nuig, dat weder

{==677==} {>>pagina-aanduiding<<}
van nu, nou komt, (zie bilderdijk, N. Versch. 3de D. bl. 199) voor noige. Dit is ook mogelijk de reden, dat men tegenwoordig schrijft menigte, als staande voor menigete; kunnende dit blijken daaruit, dat, even als in plichtig, waardig, noig, de toon niet valt op ig, maar op de voorafgaande lettergreep. Met dit alles, echter, willen wij niet stellig zeggen, dat de ch in deze woorden tegen het oorspronkelijk taalvereischte zijn zou; en wij geven het alleen als eene loutere gissing in bedenken, of niet onze adjectivale uitgang sch staan zou voor sich, tegenwoordig sig. De zoo korte i-vocaal in dergelijke woorden is gemakkelijk kunnen worden onderdrukt. Zie bilderdijk, Spraakl. bl. 28. Bilderdijk echter (Spraakl. bl. 217) houdt de sch voor een aangenomen onderscheidsteeken, dat nooit anders dan als de eenvoudige sterke s moet worden uitgesproken.
Maar hoe moet men nu schrijven bedrag, gedrag, geklag, gewag, gezag, ontzag, ik mag, enz.? Ik ben wel geneigd geweest, om in alle deze woorden de ch te bezigen, schijnende zij geene onderdrukte e te bezitten, en hebbende zij den toon op de laatste lettergreep. Doch weder aan den anderen kant heb ik getwijfeld, of niet in sommige dezer woorden de e onderdrukt wordt. Immers zegt men ten bedrage; en dit zoo zijnde, schijnt bedrag de g te vereischen. Dit woord daarenboven is de wortel van bedragen: en daar gedrag, geklag, gewag even zoo wortels zijn van gedragen, geklagen, thands klagen, en gewagen, geloof ik, dat men ook in deze woorden de g moet schrijven, gelijk zekerlijk het tegenwoordig algemeene gebruik ook medebrengt. Maar daar gezag, ontzag, ik mag geen wortels zijn van werkwoorden, en ook geene onderdrukte e hebben, zou ik in bedenking geven, of niet deze de ch vorderen. Omtrent mag kan men twijfelen, of het niet voor mog, moge staat, en in dat geval schijnt de g noodzakelijk. Hoe het zij, ik zou omtrent alle deze woorden eene sterkere verzekering van het taalvereischte moeten hebben, om, tegen het plaats hebbende algemeene gebruik, de ch te durven herstellen.
Gelijk in het bezigen der g vóór de t, zoo kan ik ook in het schrijven van ligchaam, lagchen, pogchen enz. met siegenbeek niet instemmen. Omtrent de spelling dezer woorden is driederlei gevoelen: men schrijft ze of op de genoemde wijze, of, als bilderdijk, zonder de g, of met eene c in plaats der g. Deze laatste spelling is gevolgd in onzen

{==678==} {>>pagina-aanduiding<<}
Statenbijbel, waar, behalven, zoo ik meen, lichaam, tichelen en dergelijke woorden, waar de i in voorkomt, de overige geschreven worden als lacchen, pocchen, enz. Ondertusschen is zij niet meer in gebruik, en er bestaat thands alleen maar verschil over de twee eerst opgenoemde spellingen. En dan moeten wij ronduit verklaren, dat ons de eerste ten eenenmale onaannemelijk voorkomt. Ongerijmd toch schijnt het, de zachte g met de harde ch te verbinden, en dit enkel en alleen om aan de uitspraak te voldoen. Bij de verdubbeling van letters gebruikt men altijd dezelfde letters, als in bidden, spotten, leggen, gissen enz. te zien is: maar in de betwiste woorden zou de verdubbeling door eene andere en wel tegenstrijdige letter geschieden. Derhalve, indien er volgens het taalvereischte eenige verdubbeling noodig is, keuren wij de verdubbeling van de c aannemelijker. Zoo verdubbelt men ook slechts de enkele s in visschen, bosschen, enz. en even zoo ook oudtijds de enkele g in legghen, segghen, enz. Ten einde dus de uitspraak van la-chen, po-chen enz. te verhoeden, was zeker de ingevoegde c voldoende, maar kon nimmer de invoeging der g opgaan. En waarlijk, wanneer wij, behalven het gezag van bilderdijk, ook zien, dat siegenbeek in deze woorden de g voegt, eenig en alleen omdat hij eene verdubbeling noodig rekent, en de g slechts door het gebruik ter verdubbeling ten dezen gebezigd wordt; terwijl hij zelf van oordeel is, dat het oorspronkelijk taalvereischte zich hiertegen verzet, en wel degelijk de
verdubbeling der ch door eene ch toelaat (Verh. bl. 188): dan is er waarlijk voor het gebruik der g in deze woorden niet veel te zeggen, en behoort men op de eerste aanwijzing en voorgang van een zoo aanzienlijk taalgeleerde, als bilderdijk is, de g in deze woorden weg te laten.
Maar is die verdubbeling der ch, door welke letters dan ook, wel zoo hoognoodzakelijk? Siegenbeek antwoordt t.a.p. van ja, omdat men anders la-chen, li-chaam, prachen verkrijgt, overeenkomstig onze gewoonte, om, bij verlenging der woorden met en, den medeklinker der voorgaande lettergreep tot de laatste te brengen, als la-ken, ma-ken, enz. Dit laat zich wel eenigzins hooren. Doch wat voert er bilderdijk tegen aan? Hij zegt, (Spraakl. bl. 52 en 395) dat de geadspireerde consonant ch, als zijnde inderdaad kh, geene verdubbeling noodig heeft, dewijl zij zich aan wederzijde meêdeelt, en dat, wanneer men de voorafgaande vocaal scherp wil maken, men haar verdubbelen moet,

{==679==} {>>pagina-aanduiding<<}
als in loochenen, welk woord met ééne o geschreven zijnde, even zoo de o zou doen klinken als in Jochem, Lochem, enz. Evenmin als siegenbeek (Taalk. Bed. bl. 66) kunnen wij in de voorgestelde reden van bilderdijk berusten, niet zoo zeer omdat wij ze voor onwaarachtig houden, als wel omdat zij ons toeschijnt een bloot petitio principii te zijn, daar het juist de vraag is, waarom de ch zich meer dan eenige andere medeklinker, die verdubbeld wordt, aan wederzijde zou mededeelen, en daarom geene verdubbeling behoeven. Doch omdat die reden een petitio principii is, zoo is zij daarom niet valsch of onaannemelijk: en dat zij niet noodzakelijk valsch of onaannemelijk is, schijnt mij te volgen uit het oude gebruik der ck, die, even als de ch, slechts als ééne consonant gold, en echter insgelijks niet verdubbeld werd in die woorden, waarin men tegenwoordig de dubbele k bezigt. Men schreef oudtijds verquicken, verswacken, verwecken, gelucken, enz. zonder eenige verdubbeling der c of ck. Dat nu de ck, even als de ch, en zoo ook de gh, slechts ééne consonant was, uitgedrukt met twee letters, meen ik met de volgende aanmerkingen, die ik slechts als gissingen mededeel, te kunnen betoogen.

(Het vervolg hierna.)

Iets over de vinken.

(Door eenen Liefhebber.)

De vink behoort onder onze inlandsche vogels. De liefhebbers noemen denzelven ook wel schildvink, van wege de schoone witte schilden, waarmede hij op zijne vlerken pronkt; - ook wel beukvink, om reden dat de beukjes, vooral in den winter, wanneer de velden met sneeuw bedekt zijn, en hij dan genoodzaakt is zijne spijze in de bosschen te zoeken, mede onder zijn voedsel behooren; - ook meiof nest-vink, omdat hij in de maand Mei, wanneer hij reeds, vroeger of later, naar gelange van het saizoen, jongen heeft, voorzeker het schoonste in zijne veren bevonden wordt; - maar meer algemeen slagvink, of slaanden vink, omdat zijn zang slaan, of wel vinkenslag, genoemd wordt.
Landwaarts wordt er eene menigte uitgebroed; doch langs de zeekusten vindt men de vinken zelden genesteld, waar-
{==680==} {>>pagina-aanduiding<<}
schijnlijk uit hoofde van de meerdere koude, veroorzaakt door de zeewinden, of misschien wel omdat zij in den zomer aldaar het door hen verlangde voedsel niet vinden. Gebeurt het echter somtijds eens, dat zich aldaar een paar nederzet, of wel dat er zich een zonder wijfje ophoudt, dan vermoed ik, dat die vinken, door eene of andere oorzaak, niet hebben kunnen wegkomen, of de kooi, of liever gevangenis, ontkomen zijn, of door verstijving in de vlerken buiten staat gesteld, om zich naar elders te begeven.
De uitgebroede vinken, die men hier te lande teggelingen, ook wel pappelingen noemt, zijn, uit het nest vliegende, vaal van kleur voor de borst, even als de wijfjes-vinken. Men kan alsdan de mannetjes slechts alleen daaraan onderscheiden, dat de mannetjes ranker zijn, en voorts aan eenige kastanjebruine veren, die de mannetjes nabij de schoftjes op den rug, of langs de vlerken op de borst hebben. Zoodra de ruitijd daar is, bekomen de mannetjes voor de borst roode, soms ook wel paars- of geelachtige veren, waarschijnlijk naar gelange van den grond, waarop zij geteeld zijn, en het voedsel, dat zij, dien ten gevolge, gebruiken. Ook kan zulks wel afhangen van de soort van vinken: want de boschvinken worden meestal kleiner van slag bevonden, dan die in de alleeën of boomgaarden huisvesten.
Na den ruitijd worden de vinken woester en wilder dan gewoonlijk; men bespeurt zelfs die onrust aan de geblinde vinken in de kooijen, wanneer dezelve ongemuit en uitgeruid zijn.
In het laatst van September, of in het begin van October, begeven zij zich met geheele troepen op de vlugt, en men ziet hen dan gestadig 's morgens bij gunstigen wind door de lucht passeren; zoodat de vink een der eerste trekvogels kan worden genoemd. Men vangt dezelve langs de zeekusten alsdan in menigte op de zoogenaamde druipbanen, ook wel met opene netten.
Landwaarts in kan men met de druipbanen niets of ten minste zeer weinig uitvoeren, en dus bedient men zich daarmeest altijd van opene netten, medenemende, wat men maar uit den troep krijgen kan, zonder veel wachtens; want de vinken zijn dan nog te wild en niet moede gevlogen, en men kan derhalve aldaar op verre na zoo veel niet vangen als langs de zeekusten, wanneer dezelve, moede gevlogen en begeerig naar voedsel, als om strijd op de baan vallen. In dien tijd

{==681==} {>>pagina-aanduiding<<}
wordt de weste- en zuidweste-wind voor den gunstigsten gehouden, omdat de vink dan over zee komt. - De vink, zoo wel als alle andere vogels, vliegt tegen den wind op, zoo als zulks natuurlijk te begrijpen is, vermits, de vogels windaf of met den wind vliegende, de veren uit elkander zouden waaijen, en dus de vlugt gebroken zoude zijn. Wanneer de wind niet te fel is, vliegen zij ook wel met halven wind.
Beschrijving van de vinken, wanneer die gepaard zijn en genesteld hebben, alsdan gewoonlijk genaamd mei- of nest-vinken. - Reeds in de maand Maart beginnen de vinken te paren en hun nest te maken. Te dien einde nemen zij, paar aan paar, op een' goeden afstand van elkander, ieder hunne vaste woonplaats in een bosch, allee of boomgaard. Zoodra zij gepaard zijn, duldt het mannetje volstrekt geen ander mannetje bij of omtrent zich; maar, een ander mannetje bespeurende, valt hij op hetzelve met de grootste woede aan, en vecht zoo lang, tot dat het andere, dat zich zeer zelden sterk te weer stelt, zich weder terug begeeft. Intusschen zijn sommigen in het begin zoo kwaadaardig niet, maar verkiezen eerst vooraf partij in zang te nemen tegen den kooivogel, tot dat het den wilden eindelijk verveelt, als wanneer hij de vlerken boven den rug tegen elkander begint te slaan, (bij de liefhebbers klitsen genaamd) en daarna dadelijk op zijne partij aanvalt.
De kleur van den vink is alsdan veel schooner, dan in den herfst: het blaauw aan den hals, de witte schilden, de alsdan blaauw gewordene neb, in één woord alles komt dan meer uit en vertoont zich prachtiger; zoodat de vink voorzeker op dat tijdstip voor een der schoonste van onze landvogels kan gehouden worden.
Aanwijzing, hoe men den vink alsdan zeer gemakkelijk vangen kan. - Om denzelven alsdan te vangen, heeft weinig moeite in. Men zorge slechts te hebben een' gewilligen kooivink, die in den zang partij kan houden - bij de liefhebbers tegenzanger genoemd - en die gewoon is, terwijl hij gedragen wordt, of uit zichzelven, of wel op den tjuk te slaan. Men heeft dan bij zich een' dooden vink, met tabak opgevuld, (waarvan men zich in den trektijd kan voorzien) en goede lijmroedjes. Zoodra de wilde reeds op een' verren afstand een ander slaand mannetje bespeurt, komt hij den vogelvanger dadelijk te gemoet, valt zelfs voor zijne voeten, en men zoude hem dan gemakkelijk kunnen doodslaan, zoo weinig ontziet hij zich dan uit kwaadaardigheid; zelfs vliegt hij tegen de kooi, waarin de blinde zich bevindt.

{==682==} {>>pagina-aanduiding<<}
Men neme eene bros of scherpe pen, make eenige gaatjes in den boom, vier à vijf, steke daarin de lijmroedjes, niet geheel vast, en in 't midden den dooden vogel, zette daar den kooivogel onder, en men behoeft zich zelfs niet eens verre te verwijderen; want, zoodra de wilde den dooden ziet, valt hij, in de verbeelding dat deze zijne partij is, met woede op hem aan, en is gevangen. Men binde hem dan, met een draadje, de vlerken aan de punten vast, (anders zoude hij zich dood vliegen) zette denzelven t' huis in eene gewone vinkenkooi, geve hem zwart en wit zaad en wat gekneusden kennep, stelle hem dan op eene afgezonderde plaats, met het drinken naar het licht, zoodat hij hetzelve goed vinden kan, late hem twee à drie dagen zitten, en blinde hem dan; maar men zorge vooral, dat hij geen gebrek lijde. Men kan nog hetzelfde jaar van die soort van vinken het beste nut hebben; want, zoodra zij genezen zijn, (waarmede slechts drie à vier weken verloopen) beginnen zij aldra weder in den zang te komen. Men geve hun dan eene ligte muit. Voor het volgende jaar zijn echter die vinken het beste.
Het blinden der vinken. - Hoezeer zulks, en voorzeker ook aan den eenen kant (*) niet ten onregte, over het algemeen voor barbaarsch gehouden wordt, zoo pleit daarentegen, aan de andere zijde, de noodzakelijkheid; want met ziende vinken kan men niets uitvoeren. De vink is uit deszelfs aard een zeer schuwe vogel, vliegt zich bijna dood, en het gebeurt zeer zelden, dat men denzelven zoo tam krijgt, dat hij in de kooi aan de hand slaat; terwijl de vinken, geblind zijnde, over het geheel zeer tam zijn en steeds blijven slaan. De schrijver heeft er zelfs gehad, die hij uit de kooi nam en op den vinger zette, en die toch met slaan aanhielden. Doch, hoe dit ook zij en begrepen worde, hij laat hier volgen eene proefondervindelijke opgave, om een' vink, op de bestmogelijke en minst pijnlijke wijze, blind te maken.

{==683==} {>>pagina-aanduiding<<}

Men zorge, dat het ijzerdraad, 't welk eene behoorlijke dikte, gelijk aan het dunne van een' pijpensteel, dient te hebben, wit gloeijend is; want is het rood, dan brandt het heviger door. Men neme den vogel in de hand, spalke het oog, zoo verre als mogelijk is, open, zonder echter het beestje te drukken; zorgende, dat het ijzer zoo min mogelijk op de oogleden kome, maar op den appel van het oog, dien men goed raakt, als wanneer het licht volkomen weg is. Men neme dan dadelijk een beetje gewone groene zeep, en wrijve dat op de wond; men draaije alsdan den vogel om, en handele op dezelfde wijze. (Het beste is, twee ijzers te hebben, omdat de operatie dan korter duurt.) Na de operatie houde men hem met de neb in het water, zoo lang tot dat hij gedronken heeft, zette hem vervolgens weder in de kooi, zorge, dat de bak met zaad alsdan boordevol is, zwart en wit zaad en wat gekneusden kennep, en late denzelven in dien staat zitten; het duurt een paar uren, soms wel korter, dan begint hij te zoeken en ook te eten; men zie toe, of hij verder zoekt, en tracht, op den anderen sprong, die bij het drinken is, te komen; doet hij zulks niet, dan zette men hem met een stokje over; men doe het drinkenspotje boordevol, neme een houtje, waaraan men een stukje katoen bevestigt, doope dat in 't water, en houde zulks aan de neb; hij zoekt alsdan dadelijk; kan hij het echter niet gemakkelijk vinden, dan neme men een stukje theelood, make daarvan een langwerpig vierkant bakje, goed waterdigt, en steke hetzelve door het drinkgat; als van zelve zit hij dan met de neb ook boven het water; men zorge vooral, dat de vogel geen dorst lijde, en lette daar telkens op; eindelijk helpt hij zichzelven, en men trekke dat bakje naderhand terug: het is natuurlijk, dat het met het eene beestje spoediger dan met het andere gaat.
Over het muiten der vinken. - Wanneer de kooivogels in vollen zang zijn, plaatse men dezelve, den 15 Mei, een dag of wat vroeger of later onbegrepen, in eene donkere kast of kist, digt naast elkander, doch zoo, dat zij elkander niet, door spoelen, kunnen natmaken; want dan zouden zij aan het ruijen geraken, hetgeen meestal zeer nadeelig is, vermits zij dan, hunne hitte verloren hebbende, dat jaar zelden weder opgaan, of weder in den zang komen. Men neme dezelve den 15 Augustus daaraanvolgende weder uit de muit (kast of kist), en late hen dan een dag of tien à twaalf

{==684==} {>>pagina-aanduiding<<}
binnenshuis hangen, geve vooreerst geen schoon water, ('t geen zij gedurende den muittijd ook niet moeten hebben) maar vulle telkens het glas of potje met water bij; men hange dezelve vervolgens van tijd tot tijd in de opene lucht; dan beginnen zij van voren af aan weder op te gaan en in den zang te geraken, en zij zijn dan goed, om bij de netten te gebruiken; zij slaan dan tot in November, of wel tot dat het vriest, en gaan in het volgende voorjaar ook veel vroeger op, dan de ongemuite vogels.
Over den zang of het slaan der vinken. - Ik heb over het algemeen bespeurd, dat onze landvink beter in den zang is en schooner slagen heeft, dan de eigenlijk gezegde trekvink. De ondervinding heeft mij geleerd, dat, wanneer men eenigen uit den trek opkooit, dezelve zeer slecht slaan, en dat men hen met veel moeite van anderen doet leeren: het moeten dan nog jongen van het vorig jaar zijn; want zijn het oude, die slechts één jaar in het wild gebroed hebben, dan is er in hunnen slag geene verandering te brengen. Hetzelfde heeft ook plaats ten aanzien van de kooivogels, die één jaar gezongen hebben; deze behouden ook altijd hunnen slag of slagen, die zij het vorige jaar gehad hebben. Er is eene zekere soort van vinken, maar zeer zeldzaam, die eene witte vlek in den nek hebben, en daarom bij de liefhebbers bloemvinken genoemd worden. Ik weet proefondervindelijk, dat dit de beste soort is om op te kooijen, vermits die, bij hun begin, reeds geregelde slagen voortbrengen, en ook zeer leerzaam en vooral mild in het slaan zijn.
Men bemint in ons land, over het algemeen, den uitgang of het einde van den slag met risewiet-riskawiet, of ook wel, maar zeer zelden, met exkewiet; schoon die met den uitgang van riskepeeuw veel forscher en soms veel welluidender is. Ik heb ten minste, om eens een' zuiveren riskepeeuwer te bekomen, in mijne jeugdige jaren de bosschen van Dieren, Middagten, Hoogzoeren, den Onzaligen, enz. (allen in Gelderland gelegen) niet eens, maar onderscheidene reizen doorkruist, zonder dat ik eenen eenigen heb kunnen bekomen, wiens slagen met zuiver riskepeeuw eindigden; wel, die een' of meer slagen met riskepeeuw eindigden, doch daar altijd een' risewiet-slag bij hadden, hetgeen, hoe belagchelijk ook, echter bij de liefhebbers wordt afgekeurd, zelfs zoodanig, dat zulk een vink, hoezeer men er hetzelfde nut van kan hebben, in geen' den minsten tel is.

{==685==} {>>pagina-aanduiding<<}

De leidingen of slagen der vinken zijn onderscheidene, en zelfs zoo vele, dat ik daaromtrent geene bepaling zoude durven maken, de eene veel schooner en langer dan de andere. Onder die korte slagen nebben, vindt men er, die den slag met drie- à viermaal risewiet eindigen. Ik heb er ook gehad, die riskepeeuw-risewiet zongen, hetgeen voor eenen liefhebber geen onaangenaam geluid oplevert. Sommigen eindigen hunne slagen ook met widieu-riselewiedjeu enz.; doch die zijn, ten minste in ons land, weinig of niets in tel.
Algemeene aanmerking. - Hoezeer de schrijver niet stellig voor eenen goeden uitslag durft instaan, daar hem niet bekend is, dat er immer eene proef van genomen is, zoo dunkt hem toch, als liefhebber, dat het niet onmogelijk zoude zijn, om het nestelen van vinken langs de kusten te bevorderen. Er bevinden zich langs de kusten, en ook meer landwaarts in, zeer vele buitenplaatsen. Het is zeer zeldzaam, dat men aldaar in den zomer een' slaanden vink hoort; of het moest zijn, dat die, zoo als bevorens is aangemerkt, de kooi ontkomen, of door eenig ander toeval belemmerd was geworden, om op zijn' tijd weg te komen; of dat men hem opzettelijk in het voorjaar had laten vliegen, zoodat hij niet weg konde, en dus wel blijven moest. En dit brengt den schrijver als 't ware van zelve op de gedachte, dat te dien einde wel een plan te maken was, hetwelk met weinig moeite en kosten zoude zijn ten uitvoer te brengen. In Gelderland en ook op vele andere plaatsen worden jaarlijks zeer vele vinken geteeld. Reeds in het laatst van Augustus, en zelfs vroeger, naar gelange van het ruijen, hoort men den wilden niet meer slaan; zij zijn dan in den ruitijd. Men zorge alsdan, door middel van de muit, een mild vinkje te hebben, dat van tijd tot tijd slaat, en zoeke de jongen op, die men veelal op de bouwlanden langs de alleeën zal aantreffen, en die men ook, uit hoofde van derzelver nieuwsgierigheid en ongewoonheid aan zang, zeer gemakkelijk met een vlammetje of klein net zal vangen, wanneer men het kooivogeltje achter het vlammetje, en voor het vlammetje een tam vinkje aan een touwtje plaatst. Wanneer men nu eens een aantal had laten vangen, zoude men die zeer gemakkelijk, zoo wel de mannetjes als de wijfjes, in groote en daartoe geschikte kooijen kunnen opsluiten en zindelijk bewaren tot tegen het laatst van April, of, bij een slecht voorjaar, tot in het laatst van Mei, en dezelve alsdan hier en daar kunnen loslaten, op buitenplaatsen; en het
zoude wel

{==686==} {>>pagina-aanduiding<<}
mogelijk kunnen zijn, dat hierdoor de teelt der vinken ook langs de kusten bevorderd werd. Het moeten inlandsche vinken zijn; want met den eigenlijk gezegden trekvink, dien ik vermoede verre uit het noorden te komen, heb ik het reeds zelf wel ondernomen, door hem den staart (het roer van den vogel) af te snijden; doch heb evenwel daarvan nimmer eenig goed gevolg ondervonden. Het spreekt van zelve, dat de hier voren opgegevene teggelingen zoo goed zouden moeten behandeld worden, dat dezelve, tegen den tijd van loslating, niet te stijf in de vlerken waren geworden; terwijl men dan ook zoo veel mogelijk zoude moeten doen oppassen, dat de mannetjes, die zich dadelijk na de paring laten vangen, zoo als bevorens is aangewezen, niet werden weggestroopt: later kan 't geen kwaad, vermits de pop toch altijd de jongen groot brengt.
Die genen der Heeren op buitenplaatsen, die daartoe nu liefhebberij hadden, zouden in dat geval ook wel een klein stukje gronds kunnen afzonderen, om daarop eenig kanarie-, raap- en kennepzaad te telen; terwijl men in den winter, wanneer er veel sneeuw ligt, vooral in het eerste en tweede jaar, zoude kunnen zorgen, dat op den grond alsdan steeds eenig voedsel gevonden werd. - Wanneer dergelijks iets doorging, zoude zulks op de buitenplaatsen niet onaangenaam zijn.
Berigt omtrent het maken van goede vogellijm. - Tot dat einde neme men goede lijnolie, (de oudste is de beste) geene groote hoeveelheid; een mutsje, bij voorbeeld, is, om de proef te nemen, genoeg; men doe die in een potje, bij voorkeur een ijzeren, zonder boven uitstaande ooren; men koke die in de opene lucht zoo lang, tot dat de kokende olie vlam wil vatten, hetgeen men bijna zien kan aan den zwaren rook; men steke dezelve met een' zwavelstok of vlammend houtje in den brand; zoodra dezelve in de vlam is, neme men het potje van het vuur, en late de olie branden; als die een minuut of zes gebrand heeft, neme men een' kouden steen, en werpe daarop, door middel van een lang stokje, hetwelk men in de brandende olie doope, telkens eenige droppeltjes; zoodra men daarvan met den vinger draadjes kan trekken, is de lijm goed; men dempe alsdan dezelve door middel van een plankje, om hetwelk men een vochtig gemaakt dwijltje geslagen heeft, zoodat het vochtige dwijltje boven op de vlam komt, en de einden van het dwijltje rondom den pot kunnen afhan-
{==687==} {>>pagina-aanduiding<<}
gen, waardoor de lucht benomen wordt en de brandende olie dadelijk uit is, en late ze alsdan maar staan, tot dat dezelve koud is. Men behoeft volstrekt voor geen ongeluk te vreezen, al ware het ook op eene kamer, zoo als ik zelf dikwijls gedaan heb: valt het potje om, of breekt hetzelve, zoo als zulks met een steenen potje wel gebeuren kan, men zorge steeds eenig zand of aarde bij de hand te hebben, waarmede men dadelijk de vlam kan dempen; maar met geen water, want in dat geval zoude de lijnolie links en regts vliegen.
Wanneer men de lijm niet dadelijk gebruikt, dan doe men er, mits dat dezelve goed koud is, water op, en late dezelve aldus staan; zij kan alsdan wel twee à drie jaren goed blijven. Wil men eenige lijmroedjes besmeren, dan giete men het water er weder af, en besmere de lijmroedjes of gardjes, die het beste aan ijpenhouten heggen gevonden worden, daarmede; men stroope van die gardjes de blaadjes af, late dezelve een weinig droogen, snijde er spitse puntjes aan, het al te dunne van boven weg, en dan heeft men goede lijmroedjes; dezelve moeten niet langer dan anderhalf vierendeel van eene el zijn.
Men kan daarmede zeer vermakelijk vogels vangen. Men neme een' grooten tak, zoodat dezelve een boompje gelijk is, snijde op de kruin spitse puntjes, bevestige daarop vlieren dopjes, waarin men de lijmroedjes steke, stelle dan lok- en roervogels bij het boompje, en men vangt er, op eene koddige wijze, vele. Het spreekt van zelve, dat ook hier de ondervinding de beste leermeesteresse is.
Deze lijm kan de lucht al zeer lang velen, ten minste wel twee à drie uren; regent het echter, dan houdt dezelve niet; maar, zoodra de regen ophoudt, doe men die zelfde lijmroeden weder in den lap, dien men van oud gewast linnen maakt, en hale de gardjes daar weder door, dan zijn dezelve weder even goed.
Men kookt ook lijm van hulskrap; ook doet men wel in de lijnolie hars; doch ik heb nog geene aangetroffen, die zoo goed was, als de hier aangewezene.

Elegie.


Laat ons de frissche roos in 's levens morgen plukken, 
En zwelgen wij den geur der lentebloemen in! 
Laat reine liefde steeds ons minnend hart verrukken, 
Met onverdoosbren gloed, o dierbre hartvriendin! 

{==688==} {>>pagina-aanduiding<<}

Wanneer de zeeman, in het woên van storm en baren, 
Zijn slingerende kiel met schipbreuk dreigen ziet, 
Blijft op 't verlaten strand zijn oog weemoedig staren, 
En hij betreurt, te spâ, de rust, die hij verliet. 
 
Hoe gaarn (was 't hem vergund) zou hij nu derwaarts keeren, 
Om bij zijn dier gezin aan d' ouderlijken haard, 
Voor een vergeten lot, een' ijdlen roem te ontberen! 
Ach! hoeveel naberouw had hij zich dan bespaard! 
 
Zoo klaagt de dwaze mensch, gedrukt door 't pak der jaren, 
Wanneer zijn lentetijd daarheen vlood, al te vlug: 
‘o Goden! 'k heb verzuimd zijn bloemen op te garen; 
Geeft,’ smeekt hij, ‘geeft dien tijd nog eenmaal mij terug!’ 
 
Maar ach! dat Godendom is doof voor zijne klagten; 
De dood staat aan zijn zij', en wenkt hem naar het graf; 
Naar 't heengesneld genot blijft hij nog rustloos smachten, 
Maar stort in 't graf ter neêr, en plukt geen bloem meer af. 
 
Laat ons, geliefde! elkaar beminnen, 
En lagchen met de zorg, die 't hart der trotschen kwelt: 
Een handvol rook bedwelmt hun zinnen; 
Zij wanen 't hoogst genot in dwaas bejag te winnen, 
Terwijl hun 't waar geluk ontsnelt. 
 
Laat ons hun hoogheid niet benijden: 
Een langgerekte hoop draai' hun 't eerzuchtig hoofd; 
Wij, van des levens duur onzeker, 
Kom, legen wij in tijds des levens vreugdebeker, 
Eer ons de dood dien beker rooft! 
 
't Zij dan de lauwer ons moog' kroonen, 
En onze naam, bij die van Mavors' fiere zonen, 
Eéns der vergetelheid in 't marmer worde ontrukt; 
't Zij ons een kransje moog' beloonen 
Van bloemen, door de min op 't nedrig veld geplukt, 
Ééns zullen we allen aan denzelfden oever landen: 
Wat zegt het, in het uur van stranden, 
Of we op een trotsche kiel, met staatsie uitgerust, 
Den vloed doorkliefden? dan of, voor die pracht verloren, 
Ons, stille reizigers, een bootje werd beschoren, 
Dat zacht ons roeide langs de kust? 
Naar het Fransch van de la martine. 
 
van starkenborgh stachouwer. 






{==689==} {>>pagina-aanduiding<<}

Paulus te Melite.

(Hand. XXVII, XXVIII.)

De stormwind loeit nog buldrend voort, 
En ijslijk woelt het schuimend zout; 
De dood omzweeft het veege boord, 
Waar elk reeds smeekt om lijfsbehoud; 
Slechts Paulus, altijd groot van ziel, 
Bevindt zich rustig op de kiel. 
 
Geen haven bakent op voor 't oog; 
Geen oever biedt een veilge ree; 
En hoe men 't schip ontlasten moog', 
Het zinkt al dieper in de zee, 
Die vreeslijk brult, en, hol en naar, 
Den scheepling dreigt, met elke baar. 
 
Maar 't volk, door Paulus aangevuurd, 
Schept moed bij 't klimmen van den nood, 
En tracht, terwijl het landwaarts tuurt, 
Zichzelv' te redden van den dood, 
Kapt reep en tros, brast zeil en want, 
En wendt den steven om naar 't strand. 
 
Daar drijft men heen, op Gods genâ, 
Door 't golvend zeenat overplast; 
Verschriklijk slingert nok en ra, 
En bonst weêr dondrend op den mast; 
Doch langzaam spoedt men naar de kust, 
En hijgt naar 't oogenblik van rust. 
 
Op eens, daar dringt een naar gegil, 
Door 't stormgeloei, het scheepsdek rond: 
Houdt lijwaarts af naar gindsche kil; 
Wij naadren hier den middelgrond! 
Vergeefs, een baar vervolgt het schip, 
En smakt het neder op een klip. 
 
De branding kookt aan alle zij', 
En 't log gevaarte schokt en kraakt; 
Geen hulp daagt op aan loef of lij, 
En 't uiterst oogenblik genaakt; 

{==690==} {>>pagina-aanduiding<<}

Helaas! de flaauwe hoop vliedt heen, 
Daar 't wieglend ligchaam barst vaneen. 
 
Maar Paulus moet, naar Gods bestel, 
Aan Rome 't woord der waarheid biên; 
Zij 't schip nu voorts der golven spel, 
Aan 't lijf zal niemand leed geschiên: 
Want God bewaakt den waarheidstolk, 
En hoedt hem 't leven, met zijn volk. 
 
Daar daalt, wie zwemmen kan, in 't zout, 
En klieft de golven met zijn borst; 
Wijl 't vlot, van afgesplinterd hout, 
Een tal van dierbre levens torscht, 
Nog snikkende onder 't noodgebed..... 
En allen, allen zijn gered! 
 
Hier, op Melite's kust gevoerd, 
Zwoegt elk van de uitgestane ramp; 
De kustbewoners, diep geroerd, 
Bij 't zien van zulk een' zwaren kamp, 
Verdeelen willig spijs en kluis, 
En nooden de armen in hun huis. 
 
En allen zitten in een' kring, 
Rondom het knappend vuur, geschaard, 
Om, 't geen nog aan de leden hing, 
Te droogen bij den vriendenhaard, 
Waar 't vuur, naar 's lands gewoonte en wijs, 
Bestond uit tak en dorrend rijs. 
 
En als nu elk van 't zoet en zuur 
Des levens tot zijn' makker spreekt, 
Grijpt Paulus, voor het flaauwend vuur, 
Wat rijzen op..... maar elk verbleekt; 
Een giftige adder, scherp van tand, 
Hangt Paulus kronklend aan de hand! 
 
Dit ziet de gastheer, een barbaar, 
(Een Ongriek) en verheft zijn stem: 
Gewis, dit is een moordenaar! 
Dus treft de wraak der Goden hem! 
Neen, wie ooit iemands bloed vergiet, 
De straf der Goôn ontgaat hij niet! 

{==691==} {>>pagina-aanduiding<<}

Doch Paulus gaat slechts rustig voort, 
Meêdoogend met zijn' reisgenoot, 
Tot dat het vuur weêr heller gloort, 
Dat straks maar schaars verkwikking bood; 
En 't giftig ondier, eer 't ontkwam, 
Krimpt weg in de opgestegen vlam. 
 
Maar allen spellen, in dien drom, 
Den dood, na zulk een' slangebeet; 
Een sombre stilte heerscht alom, 
En alles beest voor 't nakend leed; 
En ieder waant reeds, dat hij 't voelt, 
Hoe 't gif in Paulus' aadren woelt. 
 
Dan, hoe men staart en lang verbeldt, 
Geen onheil, dat hem naakt of treft; 
De vrees verkeert in vrolijkheid, 
Daar elk den grooten man verheft; 
En 't eiland davert van den toon: 
Hij is een God, geen menschenzoon! 
 
w. kraan. 






De ruïnen van Athene aan Engeland.

V.


Laat u onze dank behagen, schuts der vrijheid, Engeland! 
Schiktet gij der Hooge Porte niet een' Lord, als afgezant, 
Om voor ons behoud te pleiten? - Ridderlijk heeft hij 't bestaan. 
Grieken! hoort, wat hij met éénen pennetrek niet heeft gedaan! - 
Wen de teedre bloem der vrijheid in het stof vertreden wordt, 
Wen de heilge stad, Athene, in der Heidnen klaauwen stort, 
Dan, ook dan - beseft het, Grieken! - blijven wij toch onverlet, 
Ja beschermd door d' eigen vijand, die uw scharen heeft verplet! - 
Moge u onze dank behagen, schuts der vrijheid, Engeland! 
Jammer, dat gij vruchtloos schiktet uwen Lord, als afgezant: 
Want geen smeekschrift kan ons redden; - de Ruïnen van Atheen 
Wagglen met de vrije Grieken, storten bij hunn' val ineen. 
Lange hielden wij ons staande, onder smaad en schimp en leed, 
In de jammervolle tijden, die men ons aanschouwen deed. 
Vreemden kwamen ons bezoeken, gaapten ons verwonderd aan, 
En wij zagen 't onverschillig, lieten rustig hen begaan; 

{==692==} {>>pagina-aanduiding<<}

En zij maten en zij schetsten,-niemand schetst en meet den geest!- 
Weltevreden, als zij wisten, hoe men onze namen leest. 
Ook is ons een Lord genaderd, heeft van ons bemoste hoofd, 
Opgetogen van bewondring, heel de beeldenpraal geroofd. 
Laat hem met zijn' buit vrij trekken'-Heilons, dat wij vast nog staan, 
Om op 't morgenrood der vrijheid, na den nacht, een' blik te slaan! 
Voor de aloude Godenbeelden, dragen wij de vrijheidsvlag, 
't Sein voor Hellas' dappre zonen: ‘Met Barbaren geen verdrag!’ 
Ach! wanneer zij moeten zwichten, waartoe ons dan nog gespaard? 
De Ruïnen van Athene hebt ge toch in prent bewaard! 
Met den laatsten slag der vrijheid storten wij tot puin ineen, 
En op 't graf van elk' der helden werpen wij nog eenen steen. 

Naar wilhelm müller.

j.w. ijntema.





Eene familie-aanteekening.

Aan den Heere Redacteur der Vaderlandsche Letteroefeningen.

Mijnheer!

Onlangs een boekje met aanteekeningen van den Grootvader mijner Echtgenoote, Mr. jacob visser, in leven 's Lands Advocaat van Holland, woonachtig in 's Hage, loopende van de jaren 1745 tot en met 1775, doorbladerende, las ik daarin wegens zekeren Hond het volgende:
‘Op den 24 Augustus 1752 zag ik in 's Hage eenen geleerden Hond, welke met zijnen meester uit Parijs derwaarts gekomen was. Op den vloer werden gelegd de letteren van het a.b.c., op kaarten geschreven, ten einde het dier te dienen, om daarmede meer dan honderd vrag en uit een gedrukt boekje, die de toekijkers aan hetzelve mogten doen, te beantwoorden. Ik vroeg: Qui est le dieu des mers? De Hond antwoordde: Neptune. Qui le dieu du vin? De Hond zeide: Bacchus. Dat is: hij nam met den bek letter voor letter op, en vormde daaruit het woord in éénen regel. Insgelijks gaf hij te kennen het uur en de minuten van het horologie, de kleur der kleederen, en multipliceerde op dezelfde wijze eene som, die hem opgegeven werd, zonder dat men konde ontdekken, op welke wijze de meester hem in dat alles behulpzaam was.’
Of ik nu, die eigenaar van eenen lieven en fraaijen karro ben, in zijn geslacht, dat, hoe bijzonder ook met de Goden en Godinnen bekend, althans wegens mijne behande-
{==693==} {>>pagina-aanduiding<<}
ling geene tweede gevaarvolle Ambassade naar den Olimp behoeft af te zenden, een te groot belang stelle, dan wel door de gelijkenis van den voormelden geleerden Hond met hetgeen men mij aangaande zekeren munito, die vóór zeer weinige jaren te Amsterdam was, verhaalde, en tevens door de gedachte: er is toch niets nieuws onder de zonne, te zeer getroffen wierd, mogen anderen beslissen; maar ik wage het echter, om u deze aanteekening mijns Grootvaders te doen geworden, ten einde haar, des goedvindende, onder de belangrijke kleinigheden, die wel eens in uwe Vaderlandsche Letteroefeningen voorkomen, een achterafplaatsje te kunnen toewijzen.
Intusschen tegen alle geringschatting, die uit de opgave dezer Hondengeleerdheid ten opzigte van uw verdienstelijk Tijdschrift zoude kunnen afgeleid worden, ten sterkste protesterende, heb ik de eer mij met alle achting te noemen
Zwolle, den 1 September 1827.

Uwen D.W. Dienaar p.r. feith.




Noodige bijlage tot het iets over het beruchte adres aan alle mijne Hervormde geloofsgenooten.

(Vaderl. Letteroeff. Mengelw. bl. 628-633.)

De Latijnsche fout, welke molenaar volgens bl. 629 heeft begaan, is ook ons ter ooren gekomen. Het is eene grove fout, onverschoonlijk vooral in den man, die de verwaandheid heeft, om zelfs aan Professoren te willen zeggen, hoe het wezen moet. Doch het is ook waar: quo quis indoctior, eo impudentior. Dit zullen wij, om molenaar, dienen te vertalen. Welaan dan! Letterlijk beteekent het: hoe dommer, hoe onbeschaamder. Het is jammer voor hem, dat hij geen Latijn verstaat. Nu kunnen wij hem geen hartig woordje toevoegen in de taal der Geleerden. Dat molenaar volslagen onkundig is in die taal, kan nog ten overvloede blijken uit een fraai, ten minste merkwaardig, staaltje. Wij zijn in het zekere onderrigt, dat in het Akteboek van zekeren Kerkeraad, bij welken molenaar eenigen tijd ex officio Praeses en Scriba bleef, met 's mans eigene hand geschreven staat: Sen Zura morum. Nadere inlichting is te bekomen te Nieuw-Loosdrecht. Deze is wel de grofste van alle mogelijke Latijnsche fouten. Hiervan werden wij ten volle

{==694==} {>>pagina-aanduiding<<}
overtuigd, toen wij een' boer, die gezond menschenverstand had, zagen schrijven: censura morum. Deze boer, gevraagd, of hij Latijn verstond, antwoordde natuurlijk ontkennend, maar zeide, dat de censura morum viermaal in het jaar gehouden en in het boek opgeschreven werd, en dat men dus wel een groote domoor zijn moet, om die weinige letters niet goed te kunnen schrijven, al weet men dan ook zoo net niet, wat zij beteekenen. Indien hij geweten had, hoe hij, met deze uitspraak, den 's Gravenhaagschen Predikant, dirk molenaar, de ooren wiesch, zou hij misschien minder stellig, maar dan ook minder waar, gesproken hebben. Punctum!




Anekdote van A.H. Franke, den stichter van het weeshuis te Halle.

(Morgenblatt, 18 Julij 1827.)

Franke en ehlers waren te Amsterdam bij een zeer rijk man bescheiden. Zij kwamen tegen den avond bij hem, en werden in een donker vertrek gebragt, waar zij hem verbeidden. ‘Hier,’ zeide de een tot den anderen, ‘zal wel geene weldadigheid wonen, waar men de zuinigheid tot eene kaars uitstrekt!’ Deze meening werd niet weinig versterkt, toen de rijke Hollander verscheen, en zich wel een uur lang, in het donker, met hen onderhield, en, in den loop van het gesprek, zelf verklaarde, dat hij gewoon was, nutteloos licht te sparen, en het hun toch om te spreken, niet om te zien, te doen was. Bij het afscheid riep hij om licht, nam zeer vriendelijk afscheid van hen, en gaf hun tevens een paar wissels van aanbelang voor het weeshuis. Franke was openhartig genoeg, om bij zijnen dank een woord te voegen, zijne verrassing te kennen gevende, en dat hij, bij zoo groote spaarzaamheid, zich geenszins gevleid had, voor eene buitenlandsche inrigting eene zoo rijke bijdrage te ontvangen. ‘Mijnheer franke,’ dus antwoordde de Hollander, ‘wie in het kleine niet spaarzaam is, kan niet in het groote goed doen; wie niet het noodelooze afsnijdt, heeft dikwijls voor het noodige niet genoeg.’ Karakteristiek is deze trek in den mond des Hollanders, maar toch in het algemeen ontwijfelbaar waar, en een leerrijke wenk voor hen, die zoo ligt overhellen, om dáár karig- ja gierigheid te vinden, waar zij alleen wijze spaarzaamheid behoorden te zien, en om te vergeten, dat dezulken, die zij voor bekrompen van hart en schraapziek uitkrijten, hen vaak in ware liberaliteit en degelijke welwillendheid verre overtreffen. De ver-
{==695==} {>>pagina-aanduiding<<}
kwister heeft den schijn van milddadigheid; in de meeste gevallen, echter, is hij of te zeer Egoïst, om de ellende van anderen ter harte te nemen,
of verwaarloost, ondanks menig schijnbaar edelmoedig bedrijf, het uitwerksel van momentéle opwellingen des medelijdens, de pligten der regtvaardigheid en der echte weldadigheid.

Het wetboek van Minos.

Onlangs zijn, te Parijs, Fac-simile's in het licht verschenen. Onder dezelve vindt men den volgenden originelen brief van een Lid der Nationale Conventie, herault de sechelles, aan den Directeur der Nationale Bibliotheek, desaulnay. Zoo kort dezelve is, spreekt hij het karakter van dien tijd uit.
Waarde Medeburger! - Ik ben, nevens vier mijner Collega's, gelast, voor aanstaanden Maandag een plan van Constitutie te ontwerpen, en verzoek u alzoo in mijnen en hunnen naam, ons terstond het Wetboek van Minos op te zoeken, hetwelk toch in deze of gene verzameling van Grieksche wetboeken staan moet. Wij hebben hetzelve zeer noodig.
Herault.
Gezondheid, Vriendschap en Broederschap den braven Burger desaulnay.

Het geheimzinnig geschrift.

(Eene echte Anekdote, get rokken uit de Gazette des Tribunaux.)

Eenige dagen geleden wierp zich een meisje, met name elisa elliot, in den Teems, doch werd gered. Men vernam van haar, dat zij, in dienst bij een' koopman van de city, den Heer seager, zich had laten verleiden door een' anderen handelaar, met name thompson, die, haar trouwbelofte gedaan hebbende, dezelve verbroken, en haar daardoor tot wanhoop gebragt had. Men bragt haar naar het bureau van Policie, ten einde haar te beletten, haar misdadig voornemen te hervatten; en er had, ten gevolge van dien, een regterlijk onderzoek plaats. Thompson, als getuige opgeroepen, erkende de daadzaak, maar loochende de trouwbelofte. Zekere jones, kantoorbediende bij den Heer thompson, bragt een geschrift ter tafel, in eene brieventasch van elisa gevonden, ten bewijze, dat geenszins een ongelukkige minnehandel, maar dweepzieke mijmeringen, haar verstand verbijs-
{==696==} {>>pagina-aanduiding<<}
terende, oorzaak van den voorgenomen' zelfmoord waren geweest. Dit geschrift, van de hand des Heeren seager, bij wien zij diende, werd in de zitting voorgelezen, en was van den volgenden inhoud:

‘De zeldzame Profeet.

Het is noch de zwervende of eeuwige Jood, noch de Antichrist, gelijk sommigen verzekerd hebben. Ondertusschen klimt zijn geslacht op tot de schepping, en is ouder dan Adam. Twee leden van deze familie bevonden zich met Noach in de arke. De H. Schrift maakt melding van onzen Profeet, als de verborgenheid des Lijdens hebbende bijgewoond. Hij kent vader noch moeder, en nooit heeft hij de moedermelk gezogen. Zijn baard is rood als scharlaken. Hij gaat barrevoets, gelijk een eerwaardige kluizenaar. Hij draagt noch hoed, noch muts, noch paruik; en evenwel is zijn hoofd bevallig gecoiffeerd. Zijn kleed is noch gesponnen, noch geweven, noch genaaid, noch geverwd, noch door menschenhanden gemaakt; het is noch van zijde, noch van lijnwaad, noch van wolle, noch van vellen. Hij versmaadt de heerlijkheid en de ijdelheden dezer bedorvene en verleidende wereld, en geeft aan eene schuur de voorkeur boven het prachtigste paleis.’
De Alderman, Sir peter laurie, Voorzitter, stond versteld over dit raadselachtig geschrift, en deed op staanden voet den Heer seager, als schrijver van hetzelve genoemd, ontbieden. Hij verscheen. Toen men van hem, op een' hoogernstigen toon, de verklaring vorderde dezer beschrijving van den ouden Profeet, begon hij te lagchen, en zeide: ‘Kent gij het niet, Mijne Heeren? 't Is een oud raadseltje, door mij overgeschreven uit een boekje, door mijnen grootvader nagelaten. Het woord van dit raadsel is - een Haan!’
Deze verklaring deed alle de aanwezigen, zelfs den destigen Alderman, in een schaterend lagchen uitbarsten. Men vergat, voor eene geruime poos, de arme elisa, welker ongelukkige toestand aanleiding tot deze klucht had gegeven; en, nadat zij beloofd had zich aan haar noodlot te willen onderwerpen, zonder verderen aanslag op haar eigen leven te doen, werd zij in vrijheid gesteld, en zelfs aan den gewonen regtsvorm van borgstelling niet onderworpen.

Boekbesch. No. XII, bl. 491, reg. 18, staat wet, lees wit van ei.
Meng. No. XII, bl. 550, reg. 5 v.o., bij, voor hij.
Meng. No. XIII, bl. 598, reg. 14 v.o., schoonsheidsgevoel, voor schoonheidsgevoel.





{==697==} {>>pagina-aanduiding<<}

Mengelwerk.

over het begraven buiten Amsterdam; benevens iets over den schijndood.

Dat eenmaal aan de zoo onvoegelijke en ongepaste als schadelijke en verderfelijke gewoonte der begraving van de lijken in en om de kerken, ook in ons vaderland en in onze stad, eens een einde mogt komen, hebben sedert lange de weldenkenden en onbevoordeelden verlangd.
Daar het echter moeijelijk en hoogstbezwaarlijk is, om verouderde en diepgewortelde gewoonten en vooroordeelen tegen te gaan of te veranderen, hebben velen zich bepaald, (dewijl voorbeelden veelal meer afdoen dan gegronde betoogen of redeneringen) om hunne begraafplaatsen buiten de steden of plaatsen te kiezen, of wel zijn behulpzaam geweest in het aanleggen van buiten-begraafplaatsen; zoo als wij daaraan in deze omstreek verschuldigd zijn de begraafplaatsen aan de Diemerbrug en op Muiderberg.
Onder de Fransche overheersching mogt men aanvankelijk zich verblijden, dat het verboden werd in de kerken te begraven; terwijl de afgestorvenen toen op de gewone begraafplaatsen buiten de kerken, binnen de stadsmuren gelegen, ter aarde werden besteld.
Dan, volgens besluit van onzen Koning, dato 24 Dec. 1813, werd ‘provisioneel, tot zoo lange door Z.M. finale bepalingen op het stuk van begraven van lijken in de kerken zullen zijn gemaakt, aan een ieder vrijgelaten, de dooden in de kerken te doen begraven; en wel op grond, dat vele personen en familiën aanvankelijk, naar hunne denkwijze, zich beroofd vinden van een voorregt, 't welk het grootste gedeelte hunner medeïngezetenen hadden blijven behouden, alsmede dat de provisionele begraafplaatsen, buiten de kerken, bijzonder in Amsterdam, verordend, in meer dan één opzigt, voor

{==698==} {>>pagina-aanduiding<<}
velen ongeschikt en onvoegelijk zijn.’ En alzoo heeft dan deze gewoonte wederom op nieuw onder ons tot heden toe stand gegrepen; waarover onze stadgenoot, Doctor c.j. nieuwenhuys, in zijn verdienstelijk werk: Proeve eener geneeskundige Plaatsbeschrijving der stad Amsterdam, 2de deel, 7de afdeeling, § 459, bl. 15, zijn smartelijk gevoel in edelen weemoed aldus lucht verschaft: ‘Wij gaan dan wederom tot dit verfoeijelijk misbruik over, nadat het reeds door onze overheerschers - die echter hierover veel verstandiger en menschelijker dan wij dachten - afgeschaft was! Wanneer zullen wij eens ophouden, dit schandelijk, schadelijk en verfoeijelijk, alleen op vooroordeel, onkunde en hoogmoed gevestigd wangebruik aan te kleven? Wanneer zullen wij aan de stem derrede, natuur en menschheid hulde doen? Welligt nooit! tenzij er, door eene aanstekende ziekte of groote sterfte, aan dit wangedrogt een aantal slagtoffers zijn prijs gegeven, en wij, op eene ongelukkige wijze, van het nadeel overtuigd worden; of wanneer een zoo wijs als voorzigtig bestuur niet meer gedoogt, dat aan een dom vooroordeel, aan onkunde, hoogmoed en eigenbaat, een beter denkend gedeelte der natie worde opgeofferd, en uit dien hoofde een gewenscht veto de eer en welvaart van land en hoofdstad redt.’
Heil dan zij onzen geëerbiedigden Koning over dit uitgesproken veto, over het zoo moedig als edel besluit, waarbij het Z.M. behaagt te bepalen, ‘dat, van en met primo Januarij 1829, het begraven van lijken in kerken, kapellen en bedeplaatsen, hetzij publieke, hetzij aan gestichten of particulieren toebehoorende, door het geheele rijk zal verboden worden; en dat, ten gevolge van dien, zal of zullen worden aangelegd ééne of meerdere begraafplaatsen, ten minste 35 of 40 ellen buiten de bebouwde kom der gemeenten.’ - De dankbare hulde en erkentelijkheid van dit en de volgende geslachten zal, wegens dit weldadig besluit, de edelste belooning voor den besten Koning zijn.

{==699==} {>>pagina-aanduiding<<}

Maar zeer velen zullen de uitvoering van dit weldadig besluit allerbezwaarlijkst keuren in eene stad als Amsterdam, waar de sterfte onder de Christenen jaarlijks op nagenoeg 7 à 8000 zielen kan worden geschat (daar de Joden hunne eigene, afgezonderde begraafplaatsen hebben, vallen dezen niet in onze berekening); waar de grond om en buiten de stad laag, voos en moerassig is, en daarom voor begraafplaatsen zeer ongeschikt; waar men, bij het delven van eenige spaden diepte, reeds het grondwater aantreft; terwijl het ophoogen van den grond, door zand of aarde, moeijelijk, zeer kostbaar, en zelfs deze verhooging nog maar tijdelijk is, dewijl de weeke en vooze ondergrond door de opgebragte zwaarte inzakt, eerlang weêr nagenoeg tot het vorige waterpas terugkeert, en eene vernieuwde verhooging noodzakelijk maakt; zoo als dit bij ondervinding is gebleken op de aangelegde begraafplaats aan de Diemerbrug buiten deze stad.
Deze wijze van begraven buiten de stad zoude alzoo moeijelijk, gebrekkig, hoogstbezwaarlijk en kostbaar blijven. En waarlijk, de plaatselijke ligging en gesteldheid van den grond buiten en rondom Amsterdam levert zoo vele bezwaren op, dat men welligt nergens elders zoo vele of in die mate zal aantreffen. Zoo dan deze bezwaren alhier kunnen overwonnen of te boven gekomen worden, mag men zich op goede gronden vleijen, dat zulks op andere plaatsen zeer veel ligter en gemakkelijker zal vallen.
Men zal dan, ter bereiking van het gewenschte doel, naar een' hoogeren en vasten grond, op een' verderen afstand, dienen om te zien, werwaarts de lijken op eene gepaste en gemakkelijke wijze kunnen vervoerd worden. En dezen treffen wij aan buiten Haarlem in de duinen; bij Muiderberg, op een' verheven' zandheuvel gelegen; ook buiten Naarden in het Gooiland. Maar geene van deze streken zal in aanmerking kunnen komen, dewijl, het vervoer der lijken te water dienende te geschieden, door middel van lijkschuiten, jagten of sloepen, eene onafgebrokene gemeenschap, of doorloopende vaart, een hoofdvereischte wordt.

{==700==} {>>pagina-aanduiding<<}

Zulk eene onafgebrokene en doorloopende vaart treffen wij aan bij 's Graveland, alwaar aan het begin dezer plaats, bezijden of tegenover de Naarder Meente, zich eene uitgebreide vlakte van hoogen hei- en zandgrond voordoet.
Daar deze ruwe en niet ontgonnen hei- en zandgronden tot Domein- of Gemeentegronden behooren, welke voor den aanvragenden meestal verkrijgbaar gesteld worden, zal het niet moeijelijk of bezwarend zijn, dezelve te verkrijgen; terwijl, uit hoofde der geringe kosten, het gemakkelijker zal zijn, aan 's Konings verlangen te voldoen, met aan de eigenaars van graven, in de kerken en op de kerkhoven binnen de stad, aldaar den benoodigden grond aan te wijzen, in plaats van dien, welken zij verliezen.
Deze groote en uitgebreide vlakte van heiveld kan eene allezins gepaste begraafplaats opleveren, uitgebreid en groot genoeg, om het gezamenlijk aantal van de graven der kerken en kerkhoven, en zelfs meer, te vervangen. Dezelve zoude, naar goedvinden of verkiezing, afgescheiden of in panden verdeeld kunnen worden, hetzij naar de kerken, kerkhoven, gezindheden, of naar de soorten van graven, als aarden en gemetselde graven, of graven met gedenkteekenen, enz. De afscheiding of beveiliging van het terrein was welligt op de minst kostbare wijze te bewerkstelligen, door hetzelve met eene diepe gracht te omgeven, en de buitenzijden met houtgewas en boomen te bezetten. - Er bestaat thans nog eene vroeger gegravene vaart, van het begin en bezijden 's Graveland zich uitstrekkende naar de heide langs de Naarder Meente. Deze vaart zal schoongemaakt, gediept, en welligt iets verlengd dienen te worden, tot aan de onbebouwde heide, welke tot de begraafplaatsen bestemd zoude worden.
Aldus de mogelijkheid aangewezen hebbende, dat en waar men een' geschikten en gepasten grond, ter buitenbegraving van alle de binnen Amsterdam afstervenden, zoude kunnen bekomen, zal ik nu nog in eenige nadere en bijzondere ontwikkeling dienen te treden, aangaande

{==701==} {>>pagina-aanduiding<<}
het uitvoerbare, en de middelen, die daartoe moeten dienen, welke, naar mijn inzien, niet omslagtig, vrij gemakkelijk, en althans voor den minvermogenden weinig kostbaar kunnen zijn.
Velen zullen welligt groote zwarigheid in het uitvoerbare vinden, wegens den verwijderden afstand der begraafplaats van de stad, welke nagenoeg op 5 uren kan berekend worden. Hoewel deze zwarigheid niet ongegrond is, zal dezelve, bij nader inzien, niet van dat gewigt bevonden worden, dat daardoor de uitvoering zoude kunnen worden verhinderd; dewijl het vervoer der lijken zoodanig kan bepaald en geregeld worden, dat de begraving tijdig op den middag zal kunnen geschieden, en de bezorgers en geleiders bij het einde van den dag, of in den vooravond, zullen kunnen teruggekeerd zijn.
Het vervoer der lijken zal dienen te geschieden door middel van lijkschuiten, langs de gewone vaart naar 's Graveland.
Deze lijkschuiten zullen goed en behoorlijk moeten worden ingerigt tot plaatsing en berging van de lijkkisten, en wel voor 18 à 20 kisten, waarop het gemiddelde en grootste getal lijken voor één' dag, door elkander gerekend, kan geschat worden. Voor de bezorgers en geleiders der lijken zoude men eene afzonderlijke volk- of volgschuit dienen te gebruiken.
Eene welgelegene en bekwame ligplaats zal, binnen de stad, aan de lijkschuiten dienen te worden aangewezen, voorzien met eene geschikte stoep of steiger aan het water, met eene kraan of hefboom, ten einde de kisten van de lijkbaren of lijkkoetsen te ligten en in de schuit neder te zetten.
Het vertrek der lijkschuit zal tijdig des morgens, b.v. om 8 of 9 ure, moeten zijn, ten einde dezelve op of iets over den middag aan de begraafplaats zoude kunnen zijn.
De lijkschuit alzoo langs de vaart voor de begraafplaats aan den steiger of waterstoep gekomen zijnde, zullen, door de dienaars der begraafplaats, de kisten, wederom

{==702==} {>>pagina-aanduiding<<}
door middel van eene kraan of hefboom, uit de schuit worden geligt, en geplaatst op daartoe vervaardigde handkarretjes, of lijkbaren, zoo men zulks mogt verlangen, om op de begraafplaats gebragt te worden.
Ten behoeve van dezulken, welke eenige of meerdere onderscheiding verlangen, en de daarmede gepaard gaande hoogere kosten zich willen laten welgevallen, zouden er ook grootere of kleinere lijkjagten of sloepen dienen voorhanden te zijn, ten einde daarmede de lijken te vervoeren, alsmede met eene lijkkoets, indien dit verkozen mogt worden.
Gedurende den winter, bij aanhoudende vorst, wanneer, wegens besloten water, het vervoer door middel van schuiten geene plaats kan hebben, zoude men gebruik dienen te maken van lijkwagens, welke behoorlijk en zoodanig dienen ingerigt te zijn, dat het grootstmogelijke aantal lijkkisten op dezelve geplaatst kan worden. De vervoering kan ook aldus, voor dien tijd, voegelijk geschieden, daar er een goed aangelegde, doorloopende, harde puinweg naar 's Graveland leidt.
De bezorging, regeling en het bestuur der onderscheidene aangelegenheden, tot de begrafenis betrekkelijk, zoude, naar mijn inzien, gevoegelijk kunnen worden opgedragen aan eene bijzondere Commissie van eenige weinige ijverige en werkzame leden, met een' Directeur en Adjunct-directeur, waarvan de eene hier in de stad en de andere aan de begraafplaats het dadelijk toezigt en beheer zoude dienen uit te oefenen.
Deze Commissie zoude moeten zorgen, dat de begraafplaats tot hare bestemming behoorlijk werd ingerigt en in gereedheid gebragt; dat de middelen tot vervoer, als lijkschuiten, lijkjagten, sloepen, volgschuiten, lijkkoetsen en het verder vereischte materieel, steeds genoegzaam en in goeden staat voorhanden waren; alsmede dat er steeds een genoegzaam aantal personen of dienaars gevonden werden, zoo bij het ontvangen der lijkkisten, als bij het overbrengen op de begraafplaats.
Nog zoude deze Commissie de vereischte concept-regle-
{==703==} {>>pagina-aanduiding<<}
menten, verordeningen en tarieven der kosten kunnen ontwerpen, ten einde door daartoe bevoegde Auctoriteiten bekrachtigd te worden. Bij het tarief dient vooral gezorgd te worden, dat de vervoerkosten met de lijkschuit, het in- en uitzetten en naar het graf voeren, voor het grootste aantal minvermogenden zoo weinig bezwarend mogelijk gesteld worden.
Eindelijk zoude ik vermeenen, dat de gezamenlijke kos ten, zoo wel op het aanleggen en in behoorlijke orde brengen der begraafplaats, als op het materieel enz. vallende, zeer geschikt zouden kunnen gevonden worden, buiten eenig bezwaar van de stedelijke kas, door de Commissie van bestuur te magtigen, om de benoodigde gelden op te nemen of te negotiéren; terwijl de rentebetalingen en aslossingen gevonden konden worden uit eenige te leggen opcenten op de begrafeniskosten, en uit de opbrengsten der graven, welke verkocht worden.
Hiermede zoude ik de mij voorgestelde taak voor afgehandeld kunnen houden, als hebbende het mogelijke en uitvoerlijke aangewezen, om de afgestorvenen binnen de groote en volkrijke stad Amsterdam buiten dezelve te begraven. Maar eene hoogstbelangrijke zaak en onderwerp dringt mij, hier nog iets bij te voegen over de stellige verpligting, welke op een ieder, en bijzonder ook op de Overheid, rust, om te waken en te zorgen, dat geene anderen dan waarlijk afgestorvenen begraven worden.
Daar toch de zorg voor der ingezetenen gezondheid en leven een der belangrijkste pligten der Overheid is, zal het wel geen betoog behoeven, dat deze hare zorge zich ook wel bijzonder diende uit te strekken tot het gewigtig en belangrijk punt, waarover ik thans meer bepaald en bijzonder wenschte te handelen; te weten, over het begraven van schijndooden.
Bij genees- en natuurkundigen is het eene aangenomene en erkende waarheid, dat het ligchamelijk levensbeginsel, bij den doodschijnenden, een' langeren of korteren tijd kan verborgen blijven, terwijl zich uiterlijk aan denzelven alle de gewone teekenen van eenen waarlijk afgestorvenen voordoen.

{==704==} {>>pagina-aanduiding<<}

Opmerkelijk en belangrijk is hetgeen Dr. c.j. nieuwenhuys, in zijn vroeger aangehaald werk, Geneeskundige Plaatsbeschrijving van Amsterdam, 3de deel, 7de afdeeling, § 471, bl. 36, hieromtrent ter neder stelt: ‘Wanneer men het onzekere der onderscheidingsteekenen van den waren en schijndood overweegt, hoe gemakkelijk kan men dezen met den waren dood verwisselen! De sprekendste bewijzen hiervan levert het Drenkelinggenootschap op, aan hetwelk het gelukte, binnen 25 jaren tijds, 990 schijndooden, die geene teekenen van leven meer gaven, in het leven terug te roepen. Men geloove echter niet, dat zulks enkel met drenkelingen kan plaats hebben. Velen sterven op het ziekbed eenen schijndood, en komensoms, ondanks Geestelijke, Arts, Heelmeester, Apotheker en alle vrienden en naastbestaanden hem voor dood verklaard hebben, óf op het doodbed, óf in de kerk, zelfs in het graf, wederom bij, en worden gered. Maar, helaas! veel meer ontwaken er, om ten tweedenmale den schrikkelijksten dood te sterven! Behalve dat ons brinkman, franck, hufeland en meer anderen zulks door daadzaken bewezen hebben, ligt de mogelijkheid daarvan ook in de rede opgesloten. Trouwens, niets is bedriegelijker dan de dood zelf: want doordien een volkomen zoo wel als onvolkomen dood in eene onwerkdadigheid der levenswerktuigen bestaat, alleen met dat onderscheid, dat er bij den laatsten eene vatbaarheid, om wederom opgewekt te worden, overblijft, terwijl bij den wezenlijken dood eene physische en mechanische stoornis dezer levensvermogens zulks verhindert, - zoo moeten de kenmerken van deze beide wijzen van sterven zoo ineenloopen, dat ons niets anders overblijft, om dezelve van elkander te onderscheiden, dan de oplossing of rotting van het lijk. Het ophouden immers van den bloedsomloop, of het stilstaan van hart en slagaderen, ook dàn, wanneer deze geopend
worden; de opgehoudene ademhaling; gevoelloosheid, koude, stijfheid en slapheid der ledematen; het hangen

{==705==} {>>pagina-aanduiding<<}
der onderkaak; de verslapping en loslating der sluitspieren; de gebrokene oogen, en zelfs de plaatselijke rotting, kunnen alle eveneens bij den schijndooden als bij den wezenlijk gestorvenen plaats hebben; zoo als wij daarvan de treffendste bewijzen en menigvuldige voorbeelden bij franck en zeer vele andere voorname Schrijvers geboekt en aangeteekend vinden.’
Bedenken wij nu, hoe velen er begraven worden, bij wien het éénige zekere en onfeilbare teeken van den waren dood ontbreekt; bij wien geene beginselen van ontbinding der bestanddeelen van het ligchaam, door bederf en rotting zigtbaar en merkbaar, zich voordoen; ja zelfs, dat vele bloedverwanten, naastbestaanden en vrienden, in hunne onkunde, bij het staren op hunne in dezen toestand zich bevindende geliefden, daarin iets genoegelijks, iets verzachtends vinden in hunnen rouw en smart, - dan moeten wij met onzen boven aangehaalden Schrijver instemmen, dat, in den gemelden toestand, ‘niemand onzer, bij de gewone behandeling der dooden, voor de gruwzame mogelijkheid van levend begraven te worden beveiligd of zeker is. Wij moeten hier die mogelijkheid reeds voor waarschijnlijk houden, als gestaafd met zoo vele menigvuldige voorbeelden, door onderscheidene en geloofwaardige Schrijvers geboekt. En wie kan zich zulks zonder ijzen vertegenwoordigen?’
Het stille en zwijgende graf houdt voor ons verborgen en bedekt, hetgeen eenmaal binnen in hetzelve kan zijn voorgevallen. ‘Maar het is Gode bekend, of, bij het opdelven onzer graven, ook niet een, welligt meerdere onzer voorouderen, ouders, kinderen, zusters, broeders, echtgenooten, naastbestaanden of vrienden, het getal dezer ongelukkigen zouden vermeerderen; of wij hen niet met alle teekenen dezer vreesselijkste aller helsche kwalen in hunne graven, - neen! in hunne moordkuilen, zouden aantreffen! En wie staat er ons voor in, dat wij zelve niet.... Doch de ontroering belet mij, deze gedachte uit te schrijven.’
Ik vermeen, door deze voorafgaande beschouwing,

{==706==} {>>pagina-aanduiding<<}
genoegzaam gestaafd te hebben, dat men de volkomene zekerheid van den waren dood niet voldoende vindt bij de meest gewone teekenen van den dood, maar dat het éénige zekere en onfeilbare kenteeken alleen bestaat in de ontbinding van de bestanddeelen van het ligchaam, door bederf en rotting zigtbaar en merkbaar. Bij de meest gewone doodsteekenen en verschijnselen, kan een gering, diepverborgen levensbeginsel zich schuil houden, genoegzaam om het schijnbaar doode ligchaam weder te doen herleven, waarvan de mogelijkheid door vele echte gevallen voldoende is bevestigd.
Wij zijn dan nu op het geschikte standpunt gebragt, om naar behoorlijke en gepaste red- of voorbehoedmiddelen om te zien, welke op twee hoofdzaken nederkomen:
1o. Om geen lijk te begraven, dan waaraan de teekenen van ontbinding der bestanddeelen van het ligchaam, door bederf en rotting, zich merkbaar voordoen.
2o. Om die lijken, welke deze teekenen missen, - dat is, waaraan geene verschijnselen van rotting of bederf merkbaar zijn, - op eene gepaste en welingerigte plaats, onder behoorlijk toezigt, op de begraafplaats neder te zetten.
Tot de verdere uitvoering van deze twee hoofdzaken zoude vereischt worden, wat de eerste betreft, dat geen consentbiljet ter begraving door den Burgerlijken stand zoude mogen afgegeven worden, dan na overlegging van eene schouweedul, opgemaakt door een' daartoe bevoegden en behoorlijk aangestelden bekwamen Lijkschouwer. De schouweedul zal moeten vermelden, ‘dat aan hem, na gedaan onderzoek en schouwing van het lijk, voldoende is gebleken, dat er aan hetzelve zich allezins afdoende teekenen van ontbinding der bestanddeelen van het ligchaam voordoen, zigtbaar en merkbaar door bederf en rotting.’
Wat de tweede hoofdzaak betreft, deze vordert, dat, indien den Lijkschouwer, na gedaan onderzoek en schouwing, mogt blijken, ‘dat aan het ligchaam geene verschijnselen of teekenen van bederf of rotting zigtbaar of merk-
{==707==} {>>pagina-aanduiding<<}
baar zich voordoen,’ hij alsdan eene schouwcedul met deze vermelding zal moeten opmaken en afgeven.
Bij de afgifte en overbrenging dezer cedul aan den Burgerlijken stand zal door denzelven worden afgegeven een consentbiljet tot vervoer van de ongeslotene lijkkist naar de begraafplaats, om in het Dooden- of Lijkenhuis te worden nedergezet. Deze laatste schouwcedul en consentbiljet tot vervoer en nederzetting zoude, om mogelijke verwarring of vergissing voor te komen, kennelijk in vorm of kleur van de eerst vermelde schouwcedullen en consentbiljetten kunnen onderscheiden worden.
Op deze wijze zal de gewone en gebruikelijke tijd, gedurende welken de lijken boven aarde in het sterfhuis vertoeven, stand kunnen blijven houden; tenzij, wanneer er geen bederf of rotting bij het ligchaam plaats vindt, de naastbestaanden een langer verwijl aan hunne huizen mogten verkiezen, hetwelk geheel vrij konde gelaten worden.
Verder zoude bepaald en verordend kunnen worden, dat de kisten van die lijken, waarvan door den Lijkschouwer het bederf en de rotting bij de schouwcedul getuigd is, gesloten en toegemaakt werden; maar wel uitdrukkelijk diende zulks verboden te worden voor de andere kisten, aan welker lijken geene teekenen van bederf of rotting zich voordoen. Deze moeten open- en ongesloten blijven, en met het los opgelegde deksel naar de begraafplaats vervoerd worden. Dezelve zouden ook terstond door een zigtbaar of kennelijk teeken moeten kunnen onderkend worden van de eerstgemelde lijkkisten, waaraan reeds bederf of rotting is, ten einde, na de vervoering ter begraafplaatse, in het daartoe geschikte en behoorlijk ingerigte Dooden- of Lijkenhuis nedergezet te worden.
De Commissie van bestuur tot de begrafenissen zal moeten zorgen voor de goede en behoorlijke inrigting van het Lijken- of Doodenhuis, opdat hetzelve aan het doel en de gevorderde vereischten volkomen beantwoorde; zoo als zulke Lijken- of Doodenhuizen, ingevolge de raadgevingen van franck, thierrij en hufeland,

{==708==} {>>pagina-aanduiding<<}
te Weimar, in het Oostenrijksche, en in andere Staten, reeds sedert vele jaren ingerigt zijn.
De in hetzelve ongesloten en open nedergezette lijkkisten zouden toevertrouwd en aanbevolen moeten worden aan de zorg en het toezigt van een geschikt opziener. Deze, beginselen van bederf of rotting aan het lijk bespeurende, zal daarvan berigt geven aan den bevoegden Lijkschouwer der begraafplaats, te dezen einde aangesteld. Na behoorlijk onderzoek en schouwing, de beginselen van bederf en rotting aan hem gebleken zijnde, zal hij daarvan de schouwcedul opmaken en afgeven, waarna de nederzetting in het bestemde graf zal kunnen geschieden. Doch bij de bespeuring van eenige, zelfs de minste buitengewone teekenen of verschijnselen, vooral bij het opmerken van het geringste teeken of beginsel van eenig verborgen of bedekt levensbeginsel, zal hij verpligt zijn, daarvan dadelijk kennis te geven, ten einde de gepaste en vereischte geneeskundige hulpmiddelen, zonder verwijl, aangewend en toegediend kunnen worden.
Aldus, naar mijn inzien, voldoende bewijzen en drangredenen bijgebragt hebbende, om de noodige middelen te billijken en aan te dringen, ter voorkoming, dat geene schijndooden zouden kunnen begraven worden, zoo mogen wij vertrouwen, dat het belang en gewigt daarvan wel zal gevoeld worden. Of zouden wij, gruwende van het volksvooroordeel en de gewoonte bij sommige Indiaansche Kasten, door priesterlist en bijgeloof onderschraagd, welke de vrijwillige verbranding of levende begraving der weduwen ten gevolge heeft; toejuichende de zachtere en meer menschlievende wetten, waarbij, in de latere tijden, de doodstraf voor misdadigers veel verminderd, verzacht en tot weinige gevallen is bepaald geworden; goedkeurende de menschlievende bemoeijingen en verordeningen, welke edelmoedige en eervolle belooningen bestemmen voor hen, die de schijndooden onder de drenkelingen, verstikten enz. weder tot het leven terugbrengen, - zouden wij, zeg ik, dan niet wenschen en met vermeerderden ijver trachten, dat de noodige middelen werden beraamd

{==709==} {>>pagina-aanduiding<<}
en in het werk gesteld, (waartoe de heiligste pligten der menschheid en ons zelfbehoud ons zoo dringend aansporen) ten einde te voorkomen en krachtdadig te weren, dat geene schijndooden aan het stille en geslotene graf werden prijs gegeven en opgeofferd? - Ja, alle weldenkenden en onbevooroordeelden zullen dit verlangen en wenschen! En wij mogen met vertrouwen hopen, dat onze geëerbiedigde Koning, ook zoo wel omtrent dit gewigtig punt, als op het begraven buiten de steden of gemeenten, een even weldadig als edel besluit zal nemen, hetzelve vooral ook tot de Joden uitstrekkende. Zulk een besluit zoude steeds in zegenend aandenken blijven, en Zijne zoo welverkregene als welverdiende regten op de liefde en erkentelijke dankbaarheid Zijner goede en getrouwe onderdanen vermeerderen en verhoogen.
v.G.

De balsemingen der ouden uit een nieuw gezigtpunt beschouwd. Door den Heer Pariset.

(Medegedeeld door den Heer p.a. van den berg, Heel- en Vroedmeester te Dordrecht.)

(Revue médicale française et étrangère, Juin 1827.)

In den loop van April l.l. arbeidde ik aan een stuk over de Mumiën, bestemd om in eene aanzienlijke vergadering te worden voorgelezen, en waarvan ik alle de bouwstoffen aan den persoon, die mij wel wilde vertegenwoordigen, heb medegedeeld. Ik onderzocht vooral de redenen, welke de oude Egyptenaars genoopt hebben, om de ligchamen der menschen en der dieren zoo te behandelen, als zij deden; en de moeijelijkheden, welke ik ondervond, om hunne handelwijze te dezen opzigte met hunne godsdienstige denkbeelden overeen te brengen, deden mij inzien, dat het gebruik der balsemingen niet eene godsdienstige zaak, maar een gezondheidsmaatregel was.
Zie hier, hoe ik redeneerde. D'anville schat op

{==710==} {>>pagina-aanduiding<<}
minder dan 2250 vierkante mijlen de bewoonbare oppervlakte van Egypte. Tijdens zijne grootste welvaart telde Egypte 14,000,000 inwoners. Deel het laatste getal door het eerste, en gij verkrijgt 6,222 inwoners op de vierkante mijl.
Gedurende acht maanden van het jaar kon deze bevolking leven, min of meer verspreid, op den grond, welken zij bebouwde; maar gedurende de vier overige maanden, die der overstrooming, moest zij zich op afzonderlijke, versmalde en boven den hoogsten waterstand verhevene punten bijeendringen.
Om hare woningen tot die hoogte te brengen, moest zij die daarstellen of op heuvelen door de natuur geschapen, of op heuvelen door menschelijke kracht gevormd. Vandaar, dat, staande de overstrooming, Egypte toen, en nog, het aanzien had van een' grooten Archipel.
Ten andere wordt eene zoo opeengedrongene bevolking gemakkelijk besmet, en wel te gereeder, naardien de huidziekten daar zeer gewoon zijn. Vandaar ontstond de behoefte aan een' naauwkeurigen leefregel, aan eene overmatige zindelijkheid, aan eene zich tot kleinigheden uitstrekkende gezondheidsleer. De Egyptenaars daalden op dit punt tot bijzonderheden af, over welke men verbaasd staat. Vanhier, dat zij overal, waar zij zich bevonden, voor Geneesheeren doorgingen.
Van eene andere zijde, stellende slechts één doode op veertig 's jaarlijks, gaven deze 14,000,000 menschen eene jaarlijksche sterfte van 350,000 personen. Men begrijpt, dat, gedurende de maanden van droogte, niets gereeder was, dan dezelve te begraven. Maar, gedurende de maanden van overstrooming, wat te doen met deze menschelijke lijken, welke men tot 116 of 117,000 brengen kan, en wat met de lijken der dieren, die men verloor?
De dooden aan de lucht blootstellen, zoo als men in Perzië deed met de Magi? - Zonder van andere beweegredenen te spreken, is het duidelijk, dat men deze heiligschennis verworpen heeft, om de besinetting te vermijden.

{==711==} {>>pagina-aanduiding<<}

Dezelve begraven in den grond der steden, der dorpen? - Misschien gedurende een of twee jaren; maar in het derde, het vierde, en zoo vervolgens, werd de zaak onuitvoerbaar.
Die, zonder eenigen omslag, in de rivier werpen? in den grond bedelven? - Maar de landen stonden onder water; maar het water, dalende, zou de ligchamen hebben blootgelaten.
Die verbranden? - Men had geen hout.
Wat dan te doen? - Hetgeen men gedaan heeft. Men heeft de ligchamen ingezouten. Ingezouten, zeg ik, is het woord; dat, 't welk de Grieken met veel regt gebruikt hebben. Want hier maakt de inzouting de wezenlijke bewerking uit.
Om te zouten, had men natrum; men had het in overvloed. Het natrum is een loogzout, 't welk, in aanraking gebragt met dierlijke stoffen, uit dezelve de vochtigheid trekt, om die aan de lucht terug te geven, en 't welk zich met het vet verbindt, om dat in zeep te veranderen. Het ligchaam, alzoo gezeept door een lang genoeg verblijven in het natrum, wordt vervolgens gewasschen (lotionné); het water voert de zeep mede, en het overblijfsel kan aan de lucht worden blootgesteld, en zal er droogen, zonder te bederven; het ligchaam gedroogd, ziedaar de Mumie! De specerijen, de reukwerken, de harsen, de aardharsen, de balsems, de poeders, verder de omkleedsels, de zwachtels, de houten kisten geschilderd, gebeeldhouwd, verguld; dit alles was weelde: weelde, allezins geoorloofd, maar die niets uitwerkt voor de gave bewaring; of liever, die niets zoude vermogen, zoo de voorgaande bewerking geene plaats had.
In de eerste tijden bewaarde elk Egyptenaar te zijnent de dus bereide Mumie. Alstoen kon een schuldenaar, tot pand van zijne schuld, het ligchaam zijns vaders in de handen zijns schuldeischers stellen. Maar, in het verloop der eeuwen, waren de Mumiën in elk huis zoo zeer vermenigvuldigd, dat zij er eindelijk de levenden uit verdreven zouden hebben. Alstoen nam men het besluit,

{==712==} {>>pagina-aanduiding<<}
de oudste uit te zoeken, dezelve gedurende de overstrooming in te schepen, en naar de grenzen der woestijn te vervoeren. Daar groef men kuilen, waar zij bij duizenden werden ingedolven, en vervolgens met zand overdekt. En dewijl de bergen uitgehoold waren, daar men uit dezelve aanzienlijke hoeveelheden steenen, voor den bouw der tempels, paleizen, huizen enz., had vervoerd, en de bergen alzoo als ontledigd waren, heeft men van deze ruimten gebruik gemaakt, om die in paleizen voor de dooden te herscheppen en tot begraafkamers te bezigen. Voor de Priesters, voor de Koningen waren deze paleizen verfraaid met al den opschik der kunsten.
Deze gewoonte heeft gedurende tweeduizend vierhonderd jaren stand gehouden. Welk eene overgroote massa van dierlijke stof, in ligchamen van menschen en dieren van allerlei soort, is op deze wijze weggeruimd geworden! Men raadplege op dit punt de reizigers, zelfs de nieuwste.
Gedurende een lang tijdsverloop is Egypte een der gezondste landen van den aardbol geweest. Wat zou er integendeel gebeurd zijn, zoo de grond van Egypte, ontbonden en geweekt door de wateren van den Nijl, als doorkneed geweest was met deze verbazende hoeveelheid van bederfelijke overblijfselen?
Ik wil geenszins ontkennen, dat Egypte aanmerkelijke heerschende ziekten en veeziekten gehad hebbe. Het is te vermoeden, dat de karavanen van Nubië er meermalen de smetkoorts (typhus) hebben aangebragt. De pest van Athene kwam uit Nubië of Ethiopië; zij had Egypte doorloopen, en was door de scheepvaart tot aan den Pireus gebragt; maar deze pest gelijkt meer naar eene smerkoorts, dan naar de pest van onzen tijd. Strabo spreekt van pestkoortsen, die zich in de nabijheid van kanalen en groote meren ontwikkelden, welker oevers door de zonnehitte uitgedroogd waren; maar men mag twijfelen, of deze koortsen iets anders waren dan kwaadaardige koortsen. Herodotus, diodorus, tacitus enz. maken geene melding van eenige vreesselij-
{==713==} {>>pagina-aanduiding<<}
ke, inlandsche of aan Egypte eigene ziekte. Deze landziekten zouden niet strooken met de verbazende bevolking, door mij zoo even genoemd. Hetgeen overigens bewijst, dat het vee aan groote ziekten onderworpen is geweest, zijn de ongehoorde ophoopingen der mumiën van hoornbeesten, welke, zeer onlangs, een Fransch reiziger, de Heer cailliaud, van Nantes, aldaar gevonden heeft.
Het is zoo, de zindelijkheid, de ongemeene bezorgdheid, welke men bezigde in de keus der spijzen, de zorg om den afloop der wateren te begunstigen, om kanalen te graven en te onderhouden tot het opdroogen der landen, en om het uitgebreide moeras, 't welk de Delta vormde, open te leggen, alle deze middelen van behoud hebben bijzonderlijk bijgedragen tot de gezondheid van Egypte; maar het is zeer waarschijnlijk, dat de gelukkige uitwerking van zoo vele voorzorgen zeer verminderd zou geweest zijn, indien zij niet ware ondersteund geworden door het gebruik van de ligchamen te balsemen, of derzelver rotting te voorkomen.
Men kan niet ontkennen, dat dit gebruik omstreeks de vierde eeuw van onze jaartelling heeft opgehouden, en dat men tot dat tijdstip moet opklimmen, om den oorsprong der pest met pestbuilen te ontdekken; der pest van het Oosten, die zich zoo dikwerf over de oppervlakte der wereld heeft uitgebreid, en van welke het blijkt, dat het oorspronkelijk brandpunt eeniglijk in Egypte is.
Om mijn gevoelen omtrent dit punt te verduidelijken, wil ik eens vooronderstellen, dat de kerkhoven van Vader lachaise en van Montmartre aan den oever der Scine gelegen zijn, dat de Seine dezelve door hare overstrooming gedurende vier maanden bedekt, en door hare daling deze beide kerkhoven aan de gestadige werking der zon in de maand Julij overlaat. Ik vraag het elk verstandig mensch: wat zal er van Parijs worden?
En wat, meent men, mag ten laatste een zoo lage grond, als die der Delta, worden, die sedert zoo vele eeuwen zoo vele lijken heeft ontvangen, het zij door

{==714==} {>>pagina-aanduiding<<}
de gewone sterfte, het zij door veldslagen, het zij ten gevolge en bij het voortzetten der publieke werken, waar zoo veel werklieden bezwijken, om begraven te worden ter plaatse zelve, waar zij hunne laatste zuchten slaken?
Een dorp van de Delta verliest een, twee, drie van zijne inwoners in de maand Junij. Men gaat die begraven, op eenige treden afstands, aan den voet eens dadelbooms, door het vloedwater in Julij bespoeld. De vloed daalt in September of October, en de ziekten verschijnen in het dorp met November. De pest kan er ontstaan: zij ontstaat inderdaad; een enkel besmet punt is voldoende. De steden worden besmet; Egypte wordt aangestoken; vervolgens de Levant en het Westen, Smirna, Konstantinopel, Marseille enz. tot aan Moscou. Maar noch Marseille, noch Moscou, noch misschien Smirna en Konstantinopel zullen de pest voortbrengen door hunne eigene plaatsclijke ligging. Het is eene in het Oosten algegemeen aangenomene waarheid, en welke de rampen van het Fransche leger in Egypte maar al te zeer bevestigen, dat de pest, alvorens zich elders te vertoonen, het eerst in Egypte verschijnt.
Besluit. Een der krachtdadigste middelen, en welligt het eenige middel, om de bronnen der pest op te droogen, zal dus bestaan in het herstellen van de praktijk der balsemingen, aan dezelve al die uitgebreidheid gevende, welke zij voormaals had.
Kostbare praktijk! - Geenszins. De natuur heeft het natrum in Egypte rijkelijk voortgebragt, als om de bevolking te verzekeren. Alzoo geen natrum geen Egypte; ten minste geen Egypte, zoodanig als de oudheid het gekend heeft, met alle zijne meesterstukken.
Praktijk, moeijelijk ingang te doen vinden! - Misschien. Ik voor mij geloof, dat men haar gaarne zoude aannemen, indien.........
Voeg hierbij, als hulpmiddelen van groote nuttigheid, het herstel der kanalen, de goede policie der steden, enz. en, zoo eene heerschende pestziekte mogt uitbreken, de zorg, om de Chloorkalken aan te wenden tot zuivering der kleederen, tot reiniging der huizen, enz.

{==715==} {>>pagina-aanduiding<<}

Een stelsel van voorzorgen en gebruiken, aangenomen en opgevolgd in dezen geest gedurende vijf of zes jaren, maakt het zeer waarschijnlijk, dat men geen wezenlijke pest zien zal in Egypte, noch in eenige plaats der wereld; als eene waarheid aangenomen zijnde, hetgeen in het Oosten algemeen geloofd wordt, dat de pest geen ander oorspronkelijk brandpunt heeft dan Egypte.






Nieuwste bijzonderheden uit en wegens Calcutta en de omstreken; benevens iets over St. Helena.

Calcutta, December 1826.

Reeds voorlang hadt gij tijding behooren te ontvangen van onzen hoogst voorspoedigen overtogt van de oevers der Garonne naar die van de Hugly (*). Thans wilde ik u het een en ander uit de hoofdstad van Bengalen zelve mededeelen. Hij, die, gelijk ik, slechts negen of tien weken te Calcutta kan vertoeven, heeft, over het geheel, weinig tijds, om zich met andere, dan handelsaangelegenheden, bezig te houden. Doch ook met de beroepsbezigheden vordert men zeer langzaam in een land, waar ieder veel van zijn gemak houdt, en maar volop wil genieten. De dagen zijn in dit land zeer kort: des morgens vóór tien of elf ure denkt niemand aan werken, en ten half vijf of vijf ure zijn reeds weder alle kantoren en magazijnen gesloten. Daarbij komen dan nog eene menigte godsdienstige feesten, die in een land, waar ieder vrijheid heeft, God op zijne wijze te vereeren, over het algemeen stipt worden bijgewoond. Heden heeft een koopman zaken met eenen Muzelman, en ziet! er valt een Mohammedaansche feestdag in; morgen stoort hem een feest der Hindoes in het handelbedrijf; overmorgen weder een ander feest; en op die wijze wordt hij telkens in zijne werkzaamheden belemmerd.
Wij kwamen te Calcutta juist in de laatste dagen van het groote feest der Godin dourga, hetwelk veertien dagen

{==716==} {>>pagina-aanduiding<<}
duurt. Gedurende dezen ganschen tijd blijven de kantoren der openbare ambtenaren gesloten, en worden er geene zaken gedaan. Elke klasse van inboorlingen vermaakt zich in deze dagen op hare wijze. Van den morgen tot den avond loopen de Hindoes, vrolijk en lustig, onder het geluid der muzijk, door de straten, dragen hunne Fetichen op baren rond, en werpen dezelve vervolgens, als offergaven, in den stroom van den Ganges. Gedurende deze feestviering ter eere van dourga regten de Babo's der hoofdstad somwijlen feesten aan, tot welke elk Europeër van eenig aanzien zonder moeite den toegang verkrijgt. Ik heb een dezer feesten, door een' der rijkste Babo's gegeven, bijgewoond, en moet opregt bekennen, niet gedacht te hebben, dat men het in weelde en verkwisting zoo ver konde drijven. Een prachtig, alleen aan de Godin dourga gewijd paleis was op dezen dag, gelijk gedurende de geheele overige feestviering, buitengewoon kostbaar versierd, en bood den Europeër, die voor de eerste maal Indië bezocht, een beeld aan van die tooverfeesten, welke de tooversprookjes der verbeelding voorspiegelen. In de zalen van dit paleis werden alle soorten van Indische spelen gehouden. In de eene vertoonden de goochelaars hunne kunsten; in de andere konde men zich in de dansen en zangen der Bajaderen verlustigen. De meeste pracht, echter, was aan de Godin dourga zelve gewijd, die in de gestalte eener vrouw met twee hoofden en twaalf armen afgebeeld is; zij rustte in een' massief gouden, met diamanten ingelegden tempel. Elk, die dit heiligdom binnentrad, werd met rozenolie en andere welriekende wateren van het Oosten besprengd. In de eetzalen van de eerste verdieping werd, gedurende drie nachten, opene tafel gehouden, en de wijn uit alle landen der
aarde, voornamelijk echter de Champagne, werd als bij stroomen geplengd. Ik heb zelf gezien, hoe Engelschen eene flesch Champagne-wijn ontkurkten, een glas daarvan dronken, vervolgens flesch en glazen ten venster uit wierpen, met eene tweede hetzelfde deden, en op deze wijze voortgingen; alles ter eere van den gastheer, die er zijnen roem in stelt, dat te zijnen huize veel gelds wordt verspild.
Den Hindoes streelt het, blanken te onthalen, en uit ijdelheid stellen zij veel praal en pracht ten toon. Het voormelde feest moet omtrent anderhalf laks (400,000 francs) gekost hebben; en in geheel Calcutta bevindt zich geen blanke, rijk genoeg, om een dergelijk feest te kunnen geven. Opmerke-
{==717==} {>>pagina-aanduiding<<}
lijk is het, dat wel de helft der opgegevene som tot werken van barmhartigheid besteed wordt; want te midden van die feestplegtigheden blijven de armen geenszins ongetroost. Op het feest, 't welk ik bijwoonde, zag men armen en ellendigen op eene ruime vlakte bij duizenden geschaard, om de liefdegaven aan te nemen, welke de Intendanten van den Babo onder hen uitdeelden. Verscheidene dezer ongelukkigen verkregen 30, ja zelfs sommigen 50 ropijen; de minste gift was ééne ropij (50 Fransche stuivers). Wie zou het gelooven, dat de aanregters van deze en soortgelijke feesten, de genoemde feestdagen uitgezonderd, als de armste lieden leven, niets eten dan rijst en visch, en, in plaats van in hunne eigene paleizen, die zij slechts voor anderen ontsluiten, in zeer geringe verblijven, of liever hutten, wonen? Verscheidene door Europeërs gegevene bals, tot welke ik in het vervolg werd uitgenoodigd, hoewel op zichzelve geenszins karig, waren echter zeer armelijk, in vergelijking met het feest van den Babo.
De in zoo vele opzigten hoogst opmerkelijke en bezienswaardige voorwerpen, welke Calcutta den vreemdeling aanbiedt, konde ik, indien ik mijne zaken niet wilde verwaarloozen, voor een groot gedeelte slechts zeer vlugtig in oogenschouw nemen. Calcutta is eene zeer schoone stad; maar onmiddellijk nevens paleizen, gelijk Europa er geene heeft, ziet men hutten van bamboesriet, en dus de diepste ellende naast de hoogste weelde en rijkdom. De trotsche Rajah, blinkende van diamanten en in cachemire gekleed, rijdt door de straten in een' prachtigen wagen, met zes paarden bespannen. Eene menigte spiesdragers, loopers en bedienden gaan hem voor, en maken zijn gevolg uit. Deze stoet ziet met verachting neder op duizenden van ellendigen, wier geheele kleeding in een stuk boomwol bestaat, 't welk hun naauwelijks de schonken bedekt. De straten zijn meestal ongeplaveid, maar met een geel zand bedekt, en worden, tot afwering van het stof, dagelijks vijf- of zesmaal bevochtigd. De huizen staan geheel op zichzelve, en zijn meest van een' tuin omringd. De kamers zijn zeer ruim en buitengewoon hoog. Deuren en vensters staan altijd open, en in elke kamer hangt, aan het midden der zoldering, een panka, eene soort van groote luchtschuif, die door de bedienden met touwen in beweging wordt gebragt, opdat men in de kamer versche lucht scheppe. Over het algemeen ontbreekt

{==718==} {>>pagina-aanduiding<<}
het in Calcutta in geenen deele aan behoedmiddelen tegen de warmte, welke thans, in den wintertijd, zeer wel te dragen is. De morgens en avonden zijn in deze maanden schoon; men ademt vrij; des daags heb ik het, 't is waar, zeer warm gevonden, ofschoon de thermometer van reaumur nooit boven de 34o stond, terwijl dezelve des zomers, dat is, in de maanden Maart tot Augustus, niet zelden tot op 42o moet rijzen. Heeft men echter ook van de eene zijde door de hitte te lijden, zoo wordt men daarvoor door de vele zich overal aanbiedende gemakken ruimschoots schadeloos gesteld. Aan den maaltijd behoeft men de servetten niet uit elkander te slaan; met die taak wordt een bediende belast. Men behoeft ook nooit in persoon te bukken; zulks doen voor u eene menigte opwachters, die rondom u zweven, en alles zoeken te bespieden, wat u moge ontbreken, of wat gij mogt begeeren. Voor alles, zelfs voor het aan- en uittrekken der kousen, zijn bedienden aanwezig. Hem, die aan deze al te groote gemakken niet gewoon is, vallen dezelve in het begin lastig; hij integendeel, die zich langer in Bengalen ophoudt, moet zich schikken naar de landsgebruiken, en vindt eindelijk zelfs behagen in zulke kleinigheden. Ingevolge hetzelfde stelsel van gemaksinrigting, legt een man, die zich slechts eenigzins wil doen gelden, zijne bezoeken nooit te voet af, maar bedient zich, al is zulks slechts twee schreden ver, van een' palanquin. Dit mag men in geen geval hoegenaamd nalaten, en ik ken huizen, waar een Europeër, die zich met bestovene laarzen liet aanmelden, niet vriendelijk zou ontvangen worden. De palanquin is een zeer breede en gemakkelijke draagstoel, in welken men zich even goed kan uitstrekken als op zijn bed. De zelve wordt door vier mannen gedragen, die van tijd tot tijd door vier anderen worden afgelost. Een negende, onder
wien gemeenlijk de acht eersten staan, loopt bij dag vooruit, om plaats te maken, en bij nacht, om te lichten. Een tiende, eindelijk, gaat ter zijde van den persoon, die in den palanquin zit, om hem, met een scherm, voor de zonnestralen te beschutten. Deze talrijke geleiders kan ook de minstbeduidende burger niet ontberen; groote heeren laten zich op eene oneindig statiger wijze vervoeren.
Onder de gebouwen en bouwkundige gedenkstukken van Calcutta munten inzonderheid uit: het stadhuis, of liever paleis, 't welk van grooteren omvang is, dan de Tuileriën; de

{==719==} {>>pagina-aanduiding<<}
Mohammedaansche Universiteit; het Hotel der Oostindische Compagnie; de Armenische kerk; de Zendelingstempel; eenige Pagoden, en de groote Moskee. Den sterksten indruk zoo wel, als de verrukkelijkste vertooning, echter, maakt de haven, die, gelijk de haven van Bordeaux, eene halve maan vormt, en aan den Ganges ligt. De huizen in de stad zijn van baksteen, maar met eene gekleurde laag gips overtrokken, en hebben, daar de luchtsgesteldheid herhaalde verbeteringen noodzakelijk maakt, altijd een nieuw en frisch aanzien. In de meeste wijken der stad heerscht, hetgeen in zulke heete landen bijzonder noodig is, eene groote zindelijkheid, en, om de frischheid van het water te bevorderen, vindt men overal groote, met zodenbanken omringde fonteinen.
Bij al het aangename, 't welk Calcutta oplevert, moet men evenwel ook veel lastigs en onaangenaams ondervinden, waaraan de Europeërs zich niet dan met moeite kunnen gewennen. Hiertoe behooren inzonderheid de ontelbare insekten, waarmede alle huizen opgevuld zijn, namelijk de moskiten, door welke men terstond na zonsondergang aangevallen wordt, en welker steek buitengemeen pijnlijk is. Men tracht zich, door netten van fijn gaas, waarmede de slaapsteden omgeven worden, tegen derzelver aanvallen te beschermen. Insgelijks behooren hiertoe de wilde honden, die des nachts, onder een afgrijselijk gehuil, bij honderden langs de straten loopen, en de ratten, die men bijna overal ontmoet. Het meest terugstootende, echter, zijn de lijken die, door den vloed aangespoeld, op alle uren van den dag in grooten getale op de rivier drijven, en die men, zoodra men de haven nadert, niet ontwijken kan. Het is bekend, dat de laagste der Indische kasten, welke te arm zijn, om hare dooden te kunnen verbranden, gewoon zijn, hen op eene plank te binden, en alzoo in de rivier te werpen. Nu drijven deze lijken, ter prooije der golven, somwijlen op eene verschrikkelijke wijze misvormd, op de Hugly rond, tot dat de wind dezelve naar den oever drijft, alwaar dan de krokodillen, de wilde honden, de gieren, raven enz. dezelve spoedig doen verdwijnen. Roofvogels zijn er aan de oevers van den Ganges in zulk eene menigte, dat zij somwijlen, in den volsten zin, de lucht verduisteren; en het is, op verbeurte eener geldboete, verboden, dezelve te dooden. Hetgeen men ten aanzien van andere roofdieren van Bengalen verhaalt, is misschien, over het algemeen, zeer overdreven. Tijgers ziet men

{==720==} {>>pagina-aanduiding<<}
in den omtrek der stad niet; hij, die jagt wilde maken op dit dier, zou zich ten minste 30 tot 40 mijlen ver naar het gebergte moeten begeven. Krokodillen heb ik aan de oevers der rivier meermalen gezien; zij waren evenwel doorgaans klein, en hadden, op het hoogst genomen, slechts vijf voet lengte. Er moeten er echter ook zeer groote zijn; want toen ik, op zekeren Zondag, met een gezelschap Europeërs, op een twee uren van Calcutta verwijderd landgoed, vlak aan de oevers van den Ganges, ging wandelen, kwam een wachter naar ons toeloopen, met de waarschuwing, om ons van het water te verwijderen, dewijl juist in den verloopen nacht, op deze zelfde plaats, een Bengaler, die bezig was zich te baden, door een' zeer grooten krokodil aangepakt en in zee medegesleept was geworden. Ook de eigenaar van het landhuis bevestigde ons deze tijding. Hij zelf had op het monster verscheidene snaphaanschoten gelost; maar vergeefs, daar het reeds met zijne prooi was verdwenen. Bij het wandelen op het land ontmoet men het meest slangen en adders. Van de eerste heb ik er zeer groote gezien, en het eerste gezigt van zulk een ondier heeft mij een' geweldigen schrik aangebragt. Intusschen behoeft men voor deze dieren niet zeer bevreesd te zijn; want, waar men ook te voet wandelt, of ook wanneer men ergens uitstijgt, wordt men door eenige Hindoes begeleid, die den wandelaar in hunne bescherming nemen. Calcutta heeft ook een aanzienlijk getal in het wilde levende apen, en niet zelden ontmoet de wandelaar deze dieren op zijnen weg. Op zekeren dag deed ik, met verscheidene Europeërs, onder welke zich ook een jongeling uit Bern bevond, die, als sterrekundige der Compagnie, op een' zeer voordeeligen voet geplaatst is, des morgens zeer vroeg een uitstapje op het land. Wij waren te voet, en lieten ons rijtuig achter ons aankomen.
Wij werden van slechts twee bedienden vergezeld, die een ontbijt droegen, hetwelk wij in de vrije lucht wilden gebruiken. In het midden van een kokosboschje kwamen wij aan een koel en lommerrijk, tot ons oogmerk zeer geschikt plaatsje. Wij begonnen onzen maaltijd met zeer veel smaak, toen wij plotseling een geschreeuw hoorden, en een' geweldigen aap, een' echten boschduivel, zagen, die zich van een' kokosboom langzaam liet afglijden, en al den schijn had van met ons te willen ontbijten. Wij gevoelden echter weinig lust, om een' gast van zulk een zonderling voorkomen in

{==721==} {>>pagina-aanduiding<<}
ons midden op te nemen, en lieten daarom liever ons geheele ontbijt in den steek. Onze vrees was echter ongegrond, daar de voorbijgaande boeren ons verzekerden, dat deze soort van apen niemand eenig leed toebrengt. De Hindoes verstaan de kunst zeer goed, om verscheidene soorten hunner inlandsche dieren te temmen. De goochelaars, die op de straten van Calcutta omzwerven, laten hunne vertooningen altijd voorafgaan door dansen van slangen en krokodillen, die zij in korven gesloten houden, en met welke zij kunnen doen, wat hun behaagt.
Het meest van allen verwonderde ik mij in Indië over de verbazende bevolking, die men overal aantreft. Ten gevolge van eene in het jaar 1822 gedane telling, bedraagt het getal der stadbewoners van Calcutta omtrent 700,000 zielen. Hierbij komen ten minste 100,000 bedienden en andere individu's, die zich des daags in de stad ophouden en den nacht op het land doorbrengen. Men begroot het getal der huizen, de bamboeshutten daaronder begrepen, op 67,519. De genoemde bevolking van 700,000 menschen bestaat uit omtrent 15,000 Christenen, 50,000 Muzelmannen en 1000 Chinezen; de overigen zijn Hindoes. Gedurende den ganschen dag is het gewemel en gedruisch in de straten buitengewoon, en in sommige wijken, gelijk b.v. in den omtrek der haven, in de nabijheid van het tolhuis, de beurs enz., nog grooter dan zelfs in Parijs. Tegen den nacht, echter, schijnt deze onmetelijke bevolking te verdwijnen, en na zeven of acht ure ontmoet men zoo goed als niemand meer op de straten.
De Hindoes van Calcutta zijn, over het algemeen, van eene zeer zachtzinnige geaardheid, onderdanig, voorkomend, dienstvaardig, zeer bedreven in hun werk, schoon somwijlen een weinig listig; mij heeft echter tot dusverre geen van die allen, met welke ik in aanraking kwam, in eenig opzigt reden tot klagen gegeven. Zij zijn ongemeen gehecht aan hunne kasten, en aan een' Godsdienst, die, ofschoon dezelve ook uit ijdel bijgeloos besta, evenwel een beginsel van goede en zachte zedekunde bevat, waaraan men het te danken heeft, dat derzelver belijders zeer zelden groote misdaden begaan. De plegtigheden der Hindoes bestaan in het bezoeken hunner pagoden, in de deelneming aan godsdienstige plegtigheden, en de waarneming van alle die godsdienstoefeningen, waartoe hen hun geloof verpligt. Dit een en ander heeft echter slechts betrekking tot het mannelijk geslacht; want vrouwen ziet

{==722==} {>>pagina-aanduiding<<}
men zelden. Wanneer men een dorp bezoekt, neemt alwat tot het vrouwelijk geslacht behoort, met den meesten spoed, de vlugt; en indien men toevallig een vrouwelijk wezen van meer nabij ontmoet, dan is zulks in allen gevalle eene ongelukkige, die tot de laagste kaste behoort.
Herhaalde malen heb ik gelegenheid gehad, de ongemeen groote nijverheid der Hindoes te bewonderen. Zij vervaardigen de netste kleinigheden van allerlei aard met eene bedrevenheid, welke die der Europeërs verre overtreft. Dit valt des te meer in het oog, daar zij zich tot alle hunne kunstwerken van zeer slechte werktuigen bedienen, waarvan in Europa niemand gebruik zoude maken. Wanneer men een paar schoenen noodig heeft, dan moet men dezelve den schoenmaker vooruit betalen. Met het geld, dat hij er voor krijgt, gaat deze den wilden hond koopen, die zijne huid tot de vervaardiging der bestelde schoenen ten beste moet geven. Wanneer het dier de huid is afgestroopt, wordt zij nog dien zelfden dag bereid, en den volgenden morgen het paar schoenen afgeleverd.
Nevens de Hindoes ontmoet men te Calcutta menschen uit alle natiën der wereld, inzonderheid echter Oosterlingen. Op de avondwandelingen, tegen zonsondergang, levert de vereeniging van alle deze schoone Oostersche kostumen een bekoorlijk gezigt op. Alle natiën schijnen met elkander in pracht en weelde te wedijveren. De trotsche Europeër ziet zich, niet zonder verwondering, door eenen Rajah overtroffen, wiens lijfstoet met gouden staven praalt, terwijl zijne dienaars slechts van zilveren voorzien zijn. De Arabier zoekt zijne praal in de schoonheid zijner paarden, de Armeniër in eene buitengewone menigte diamanten en andere edelgesteenten, de Pers in de pracht zijner kleeding; de Chinees alleen wandelt onder deze menigte wagens, paarden en dienaars nederig rond, te voet, met het zonnescherm in de hand en zonder eenige praal. Meermalen zijn mij op deze wandelwegen, (werwaarts men zich doorgaans van vijf tot zes ure begeeft) in eene eenvoudige, met één paard bespannen kabriolet, de zonen van tippoo saïb ontmoet, wiens naam eens voor de Engelschen zoo geducht was. Deze Britsche Heeren handelen voor het overige alles behalve despotiek. In Calcutta denkt ook niemand aan onafhankelijkheid; men schijnt zich, integendeel, algemeen overtuigd te houden, dat men oneindig ongelukkiger zoude zijn, indien men zichzelven moest regeren. In de stad ko-
{==723==} {>>pagina-aanduiding<<}
men noch bajonetten noch Gendarmes in aanmerking. Ieder doet, wat hem goeddunkt, en, zoolang hij niets kwaads verrigt, bemoeit zich niemand met hem. De bepalingen der wet zijn voor de aanzienlijkste Engelschen en voor de gemeenste Hindoes dezelfde. De policie wordt,
ondanks den verbazenden omvang der stad, door een aantal daartoe verordende dienaars gehandhaafd, die Tschotidars heeten, inboorlingen zijn, en dag en nacht langs de slraten zwerven, zonder eenig ander wapen, dan een stok. Nooit hoort men hier van inbraken bij nacht, in welke wijk der stad en op welk uur het ook zijn moge. Ontstaat er somwijlen eenig gerucht, dan heeft dit altijd plaats in de wijk der zeelieden, waar de matrozen, gelijk zulks in alle zeehavens het geval is; met elkander twisten en vechten. Het geheele garnizoen bestaat uit omtrent honderd Cipayen, die voor de staatsgebouwen op schildwacht staan. De krijgsmagt houdt haar verblijf in het fort William, omtrent een uur van de stad aan den Ganges gelegen, 't welk eene belangrijke vesting is. Het getal troepen bedraagt omtrent 20,000 man. Onder dezelve bevinden zich 4000 blanken; de overigen zijn Cipayen (inboorlingen), die onder het bevel staan van blanke Officieren. De gezamenlijke troepen kantonnéren in het fort en deszelfs omstreken. In de stad ziet en hoort men niets van hen; het is alsof zij er in het geheel niet zijn, en geen regement mag, wanneer het ergens toevallig doortrekt, de trom roeren. Des Zondagavonds wandelt men gewoonlijk naar het fort, om de muzijk der blanke regementen te hooren.

(Het vervolg en slot hierna.)

Iets over de algemeen aangenomen Nederduitsche spelling.

(Vervolg van bl. 679.)

Onze taal bestond reeds, vóór dat onze voorouders, die haar spraken, schrijven konden. Indien zij al soms het schrift vóór de komst der Romeinen in deze landen gekend hebben, schijnt het nochtans zeker, dat zij het tegenwoordig Alphabeth, ofschoon eenigzins gewijzigd, van de Romeinen ontleend hebben. Het spreekt dus van zelf, dat, om onze taal oorspronkelijk goed te schrijven, wij die letters van het

{==724==} {>>pagina-aanduiding<<}
Romeinsche Alphabeth gebruiken moeten, welke, volgens de wijze, waarop zij bij de Romeinen werden uitgesproken, het beste aan de uitspraak onzer taal voldoen. Doch nu bezat onze taal klanken en uitspraken, waarvoor in het Romeinsche Alphabeth geene letters bekend waren. Deze moesten op de eene of andere wijze, 't zij door samenstelling, 't zij door Grieksche letters, ook reeds bij de Romeinen in gebruik, worden afgebeeld. Zoo bezaten de Romeinen de uitspraak onzer k in hunne c, maar slechts alleen, in geval de c eene consonant voorafging of door a, o of u gevolgd werd, terwijl zij vóór de e of i, even als thands in het Italiaansch, als tj werd uitgesproken. De invloed dezer uitspraak op onze taal is zichtbaar. Zoo werd roc (in het Fransch roche) rots; poc (in het Fransch poche) pots; torc (in het Fransch torche) toorts. Wij zien dus hier den overgang der c in ts, ten blijke dat de c op het einde der woorden, dat is, vóór de onderdrukte, en mitsdien ook vóór de uitgedrukte e staande, den klank onzer tegenwoordige k niet had; ofschoon de Franschen, en door hunnen invloed ook wij, hare ware uitspraak naderhand hebben beginnen te miskennen, en als k uit te spreken, waardoor zij ook roque, poquet of paquet, bij ons pak, en torque, bij ons ook torke, schreven of uitspraken. Doch deze ts voldeed nog niet volkomen aan de eigenlijke uitspraak der c. Men gebruikte de ts ook
bij ons in de plaats der Fransche ch, ten blijke dat de c niet alleen eene t, maar ook de Fransche ch of j hooren deed. En dit merken wij ook in ons cier. De c in dit woord, op zijn Italiaansch uitgesproken, maakt alsof er geschreven stond tchier of tjier: en deze uitspraak eenigzins aan de Fransche ch beantwoordende, is de reden geweest, dat, toen men de echte uitspraak der c verloor, men chier in plaats van cier is gaan schrijven. Zie bild. Versch. 2de D. bl. 143, en Geslachtl. op rots, toorts, en cier.
Men kon dus met het zuivere Romeinsche Alphabeth ons ke, ki niet in schrift brengen. Wat deed men nu, om dit gebrek te verhelpen? Men gebruikte, ja, de c; maar om haar, vóór de e of i geplaatst zijnde, de uitspraak onzer k te geven, voegde men er de Grieksche K achter, waardoor cke, cki als onze tegenwoordige ke, ki klonken. De k dus was oorspronkelijk in onze taal geene op zich zelve staande letter; zij werd slechts als eene bijletter der c gebruikt, en gaf aan deze vóór de e en i dezelfde uitspraak, als welke de c had vóór

{==725==} {>>pagina-aanduiding<<}
de a, o en u. Ziedaar dan het Romeinsche Alphabeth voor onze taal met eene ck vermeerderd, welke derhalve als ééne oorspronkelijke consonant onzer taal moet beschouwd worden; terwijl onze tegenwoordige k bij ons oorspronkelijk onbekend was, en men hiervoor de enkele c of ck gebruikte.
Bilderdijk schijnt echter van een gansch ander gevoelen te zijn, en te meenen, dat de k eene oorspronkelijk op zich zelve staande letter onzer taal is, maar dat zij bij onze voorvaderen door de c is vervange geworden, zoo vóór de consonanten als vóór de vocalen a, o en u, en tot versterking der c verstrekte, als deze sluitletter was. Dit zegt hij in zijne Spraakleer, bl. 53, en bl. 54 laat hij er op volgen, dat onze voorvaderen de k als eene bloote versterking der c aanmerkten, die eeniglijk diende om haar (dat is de c) vastheid te geven, en dus bijna nooit op zich zelve stond. Maar ook deze zijne leer schijnt te strijden met hetgeen hij zegt in zijne Versch. 4de D. bl. 157: ‘Dat de k geene zuivere k-klank had, of ten minste geen slotletter was, blijkt daaruit, dat men tot diep in de zeventiende eeuw aanhield altijd de c daarvoor te zetten wanneer de k sluiten moest, zelfs ten dien einde de vokaal verdubbelende, zoo dat men kaeck, kaecken, klanck, stock, spreecken, gebreecken, enz. schreef.’ Hier schijnt hij dus de c voor eene bijletter der k te houden, terwijl in de eerstaangevoerde plaats de k eene bijletter der c is. In allen gevalle zegt hij, als met zoo vele woorden, in de laatstaangevoerde plaats, niet zeker te wezen omtrent de ware reden van het gebruik der ck in onze taal; doch toont hij genoegzaam, het er voor te houden, dat de k eene oorspronkelijke letter onzer taal is.
Dit nu meenen wij te moeten tegenspreken. Volgens onze meening is de c oorspronkelijk onze tegenwoordige k, wanneer zij vóór alle andere letters staat, doch vóór de e en i is zij tje, tji, en om haar den k-klank ook voor deze letters te geven, heeft men er eene k achtergezet, waardoor ck in onze taal ééne oorspronkelijke consonant geworden is, en zij vooral te pas komt op het einde der woorden, waar eene zachte e onderdrukt wordt. Dat nu de k eene bijletter der c was, blijkt ook uit eene opmerking, die bilderdijk zelf gemaakt heeft (Spraakl. bl. 54) nopens de benamingen onzer consonanten. Alle de overige worden uitgesproken met eene bijgevoegde e, maar alleen de h en k nemen in de uitspraak eene a aan. En waarom dit? Bilderdijk zegt: ‘uit

{==726==} {>>pagina-aanduiding<<}
hoofde zoo van de oorspronkelijke zelfheid tusschen A en H in gedaante, als door dat de laatste niet tot de konzonanten gerekend, maar als adspiratie eener vokaal beschouwd werd; en met de k is het mede zoo, dat men deze als eene bloote versterking van de c aanmerkte, die eeniglijk diende om haar vastheid te geven, en dus bijna nooit op zich-zelf stond.’ Ofschoon het mij nu hieruit nog niet duidelijk is, dat daarom de k ka moet genaamd worden, blijkt het echter, dat h en k letters van eene bijzondere soort zijn, verschillende van de overige letters, en dat dus even als de h, wanneer zij geene loutere adspiratie is, slechts eene bijletter der c en der g is, als wij straks zullen aantoonen, zoo ook de k in onze taal oorspronkelijk niets anders dan eene bijletter der c is, en nimmer alleen of op zich zelve staande kan gebruikt worden. Ziedaar nu den oorsprong der ck. Doch dit werd langzamerhand een raadsel. Waartoe toch eene dubbele letter? Waartoe die c, terwijl de k genoeg scheen om de uitspraak te vormen? Men toonde toch buiten de k niet te kunnen; waarom dan de c nog langer gebruikt? Deze vragen schenen als zoo vele raadsels, die verschillend werden opgelost, en van hier dat men in het gebruik der c of k of ck het zij gansch en al willekeurig begon te werk te gaan, het zij vaste, maar ook willekeurige regels en onderscheidingen in te voeren.
De ck dus was ééne consonant. Derhalve spelde men niet verquic-ken, verwec-ken, druc-ken, sac-ken, stoc-ken, enz. zoo als bilderdijk schijnt te meenen; want dan zou de c van de k zijn afgescheiden geworden: maar men spelde op eene dusdanige manier, dat men toonde, dat zich de ck (hetgeen bilderdijk van de ch zegt) aan wederzijde mededeelde; dat is, men spelde wel verqui-cken, verwe-cken, dru-cken, sa-cken, sto-cken, maar men sprak de voorafgaande klinkers om de volgende ck niet scherp maar hel uit, als in dat, des, dit, dot, dus; en men rekende het derhalve onnoodig, ten dezen de ck, 't zij door zich zelve, 't zij door eene enkele c, te verdubbelen. Wilde men aan de vocalen vóór de ck den scherpen klank geven, men verdubbelde ze, 't zij door zich zelve, 't zij door eene e, en van daar schreef men sae-cken ter onderscheiding van sa-cken, lee-cken ter onderscheiding van le-cken, wie-cken ter onderscheiding van wi-cken, stoo-cken ter onderscheiding van sto-cken, enz. Wij zien dus van achteren, (de reden van

{==727==} {>>pagina-aanduiding<<}
voren is ons onbekend) dat de ck zich aan wederzijde mededeelt, en daarom geene verdubbeling noodig heeft om de voorafgaande vocaal hel te doen uitspreken, terwijl deze scherp moetende worden uitgesproken, verdubbeld wordt, En dit is juist hetzelfde, dat ons bilderdijk zegt van de ch in lachen, pochen, enz. en loochenen; maar dat volgens zijne voorstelling een bloot petitio principii zijnde, door het onbetwistbare gebruik der ck bevestigd wordt. Indien er nu geen geschil hoegenaamd is over het niet verdubbelen der ck, wat zou men het dan zoo ongerijmd kunnen vinden om ook de ch niet te verdubbelen? Men schrijve dus lachen, pochen, prachen, hachelijk, lichaam, tichelen, enz. zonder verdubbeling: wil men verdubbeling, men voege er eene c in, zoo als onze Bijbelvertalers deden; maar de invoeging eener g vinden wij, behoudens den eerbied voor het gevoelen van andersdenkende taalgeleerden, ten eenenmale ongerijmd.
Het gezegde omtrent het ontstaan der ck staat in verband met de gh en de ch. De uitspraak, die wij thands aan de g geven, was aan de Romeinen onbekend, die er dus geene letter voor hadden. Onze tegenwoordige g spraken zij uit als de Italianen doen, vóór de a, o en u en de consonanten als eene zeer zachte k, zoo als zij ook door de Franschen wordt uitgesproken, en vóór de e en i als dj. Bilderdijk giste dit reeds in zijn Letterschr. bl. 98. De g was bij hen, even als nog bij de Italianen en Franschen, de zachte letter, die tegen de harde c overstond; en hierin ligt mogelijk wel eenige reden, waarom in het Latijn en verdere Westersche talen de c in het Alphabeth de plaats bekleedt der Hebreeuwsche gimel of der Grieksche gamma. Om dan onzen g-klank te vormen met het Romeinsche Alphabeth nam men weder zijne toevlucht tot de samenstelling, en men voegde achter de g de h; welke twee letters te gelijk als ééne consonant zijnde uitgesproken, zekerlijk het beste de uitspraak daarstellen onzer tegenwoordige g. Bilderdijk nochtans schijnt hierin te verschillen, daar hij de gh houdt voor een middelding tusschen G en J. Zie Letterschr. bl. 102. Wij zien dus de gh eene oorspronkelijke letter in onze taal, aantoonende, dat de enkele g niet als tegenwoordig, maar op de Italiaansche, zijnde de oud-Romeinsche, wijze moet worden uitgesproken. Deze opmerking geldt omtrent de spelling van
page, stellage, bagage, strijkage, vrijage, enz. Sie-
{==728==} {>>pagina-aanduiding<<}
genbeek schrijft alle deze woorden met aadje, uitgezonderd page, dat hij (waarom weet ik niet) pagie schrijft, waardoor ook anderen zijn genoopt geworden om bagagie, equipagie te schrijven. Bilderdijk eindigt alle die woorden, ook page niet uitgezonderd, met aadje; en zegt te recht, (Spraakl. bl. 216.) dat de dj alhier eene lispend smeltende uitspraak heeft, zijnde eene samengestelde consonant, die niet verdeeld kan worden. Deze uitspraak nu is die der Italiaansche of oud-Romeinsche g vóór de e of i: zoodat stellage, bagage, enz. op de Italiaansche manier zijnde uitgesproken, juist voldoet aan de uitspraak, welke bilderdijk aan stellaadje, bagaadje, enz. wil gehecht hebben. Ook leert hij, t.a.p. en in zijne Verh. over de Geslachten der Naamw. § 100, dat dit aadje zichtbaar oorspronkelijk is uit den Italiaanschen uitgang agio, in het Fransch age; waarvan boscagio, bocage, boschaadje. Maar waarvandaan nu het gebruik der dj in plaats der g? Ik weet er geene andere reden van te gissen dan deze, dat men, den oorsprong der gh niet meer kennende, en dus de h achter de g overtollig rekenende, mitsdien aan de enkele g onzen tegenwoordigen g-klank gaf, en daarom meende, dat zij ter voldoening aan
de vereischte uitspraak van stellage, bagage enz. niet geschikt was, zoodat men hiertoe niets beters wist, dan het gebruik der dj, die nog altijd, gelijk men ziet, op de Fransche wijze moet worden uitgebracht. Indien zij op de tegenwoordige Hollandsche wijze in onze taal kon uitgesproken worden om aan de vereischte uitspraak te voldoen, dan zou ook, mijns bedunkens, het gebruik der dj in plaats der g eene onbepaalde goedkeuring verdienen: maar nu dit niet zoo is, en dus slechts een gebrekkig hulpmiddel daarstelt, kan men tegen haar gebruik hetzelfde aanvoeren, dat door de voorstanders der dj tegen het gebruik der g wordt ingebracht, en nochtans ongegrond is. Immers uit hetgeen wij gezien hebben blijkt het, dat onze taal oorspronkelijk twee verschillende consonanten gekend heeft, de g en de gh, en dat de enkele g volkomen voldoet aan de lispend smeltende uitspraak, welke in de bewuste woorden vereischt wordt. Men schreef dus oudtijds stellage, bagage, enz. en men schreef haghe, laghe, enz. En ofschoon nu naderhand de gh in de g verbasterd is, levert dit echter geene reden op, om de bewuste woorden mede te verbasteren. Er bestaat nochtans iets, dat het gebruik dezer spelling bedenkelijk maakt. Is niet de spelling aadje in een vast gebruik overgegaan, zoo-
{==729==} {>>pagina-aanduiding<<}
dat het aan minkundigen niet schijnt vrij te staan haar te veranderen? Bilderdijk schrijft alzoo alle dergelijke woorden. Ook siegenbeek schrijft de meeste woorden zoo; hij zondert alleen, voor zoo ver mij bekend is, pagie uit. Wat hem genoopt heeft dit woord aldus te spellen, kan ik volstrekt niet bevroeden. Doch op grond dezer spelling,
pagie, meen ik reden te hebben om aadje voor age niet als vastgevestigd te beschouwen, en mitsdien gerechtigd te zijn het oorspronkelijke age in de bewuste woorden te herstellen.
Maar nu had men in onze taal nog eene harde uitspraak der gh, die bij de Romeinen insgelijks onbekend was. Na de vorming der gh was het echter niet moeiëlijk ook die harde uitspraak af te beelden. De c was bij de Romeinen, even als bij de Italianen en Franschen, de harde uitspraak der g, en dus was niets gemakkelijker dan om de harde uitspraak der zachte gh te vormen door ch. Ook deze ch, nog tegenwoordig in gebruik, toont de oorspronkelijkheid der gh aan; en dit weder doet zien, hoe de ch als de harde letter der tegenwoordige zachte g in gebruik gekomen is.
Siegenbeek en bilderdijk beide veranderen, en dit te recht, de ng in de harde nk, wanneer zij door eene l gevolgd wordt: zij schrijven koninklijk, gevankelijk, oorspronkelijk enz. Maar, vraag ik, moet dan ook niet om dezelfde reden de g in de ch veranderd worden, wanneer er eene l volgt? De reden, volgens bilderdijk, (Spraakl. bl. 49) is deze, dat, waar letters van niet hetzelfde spraaktuig in de uitspraak, (d.i. in eene syllabe of ook in samenstellingen) vereenigd worden, de harder letter van 't eene ook de harder letter van dat andere spraaktuig bij zich vordert. Indien dus om deze reden de ng vóór de l in nk veranderen moet, gelijk bilderdijk zegt, (Spraakl. bl. 392) dan moet men ook de g vóór de l in ch veranderen. De gevolgtrekking is, dunkt mij, noodzakelijk. En nochtans, ofschoon ik ergens bij hem heuchlijk, ontzachlijk gevonden heb, schrijft hij echter behaaglijk, verdraaglijk, enz. terwijl siegenbeek behagelijk, verdragelijk, heugelijk enz. schrijft. Dat de spelling van siegenbeek ten eenenmale tegen de uitspraak is, die de harde ch, niet de zachte g hooren doet, vertrouw ik, zal door een ieder worden toegestemd. Bilderdijk doet dus, mijns oordeels, beter, van de e weg te laten, en de l onmiddelijk op de g te laten volgen; want daardoor wordt het noodzakelijk, de g
als ch uit te spreken, en dus aan de ver-
{==730==} {>>pagina-aanduiding<<}
eischte uitspraak te voldoen. Ik geloof echter, dat, het zij men de e er al of niet tusschenvoegt, de aard der taal het vordert, ook in deze en dergelijke woorden de ch te bezigen. Doch aan den anderen kant zou ik vreezen, dat deze spelling bij niemand meer in zwang is, en daarom zou ik er niet op staan, haar, zonder den voorgang van een aanzienlijk taalgeleerde, weêr in te voeren. Men gebruike dus de g, doch zonder de e, ten einde, gelijk ik gezegd heb, te meer aan het spraakgebruik te voldoen. Wij laten dus de redenen, die siegenbeek (Verh. bl. 244) voor de invoeging der e achter de g aangeeft, in hare volkomene waarde, daar wij ons niet tegen het gebruik der e als wel tegen dat der g stellen, en meenen, dat het taalvereischte vordert te schrijven verdraachelijk of verdraachlijk, behaachelijk of behaachlijk, heuchelijk of heuchlijk, enz. Hierin echter maken de woorden dagelijks, mogelijk, degelijk, iegelijk, en zoo er meerdere zijn, eenig verschil. Men hoort daarin de zachte g: de uitspraak toch van draaglijk en dagelijks is, wat de g aangaat, niet dezelfde. Wat de reden van verschil zij, kan ik niet bevroeden; doch de opmerking van het verschil meen ik zeker en juist te zijn, en daarom zou ik er voor zijn, in deze woorden de zachte syllabe ge te gebruiken.
Gelijk de uitspraak onzer tegenwoordige g, zoo was ook die onzer w in het begin of op het einde van lettergrepen bij de Romeinen onbekend, die haar slechts eenigzins in hunne qu, onze tegenwoordige kw, kenden. De w-klank dus moest ook door samenstelling gevormd worden, en hiertoe bediende men zich van twee v (w), daarom nog bij onze ouders te recht dubbele uve genoemd; eene benaming, die wij, even als de uve, om hare oorspronkelijkheid, wel wenschten behouden te zien, en niet door het nieuwerwetsche ve en we te zijn verdrongen. Met de letters nam men van de Romeinen ook de qu over, en men schreef quam, quast, quaet, verquicken, enz. eene schrijfwijze dus, die oorspronkelijk goed is. Doch toen men zich in het hoofd zette, dat onze taal hare eigene letterteekenen had, zonder die van de Romeinen ontleend te hebben, en dat de c, q, x, y haar eigenlijk vreemd zijn, toen heeft men ook de qu laten varen en er kw voor in de plaats gesteld. Bilderdijk meent, dat de kw, even als de qu, oorspronkelijk is, en kw en qu wezenlijk verschillende klanken zijn. (Spraakl. bl. 54.) Op grond van het gezegde kan ik hem niet toestemmen, en gaar-
{==731==} {>>pagina-aanduiding<<}
ne had ik dat verschillend gebruik der qu en kw bij de ouden door voorbeelden bevestigd gezien. Wij houden voor als nog de kw voor eene verbastering der qu; doch zij is te zeer door het gebruik gevestigd, dan dat zij zelfs zou schijnen te kunnen worden
uitgeroeid.
Wat de x aangaat, zoo is men van meening, dat zij geen letter onzer taal is. Siegenbeek zegt, (Verh. bl. 51) dat het tegenwoordige gebruik haar uit het Nederduitsch verbannen heeft, en schijnt dus van meening, dat zij oorspronkelijk tot onze taal behoort. Doch bilderdijk leert, (Spraakl. bl. 53) dat het zeker is, dat de x bij ons van geen gebruik is; doch dat onze ouden, aan 't Latijn gehecht, haar gebruikten voor cs of ks. Bilderdijk dus schijnt te meenen, dat zij geen oorspronkelijke letter onzer taal is; doch niettegenstaande dit, wil hij haar toch in fluks geschreven hebben, (Spraakl. bl. 57 en 234) omdat zij nader aan de gs komende, het vlug beter uitdrukt, waarvan dit woord gevormd is. Of echter de x wel nader aan de gs dan aan de ks zou komen, maakt hij weder bedenkelijk op bl. 395, waar hij leert, dat het oude Engelsch ons toont, dat de x zoo wel ons gs als ks uitdrukt: en in zijn Letterschrift, bl. 59, zegt hij de x te houden voor eene c waar eene s is doorgetrokken. Hoe dit alles zij, wij hebben reeds hier voren gezegd, dat, onzes oordeels, onze tegenwoordige letters het naar onze taal eenigzins gewijzigde Alphabeth der Romeinen zijn, en dat dus alle deszelfs letters, welke in onze taal kunnen gebruikt worden, als haar eigen moeten worden beschouwd. Onder deze dus behoort ook de x, welke, ter onderscheiding van cs of ks, ik zou meenen dat diende behouden te worden, niet alleen in woorden, welke, ofschoon bij ons gebezigd, echter uit het Latijn zijn overgenomen en daarin met eene
x geschreven worden, maar ook in alle die woorden, welke echt Hollandsch of Nederduitsch zijnde, in den oorspronkelijken wortel den klank der x bezitten; terwijl men de cs of ks diende te schrijven in alle die woorden, welke in den wortel slechts de ck of de k hebben, en waarin de s aan dezelve slechts wordt toegevoegd. Ik geloof dus, dat het oorspronkelijk taalvereischte medebrengt de spelling van text, sexe en dergelijke woorden, welke, kennelijk uit het Latijn overgenomen en daarin de x hebbende, even zoo goed in onze taal de x behouden kunnen en moeten, als de x eene oorspronkelijke letter onzer taal is. Wij kunnen dus siegenbeek niet toegeven,

{==732==} {>>pagina-aanduiding<<}
dat in deze woorden de ks in plaats der x moet worden geschreven, en stemmen ten dezen in met bilderdijk. Maar in sluks meenen wij dat de ks gevorderd wordt, al geven wij het aan bilderdijk volledig toe, dat dit woord van vlug afstamt, daar de s in dit woord is toegevoegd even als in straks, reeds enz., en de gs, die gemakkelijk tot ks is kunnen overslaan, mitsdien twee verschillende bijeengevoegde letteris zijn, die niet door de x, die slechts ééne letter is, kunnen worden uitgedrukt. Over de spelling van bliksem geloof ik, dat, na de opheldering van bilderdijk, (Geslachtl. in voce) geen twijsel meer ontstaan kan. Het woord is verwant met blikken; de wortel derhalve is blik, en mitsdien is sem slechts een toevoegsel: de k en s dienen dus ieder afzonderlijk te worden uitgedrukt. Dit vordert ons taalvereischte, en het gebruik stemt er mede overeen. Even zoo is het met ekster, dat, volgens bilderdijk, (Geslachtl.) asstamt van aken, en dus eene k in den wortel heeft, die afzonderlijk dient te worden uitgedrukt.

(Het vervolg en slot hierna.)




Iets, betrekkelijk de door Peter Francis Peters, te Nijmegen, wedergevondene kunst van glasschildlren.

(Medegedeeld door w.h. warnsinck, bz.)

Het reizen kan den opmerkzamen veelsoortig genot en nut tevens opleveren. Men behoeft, ten einde het eerste te smaken en tot het laatste te geraken, den togt geenszins tot vreemde landen uit te strekken; de vaderlandsche grond biedt ons, nevens het aangename voor oog en hart, ook het nuttige voor den geest aan, en kan, in beide genoemde opzigten, met andere gewesten in het schoon en beschaafd Europa naar den prijs dingen, ondanks de averregtsche vooroordeelen en den nietigen hoogmoed van sommigen, steeds gereed om het uitheemsche te verhessen, wat ook de vaderlandsche grond en deszelfs bewoners den echten vriend van het schoone en goede zoo overvloedig in staat is op te leveren.
Zoo ooit, vond ik de waarheid van het zoo even gezegde gestaafd, gedurende een uitstapje van eenige weken naar het bekoorlijk Gelderland, met name de omstreken van Arnhem en Nijmegen; doch waarvan ik, te dezer plaatse, geene op-
{==733==} {>>pagina-aanduiding<<}
zettelijke melding maken wilde; thans meer bepaald ten oogmerk hebbende, over eene vaderlandsche, eenmaal verloren geachte, maar thans wedergevondene kunst in het bijzonder te gewagen.
Te Nijmegen vertoevende, ten einde deszelfs heerlijke omstreken, en inzonderheid de beide bekoorlijk gelegene, en in derzelver ware schoonheid te weinig bekende, dorpen Ubbergen en Beek te bezoeken, hoorde ik van den kunstenaar peters, en deszelfs bekwaamheid in het glasschilderen, met hooge goedkeuring en lofspraak gewagen; en 's mans bekende heusche bereidwilligheid, om aan een ieder de proeven der hervondene kunst ter bezigtiging aan te bieden, schonk dan ook mij de aanleiding, mij naar zijne woning en werkplaats te begeven. Van hetgeen ik hier hoorde en zag, wensch ik eenig verslag te doen.
De verdienstelijke peters, alhoewel in het teekenen en in de eigenlijk genoemde schilderkunst geenszins onervaren, is van beroep een gewoon huis- en rijtuigschilder. Altijd, evenwel, maakte hij er inzonderheid zijne studie van, zoo veel mogelijk, met den aard, de gesteldheid en de eigenschappen der door hem gebezigd wordende verwen, en derzelver doelmatige aanwending en gebruik, bekend te worden; en was dit onderzoek hem, in zijn beroep, van veelvoudig nut en genoegen. Alles, wat hem, dienaangaande, in voorhanden zijnde geschristen, of door mondelijk onderrigt, eenig licht kon verschaffen, onderzocht en beproefde hij met oordeel en kennis van zaken, en kwam, zoo doende, al verder en verder.
Vóór ongeveer tien jaren werd hem, door zekeren Jood, een oud manuscript te koop aangeboden, handelende over de bereiding van verwstoffen. Voor weinige stuivers werd peters eigenaar van dit geschrift, en vond, onder anderen, in hetzelve eene aanwijzing, om de schoonste kleuren op het glas duurzaam te doen blijven bestaan. Nu was voor zijnen onderzoeklievenden geest een nieuw veld van onderzoek en arbeid geopend; en zijne proeven, met twee kleuren, de gele en grijze, genomen, slaagden zoo gelukkig, dat hij besloot, met volharding en geduld, het ingeslagen spoor te blijven bewandelen. De grootste moeijelijkheden had hij, in de constructie van den oven, waarin het geschilderd glas, als ware het, gebakken wordt, te bestrijden. Achttienmalen werd hij verpligt denzelven te veranderen en te verbeteren, tot dat

{==734==} {>>pagina-aanduiding<<}
dezelve ten laatste aan zijn oogmerk voldeed; bij alle die veranderingen zelf mede werkzaam, en den metselaarsarbeid, als ware hij een Architect, besturende.
Vier jaren verliepen onder deze, nu eens mislukte, dan weêr herhaalde, en eindelijk gelukkig slagende proefnemingen; alstoen, door den ijverigen kunstenaar, aan de Nederlandsche Huishoudelijke Maatschappij, te Haarlem, ter beoordeeling ingezonden, en met eene remuneratie van acht dukaten vereerd, te zijner verdere aanmoediging. Dit bleef dan ook niet zonder gunstig gevolg: de nog ontbrekende kleuren werden uit onderscheidene stoffen, in het rijk der delfstoffen, gevonden en toebereid; en reeds in het vorige jaar (1826) mogt de verdienstelijke peters eenige proeven zijner kunst aan Z.M. den Koning, destijds in den Haag zich bevindende, aanbieden.
Niet alleen onderhield de Monarch zich met den bekwamen kunstenaar op de minzaamste wijze; niet alleen betuigde Hoogstdezelve aan den ijverigen Nijmegenaar zijne tevredenheid en goedkeuring; maar ook bevestigde onze geliefde en kunstlievende Vorst deze geuite gevoelens door het verleenen eener gratificatie van f 400, en nog meer door de opdragt aan den bekwamen schilder, om een aantal beschilderde glazen, voor een der Paleizen van Z.M., achtervolgens in gereedheid te mogen brengen.
Voor één venster had onze peters, in Julij ll., tijdens ik het genoegen had zijne werkplaats te bezoeken, zijne taak bereids voltooid. Hetzelve vertoont de welgelijkende beeldtenis van Prins maurits, en onder dezelve eene voorstelling der beroemde overwinning van dien Held bij Nieuwpoort. Een tweede venster was nu onderhanden, waarop het beeld van willem I pralen moest. De overige zullen ieder eenen Vorst uit het doorluchtig Huis van oranje-nassau voorstellen.
Nog vond ik twee voorstellingen, door peters vroeger bewerkt. De eene vertoont de afneming van het kruis, waaronder een vers van mijnen kunstgenoot en vriend h. tollens, cz. Mijn drok gesprek met den regtschapen' kunstenaar was oorzaak, dat ik vergat dit vierregelig versje op te teekenen. Het andere glas stelt paulus voor, waar hem de oogen door ananias geopend worden: de kleuren zijn, in dit stuk vooral, bijzonder levendig.
Behalve deze stukken bezag ik nog een aantal kleinere

{==735==} {>>pagina-aanduiding<<}
proeven, door onzen bekwamen en ijverigen Landgenoot, ter oefening, vervaardigd. - Alle moeite, door mij aangewend, om de kleuren van het glas te doen verdwijnen, de geweldigste wrijving en schuring waren vruchteloos, ten ware men het glas zelve had willen afschuren; aan verdwijning van het geschilderde was niet te denken. Ik geloof alzoo geenszins van eene ongegronde en overhaaste oordeelvelling beschuldigd te kunnen worden, wanneer ik durf beweren, dat de, door de Gebroeders crabeth, eenmaal zoo heerlijk, binnen Gouda, geoefende kunst, sedert geheel verloren, of voor 't minst van derzelver uitmuntende sieraden beroofd, door den edelen peters binnen Nijmegen is wedergevonden; terwijl ik geenszins mag twijfelen, dat dezelve zich eerlang geheel, bij verdere en meerdere oefening, tot den eersten en oorspronkelijken luister zal verheffen. De verkregene kennis, de onvermoeide vlijt, en een zeldzame geest van volharding, welke onzen Landgenoot bijzonder eigen schijnt, doen mij dit als zeker verwachten: zijne bekwaamheden, goede smaak en onderzoeklievende geaardheid zijn hier mijne borgen; en 's mans beminnelijke nederigheid, openhartigheid en heuschheid zullen zijne kunstverdiensten steeds in een bevallig licht doen pralen. (*)


{==736==} {>>pagina-aanduiding<<}

Zóó vereert men in Duitschland de geleerden.

Duitschland is, voor de Geleerden, een Luilekkerland! Dáár breidt de Wetenschap, als eene Koningin gevierd, hare heerschappij uit over een vol geestdrift studerend en geletterd volk; dáár zijn de Hoogescholen eene soort van tempels, waar achtingwaardige Geleerden de openbare hulde ontvangen, en derzelver feestvieringen een' magtigen toevloed van aanbidders hebben.
Onlangs heeft de Universiteit van Halle, ter eere van haren Kanselier, den eerbiedwaardigen niemeijer, eene dusdanige wetenschappelijke en letterkundige plegtigheid gevierd. Het was de vijftigste verjaring van den dag, waarop hij tot de Doctorale waardigheid was verheven. Zoo immer, was deze een groote dag voor elken Duitscher, die de Akademische loopbaan bewandelt. Niemeijer is grijs geworden in de werkzaamheden van het openbaar onderwijs; de studerende jeugd heeft aan hem waarachtige verpligting, en

{==737==} {>>pagina-aanduiding<<}
gansch Duitschland, met uitzondering van Oostenrijk, is als 't ware opgetreden, om luister bij te zetten aan zoo vermaard een feest.
's Daags te voren waren alreeds eenige voorloopige plegtigheden de feestviering voorafgegaan; en naauwelijks was de heugelijke dag verschenen, of verschillende muzikale vereenigingen kwamen een groot Concert uitvoeren onder de vensters van den Kanselier. Weldra begaf zich een groote toeloop van ingezetenen en vreemdelingen naar zijne woning, om hem hunne hulde te betoonen; onder welke Afgevaardigden der Universiteiten en andere geleerde ligchamen van Pruissen en onderscheidene gewesten van Duitschland. Bisschoppen, Staatsministers waren opzettelijk van Berlijn gekomen, om het feest meer plegtigheids bij te zetten. De Afgevaardigden der Universiteit van Halle boden hem een gedicht aan, in de taal van virgilius; de Theologische Faculteit bewees hem hare hulde door eene welgepaste rede; de eerste Magistraatspersoon der stad, aan het hoofd eener Commissie van aanzienlijke medeburgers, vereerde hem eene zilveren kroon, welker keurige bewerking de eiken kroon verbeeldde, het loon van burgerdeugd; het Genootschap, bekend onder den naam van dat van franck, schonk hem eene gouden medalje, voor dit feest geslagen, wier Latijnsch opschrift de diensten, door niemeijer aan hetzelve bewezen, vereeuwigt; de voornaamste Authoriteiten des lands, eindelijk, aan deze treffende plegtigheid het hunne willende toebrengen, zonden desgelijks Commissien aan den eerwaardigen Kanselier. De Rector Magnificus bood hem, namens een groot aantal openbare ambtenaren, eene zilveren vaas aan, met een opschrift, hunne erkentenis uitdrukkende voor de zorgen, door den Grijsaard aan de jonge lieden betoond, aan zijne leiding toevertrouwd. Eene andere vaas, een heerlijk werkstuk uit de Berlijnsche porseleinfabrijk, werd hem door zestig Mecklenburgers vereerd, voormalige kweekelingen aan de Universiteit van
Halle, als een onderpand van teeder aandenken aan zijne vaderlijke zorge.
Thans verandert het tooneel. De held van het feest werd, in groote staatsie, en omringd van een' schitterenden stoet, geleid naar de ceremoniezaal der Universiteit. Hier ontving hem de tachtigjarige Hoogleeraar schutz met eene rede. Een brief van gelukwensching van den Koning van Pruissen werd hem, door den Curator der Universiteit, overhan-
{==738==} {>>pagina-aanduiding<<}
digd. Eene porseleinen vaas, versierd met 's Konings afbeeldsel en een gezigt van Potsdam, vergezelde dezen brief; en, hetgeen den Kanselier nog meer trof, was de gift, door den Vorst, dien zelfden dag, geschonken aan de Universiteit, van vijftigduizend gulden, bestemd ter verfraaijing van dezelve. Eindelijk werd het model van het borstbeeld van niemeijer, hetwelk door tieck zal gebeiteld worden, ontbloot, te midden van de algemeene toejuichingen der vergadering. Een kostbare maaltijd, opgeluisterd door een groot aantal Latijnsche en Hoogduitsche dichtstukken, zoo wel als door gelukwenschingen en huldebetooningen van allerlei aard, besloot dezen schoonen dag, die daarenboven nog verheerlijkt werd door geschriften van vele Geleerden uit alle gewesten van Duitschland, vele van welke in elk opzigt waardig zijn, de heugelijke aanleiding tot derzelver vervaardiging te overleven.
Des volgenden daags heiligde de Godsdienst met hare plegtigheden deze Akademische feestviering. Niemeijer sprak, in de Maria-kerk, eene treffende leerrede uit; en heerlijke gewijde muzijkstukken, onder welke voortreffelijke koren van händel, droegen het hunne bij, om de godsdienstige opgetogenheid der tallooze hoorders te verhoogen. Het overige van dien dag werd toegewijd aan een seest, door niemeijer gegeven aan de Universiteit, door een' grooten toevloed van aanzienlijke personen opgeluisterd.
Dusdanige feestvieringen worden alleen in Duitschland gehouden. De Koning van Pruissen zelf werd naauwelijks met meer praal, en zeker met niet meer hartelijkheid, te Halle gefèteerd. En het is streelend voor het menschelijk hart, met eene zoo sierlijke kroon de grijze kruin eens mans vereerd te zien, wiens gansche leven was gewijd aan de zorg, om kweekelingen voor de wetenschap en burgers voor het vaderland te vormen.

Globale opgaven, rakende de tentoonstelling der voortbrengselen van volksvlijt te Parijs in 1827.

Deze Tentoonstelling had plaats in 21 zalen, en bevatte de voortbrengsels van 1795 tentoonstellers.
Er bevonden zich ongeveer 1,360,000 voorwerpen, te zamen, volgens eene zoo na mogelijke begrooting, ter waarde van 21,675,000 francs; hetgeen, door elkander geslagen, aan elk artikel eene waarde toekent van 16 fr. 67 c.

{==739==} {>>pagina-aanduiding<<}

Er waren, onder anderen, aan brons, verguldsel, goud- en zilverwerk, kristal, porselein, enz. enz. ongeveer 125,000 artikelen, ter waarde van ongeveer 2,050,000 fr.
Lakens, wollen, linnen en andere stoffen, kant, enz. 305,000 art., 3,050,000 fr.
Meubelen, gravures, kunstbloemen, inlandsch houtwerk, lampen, enz. 150,000 art., 1,050,000 fr.
Chemische en andere voortbrengsels, leder, garens, stroohoeden, kammen, enz. 175,000 art., 450,000 fr.
Machinerie, ruwe en bewerkte metalen, ketels, landbouwkundige en kunstwerktuigen, slotemakers en ander gereedschap, kramerijen, modellen, enz. 400,000 art., 5,800,000 fr.
Fransch marmer, schoorsteenen, mozaïk, optische werktuigen, uurwerken, enz. 15,500 art., 550,000 fr.
Pendules, chronometeis, horlogiën, behangselpapier, enz. 10,000 art., 450,000 fr.
Shawls, cachemir, enz. 95,000 art., 3,500,000 fr.
Tapijten, spiegels, enz. 12,500 art., 450,000 fr.
Zijden stoffen, blondes, gaas, enz. 12,000 art., 2,100,000 fr.
Bijouteriën, heelkundige werktuigen, geweren, tapijtwerken van de Gobelins en Beauvais, voortbrengsels van het Instituut van Doofstommen te Parijs, enz. 70,000 art., 2,225,000 fr.
Het kostbaarste voorwerp was het rijtuig voor het Jubilé, dat gekost heeft 500,000 fr.; de goedkoopste waren messen van 8 sous het dozijn, en naalden van 10 sous het gros.
Eene opmerkelijke verbetering en een zeer belangrijk punt tevens is, dat, sedert de Tentoonstelling van 1823, de prijzen van de meeste artikelen 20 percent gedaald zijn, inzonderheid in de katoenen en wollen stoffen. Het laken, dat 42 fr. kostte, wordt thans voor 30 fr. verkocht, en de shawls van 150 en 300 fr. voor 110 en 200 fr.
De Tentoonstelling van 1827 bewijst alzoo, dat men in Frankrijk ook het groote vraagstuk van ware volmaking der nijverheid heeft opgelost: beter waar te leveren voor goedkooper prijs.

Wij kennen hem!


Wien slechts de nood zijns volks, geen vijands magt ontroert; 
Nooit waarheid, vleijerij alleen tot toorn vervoert; 
Voor wien de booze steeds, de goede nimmer beeft: 
Heil 't volk, dat zulk een' man tot zijnen Koning heeft! 



{==740==} {>>pagina-aanduiding<<}

Indiaansche welsprekendheid.

(Medegedeeld door j.f. hollermann, te Philadelphia.)

Aanspraak van scanando, Opperhoofd der Oneida's. (*)

Mijne krijgslieden en mijne kinderen, hoort! - Het is wreed, het is zeer wreed. Een zware last ligt op mijn hart; het is zeer ziek. Dit is een donkere dag. De wolken hangen zwart en zwaar over het volk der Oneida's; een sterke arm drukt zwaar op ons, en onze harten stenen daaronder. Onze vuren zijn uitgedoofd, en onze bedden zijn van onder ons weggenomen. De graven onzer voorvaderen zijn vernietigd, en hunne kinderen zijn verdreven geworden. De Almagtige is vertoornd op ons, want wij zijn zeer goddeloos geweest; daarom ondersteunt zijn arm ons niet. - Waar zijn de opperhoofden van de opgaande zon? (†) Thans steken blanke opperhoofden de vuren aan, die voorheen de hunne waren. Daar slaapt geen Indiaan, dan die in hunne graven slapen. Mijn huis zal weldra aan het hunne gelijk zijn; weldra zal een blank opperhoofd hier dit vuur aansteken. Uw scanando zal welhaast niet meer zijn, en zijn dorp niet meer een dorp van Indianen.
De boodschap, die in den laatsten nacht door onze lieden van Albany gebragt werd, maakte dezen dag tot een' droevigen dag voor Oneida. De harten van alle onze kinderen zijn ziek, en onze oogen regenen, gelijk de zwarte wolk, die op de boomtoppen der wildernis loeit. Lang riep de sterke stem van scanando: Kinderen, zijt op uwe hoede, zijt wijs, zijt opregt! - Zijne voeten waren toen gelijk die van een hert, en zijn arm gelijk die van eenen beer. Thans kan hij slechts eenige weinige woorden uitjammeren, en dan moet hij zwijgen, en zijne stem zal weldra niet meer in Oneida gehoord worden. Maar zekerlijk zal hij langen tijd in het geheugen

{==741==} {>>pagina-aanduiding<<}
zijner kinderen zijn, en in dat der blanke menschen is scanando's naam overgegaan, en zal niet sterven. Hij heeft vele woorden gesproken, om zijnen kinderen den regten weg te doen bewandelen; lang heeft hij gezegd: Drinkt geen sterk water; want het maakt u muizen voor de blanke menschen, die katten zijn. Menigen maaltijd hebben zij van u gegeten. Hun mond is een valstrik, en hun weg gelijk aan dien der vossen. Hunne lippen zijn zoet, maar hun hart is boosaardig. Nogtans zijn er goede Blanken en goede Indianen. Ik bemin alle goede menschen; en jezus, dien ik liefheb, ziet alles. Zijn groote dag zal komen; hij zal alles weder regt maken; hij zal zeggen tot bedriegende Blanken en drinkende Indianen: Gaat weg, gaat weg! gaat, gaat, gaat! - Voorzeker, mijne kinderen, hij zal hen wegdrijven. In dien dag zal ik mij verheugen. Maar ach! groote droefheid is in mijn hart; want vele mijner kinderen treuren. De groote jezus heeft toegezien, den geheelen tijd, toen de Blanken ons bedrogen, en het zal in zijn geheugen blijven; hij zal het alles weder regt maken. Lang heb ik zijne goede woorden geloofd, en zoo lang ik leef, zal ik tot hem bidden. Hij is mijn goede Zaligmaker; mijne blinde oogen zal hij openen. (*) Ik zal hem zien. Kinderen, zijn weg is een goede weg.
Hoort, mijne kinderen! wanneer dit nieuws in het raadhuis tegen de ondergaande zon (†) vernomen wordt, en de opperhoosden der zes natiën het hooren, en zij naar den raad bij het groote meer, tegen de ondergaande zon, zenden, en uitroepen: ‘Maakt bogen en pijlen gereed; scherpt de tomahawk (‡); begraaft den ketting van vriendschap met de Blanken in den grond, en, krijgsman, dood hen, dood hen!’ - het groote opperhoofd tegen de ondergaande zon zal geenen uit de zes natiën dooden, die in zijn land trekken, omdat zij eenen ketting van vriendschap met de Blanken hebben; en hij zegt, dat de Blanken ons goddeloos gemaakt hebben, gelijk zij zelve zijn, en dat wij ons land aan hen verkocht hebben. Wij hebben het verkocht: wij zijn bedrogen geworden; en mijne boodschappers zullen ware woorden spreken in het groote raadhuis tegen de ondergaande

{==742==} {>>pagina-aanduiding<<}
zon, en zeggen: ‘Begraaft nogtans de tomahawk; Oneida's moeten kinderen des vredes zijn.’
Kinderen! Sommigen hebben gezegd, dat uwe opperhoofden papieren der blanke menschen onderteekenden, waardoor onze vuren verkocht werden. Uwe opperhoofden onderteekenden geene papieren; eerder zouden zij zich door de tomahawk dooden laten. Wij weten, dat een van onze lieden door de blanke menschen is afgehuurd geworden om dit onder ons volk te verspreiden, en hij zal u dit nu zelf zeggen. Papieren zijn booze dingen; neemt u in acht, onderteekent geene, dan die onze leeraar ons voorleest. Hij is opregt. Gij ziet nu zijne tranen gelijk de onze vloeijen.
Vader! gij zijt onze leeraar; (*) droog uwe tranen af. Wij weten, dat, indien uw arm konde, dezelve ons zoude helpen. Wij weten, dat slechte menschen, om onzentwille, kwaad van u spreken. Gij lijdt met ons. Maar gij zijt jezus' dienaar, en hij zal u niet minder beminnen, omdat gij Indianen liefhebt.
Kinderen! Onze twee boodschappers zullen gaan, en onze droefenis overbrengen naar het groote raadsvuur tegen de ondergaande zon. Spoedt u, mijne kinderen, en brengt hun onze boodschap. Brengt onzen groet aan alle de opperhoofden, rondom het groote vuur verzameld. En moge jezus, de groote Zaligmaker, u behouden terugvoeren!

(Twee boodschappers vertrokken onmiddellijk naar Buffalo.)

Feth Ali, Schah van Perzië, en zijne zonen.

Vóór eenige jaren deed feth ali, naar overoud landsgebruik, zijne zonen bijeenkomen, om uit hun midden, in gevalle van overlijden, eenen Troonopvolger te benoemen. Hij koos abbas mirza, zijnen tweeden zoon, als zoodanig. Alle de Prinsen bogen zich ootmoedig voor den wil des vaders en heerschers. Maar de eerstgeborene, mehemed ali, deed zulks niet. ‘God behoede den Koning der Koningen!’ sprak hij moedig: ‘Maar, wanneer mijn broeder en ik het ongeluk mogten hebben u te overleven, vader en heer! zoo zal deze beslissen!’ En bij deze woorden toog hij de sabel half uit de scheede. Van dit oogenblik aan waren de beide broeders verklaarde vijanden. Intusschen

{==743==} {>>pagina-aanduiding<<}
stierf mehemed ali alreede, veelligt door vader of broeder met vergif uit den weg geruimd. In allen gevalle doet dit tooneel ons de reden zien, waarom feth ali, bij het sluiten van den vrede van Gulistan, in 1814, met alexander I, de voorwaarde bedong, dat de door hem gekozen zoon door Russische magt op den troon zou gehandhaafd worden, bijaldien zulks tegenstand ontmoette, en waarom abbas mirza thans omtrent Rusland geene vredelievende gezindheden heeft doen blijken.

Kunst, om gedichten met den dobbelsteen te werpen.

Men neemt een' dobbelsteen, en werpt een getal. Men zoekt op eene kleine tabel dit getal na, en vindt daarbij 18 andere getallen aangewezen, waarvan het eerste tot den eersten worp, het tweede tot den tweeden worp behoort, en zoo vervolgens. Men neemt alzoo van deze reeks het eerste getal, dat tot den eersten worp behoort, en zoekt dat getal nu weder op eene andere tabel na, alwaar een versregel daarnevens staat. Dezen versregel schrijft men op. Vervolgens werpt men ten tweeden male, zoekt op de kleine tabel het tweede getal, daarna datzelfde tweede getal op de andere tabel, en zoo vervolgens tot den 18den worp, wanneer men een zamenhangend gedicht van 18 regels verkrijgt. Hoe men ook werpen moge, de regels passen altijd op elkander.
Met éénen dobbelsteen kan men slechts van 1 tot 6 werpen; doch, daar men 18 maal te werpen heeft, staan bij ieder worpgetal, dewijl elk getal in elken mogelijken worp vailen kan, 18 getallen, en elk derzelven wijst op de tweede tabel een' versregel aan. Deze laatste tabel heeft dus zesmaal 18, dat is 108 versregels. Men kan ook twee (en meer) zulke tabellen, ieder van 108 regels, vervaardigen, de eene b.v. van ernstigen, de andere van komischen inhoud; waardoor men, naar believen, een verheven of luimig gedicht kan zamenstellen.
Deze uitvinding is inderdaad zinrijk en kunstmatig, dewijl de 18 worpen op eene schier oneindig verschillende wijze kunnen uitvallen, en echter 108 regels toereikend zijn, om, bij elke mogelijke verscheidenheid der worpen, altijd een volkomen gedicht op te leveren.
Hoezeer dit spel voor nog meerdere uitbreiding vatbaar zij, wanneer het voor twee of meer dobbelsteenen wierd ingerigt, behoeft geene verdere aanwijzing.






{==744==} {>>pagina-aanduiding<<}

Afscheid der Pargiooten van de Engelschen.

VI.


Broeders! laat ons henentrekken uit het trouwelooze land; 
Laat ons haastig onze zeilen rigten naar het schoone strand, 
Waar, zoo lang en bang gekluisterd, Hellas weder adem schept, 
En de regter, nog vol striemen, tegen de tirannen rept. - 
Britten! zonder dank en zegen brengen we u den afscheidgroet, 
Kiezen ons een' andren schutsheer, en zijn naam is: heldenmoed; 
Hij zal, zonder uwen vrijpas, ons geleiden, waar wij gaan, 
En wij zelve ons passen schrijven, met ons eigen bloed, voortaan. 
Onze muren, onze torens, heel de welbeminde stad, 
Die de Moeder onzes Heeren zelv' zich uitverkoren had, 
Dat zij van de spits der rotse, op den laatsten oeverrand, 
Met haar' aanblik mogt vertroosten 't diepvernederd Griekenland; - 
Deze stad hebt gij verhandeld, - gij, die haar beschermen zoudt; 
Hebt haar, Britten, veil geboden voor des grijzen Pacha's goud! 
Gaarne hadt gij onze hoofden meè begrepen in den koop, 
Dat het bloed der wereloozen van der beulen moordbijl droop! 
Britten! Britten! aan uw handen kleest iets, rooder nog dan bloed; 
Britten! Britten! 't is het bloedgeld, gloeijende met hellegloed!..... 
En een groote houtmijt werd er op het marktplein zaamgekruid, 
En met schuppen en met spaden trokken wij ter poorten uit; 
Ieder groef zijn dierbre dooden op, met bangen boezemzucht, 
En, in vrije vlammen blakend, vloog hunne asch in vrije lucht. 
Ach! wel gaarne hadden wij ons zelv' gestort in d' eigen gloed, 
Maar der vrouwen, maar der kindren jammer brak der mannen moed; 
En zoo togen wij, bij 't lichten van den lijkbrand, verder voort, 
En der Britten schepen namen ons en onze ellende aan boord. - 
Twee jaar waren wij gezeten hier, aan Korfu's klippig strand; 
Tweejaar zag 't onsvruchtloos smachten naar het dier baar vaderland. 
Britten! gij gaast ons bescherming, en nog ketenen daarbij: 
Uw bescherming, uwe ketens vloeken en verbreken wij. - 
Broeders, laat ons henentrekken! Ginder ligt zij, onze stad, 
Die de Moeder onzes Heeren veiligt als een' dierbren schat, 
Dat zij van de spits der rotse, op den eersten oeverrand, 
Met haar' blik vermogt te zeegnen het ontwaakte Griekenland. 
Broeders! laat ons derwaarts trekken, eer de hooge schutsheer, ligt, 
Ons op nieu waan zijn bescherming door geregts dien aarsverpligt'..... 
Broeders, laat ons derwaarts trekken! Ziet, nog mag de vrije hand 
Wapens voor de vrijheid voeren, wapens voor het vaderland! 

Naar wilhelm müller

j.w. ijntema.


{==745==} {>>pagina-aanduiding<<}

Mengelwerk.

Turksche zeden.

Eene Zamenspraak tusschen een' Derwisch (bedelmonnik) een' Imam (priester van eene Moskee) en Mustapha (een' jongen Turk.)

Mustapha. Wanneer is toch het Beyram-feest?
Imam. Met acht dagen. Vóór twintig dagen was het nieuwe maan.
Mustapha. Ik wil u wel bekennen, dat deze ramazam (*) mij eindelijk tot een last wordt. De dag schijnt zoo lang te zijn, wanneer men niet eten mag! Ook wacht ik telkens met zoo veel ongeduld naar het ondergaan der zon, als naar de komst van den grooten Profeet. Naauwelijks zijn hare laatste stralen achter de bergen verdwenen, of ik zet mij aan den disch, en sta niet op, voordat de morgenschemering daar is.
Derwisch. En gij eet gedurende dezen ganschen tijd?
Mustapha. Neen, ik eet niet zonder ophouden. Maar ik vertroost mij wegens het vasten bij dag hiermede, dat ik het oog niet van de spijzen afwend, die ik nu weder vijftien uren (†) zal moeten missen.
Imam. Zekerlijk is het een weinig lastig, van den morgen tot den avond niets te eten; maar.....
Mustapha. Zoo men nog maar drinken mogt! Ja, mogt men in dit heete jaargetijde de lippen slechts met een druppel water bevochtigen, dit zou nog eene verligting zijn.
Imam. De voorschriften onzer Godsdienst verbieden het. Men moet gehoorzamen, zonder te murmureren.

{==746==} {>>pagina-aanduiding<<}

Mustapha. Vooral, dat ik niet rooken mag, is mij onverdragelijk.
Derwisch. Zoo veel te beter. De ware Muzclman moet zich gedurende de heilige dagen onthouden van alles, wat hem eenig genoegen kan verschassen.
Mustapha. Niet rooken en niet snuiven te mogen, dit is zeer hard!
Derwisch. Die in den Profeet gelooft, moet niet alleen in deze maand zich onthouden van alles, wat de zinnen kan streelen, maar zich ook wachten voor lagchen, boerten, en niet meer spreken, dan volstrekt noodig is.
Mustapha. Gij kunt dat gemakkelijk zeggen, Derwisch! maar wie is in staat, al deze voorschristen zoo gestreng op te volgen? Niet één onder duizend kan de vaste zóó houden.
Derwisch. Zoo veel te erger, mustapha Aga! zoo veel te erger, mijn zoon!
Mustapha. Ik weet wel, dat gij Derwischen, en ook de Imams, in staat zijt, al deze strenge geboden naauwkeurig op te volgen. Gij kunt den ganschen dag in het bed blijven. Als men te bed ligt, denkt men aan eten, noch rooken, noch praten; maar bij ons, die onze bezigheden hebben, en den ganschen dag heen en weder loopen moeten, is het niet zoo. Niet alleen kunnen wij de vaste naar al de gestrengheid der wet niet houden; ook buitendien zijn er voorschriften genoeg, welker opvolging ons onmogelijk is. Zoo moet ieder geloovige vijfmaal op een' dag in de Moskee bidden; en evenwel ziet men er nooit veel menschen in. De meesten vergenoegen zich, hunne afwassching te verrigten, wanneer zij de uitroepers het uur des gebeds hooren aankondigen; en hoe velen moeten zelfs dezen pligt nalaten!
Imam. Vijfmaal op elken dag te bidden, is dit dan te veel? Gods wil was, dat men vijstigmaal zou bidden, en alleen op de gebeden des Profeets werd dit getal tot op vijf verminderd. Hoe meer men bidt, des te aangenamer is men bij God en bij zijnen Profeet.

{==747==} {>>pagina-aanduiding<<}

Mustapha. Ja zeker; doch men moet nooit meer op een' ezel laden, dan hij dragen kan. Vijfmaal is weinig voor een' Geestelijke, maar te veel voor lieden, die eenigen arbeid te verrigten hebben. - Wanneer op het oogenblik, als de Muezzim (uitroeper) van de Minaret tot het gebed roept, een koopman op het punt is, om een' voordeeligen koop te sluiten, zal hij dan zijne belangen verwaarloozen, om te gaan bidden? en als de schipper in de Straat vaart, zal die zijn roer loslaten? - de lastdrager, die onder de zwaarte van zijnen last gebukt gaat, denzelven op den grond werpen, en naar het bedehuis loopen?
Imam. In de gevallen, waarvan gij spreekt, kan men zijn gebed verrigten ter plaatse, waar men is, wanneer slechts de vier vereischten in acht genomen worden, en het de voorgeschrevene tijd is.
Derwisch. Is echter het gebed eenmaal begonnen, jong mensch! hoe groot gevaar u dan bedreige - al beeft de aarde onder uwe voeten, al slaat de bliksem boven uw hoofd in, al trekt de vijand zijne blanke sabel tegen u, gij moogt u niet van uwe plaats bewegen, alvorens het geëindigd is.
Imam. Doch vooral moogt gij dit heilig gebod niet overtreden uit lage eigenbaat.
Mustapha. Men moet evenwel leven.
Derwisch. In de eerste plaats moet men de pligten van de Godsdienst vervullen, en zich voor den vloek des Profeets wachten.
Mustapha. Dus zou men wel van honger moeten omkomen, of anderen berooven, als men leven wil.
Derwisch. God, die ons geschapen heeft, zal ons geen gebrek laten lijden. Doe, zoo als wij Derwischen; wij denken nooit om den volgenden dag, en wij leven toch.
Mustapha. Ja, gij leeft van aalmoezen. Doch gij zult moeten toestemmen, dat, als iedereen u navolgen wilde, gij in groot gevaar zoudt komen, om van honger te sterven.

{==748==} {>>pagina-aanduiding<<}

Derwisch. Men kan immers van kruiden, vruchten en water leven. God is groot!
Mustapha. Ja; maar een zoo sober maal deugt alleen voor u, die ongehuwd leeft. Zoo gij kinderen hadt, zouden deze ook van kruiden kunnen leven?
Derwisch. En waarom niet? Leven de dieren anders? En evenwel groeijen hunne jongen, hunne geslachten worden onderhouden en vermeerderen, sedert de wereld staat. Meent gij, dat de menschen er meer noodig zijn op aarde, dan de dieren? Hunne vermenigvuldiging is niets dan verkeerdheid; want sedert zij zoo talrijk zijn, beleedigen zij hunnen Schepper elk oogenblik. Bestonden er niet eenige ware geloovigen, zoo als wij, de wereld zou reeds lang vernietigd zijn; onze gebeden bewaren dezelve. Ik bedoel geenszins de Yavours (*), welke God nooit aanziet, en wier bestaan Hem onverschillig is; hetgene ik zeg, betreft ons eigen volk, dat geschapen werd, om alleen op aarde te zijn, maar thans zoo zeer verontreinigd is door onze zonden, dat buiten twijfel God en zijn Profeet de oogen van hetzelve gewend hebben.
Imam. Helaas! daarom geraakt ons rijk van dag totdag meer in verval, en worden wij noch door de Krahls (†), noch door de Christelijke volken langer geacht, zoo als onze voorvaderen. Zij doen met ons, wat zij willen.
Mustapha. Wat mij betreft, hebt gij ongelijk, Imam! Zij doen niet met mij, wat zij willen; ik veracht hen, die honden!
Imam. Zonder het zelf te weten, mijn zoon! laat gij, even zeer als anderen, u door hen leiden. Bemerkt gij niet, hoe door hunne schuld dagelijks een paar onzer oude gebruiken afgeschaft worden, welke door zoo vele eeuwen geheiligd, door zoo vele overwinningen bekrachtigd zijn geworden? De verfoeijelijke zeden hunner landen sluipen ongevoelig, men weet niet hoe, onder ons in. Alles in ons Turkije is veranderd - alles verandert nog meer. Reeds mengen zij zich in onze regtspleging. Men moet hun rekenschap daarvan geven, hoe wij

{==749==} {>>pagina-aanduiding<<}
onze Raja's (*) behandelen. Nu willen zij ook aan ons krijgswezen eene andere gedaante geven. Waarschijnlijk zult gij weldra zien, dat zij ons met versmading uit onze bezittingen in Europa verjagen.
Derwisch. Indien dit geschreven staat, kunnen wij er niets tegen doen; de wil des Profeets geschiede!
Mustapha. Maar waarom laten onze Ministers hen begaan?
Imam. Onze Ministers! deze zijn zoo laag, dat zij hun hof maken bij de Gezanten der ongeloovigen. Zij vleijen die; zij liefkozen hen; zij gaan bij hen in huis. Ja, men zegt, zij drijven hunne laagheid zoo verre, dat zij met hen aan tafel eten en drinken.
Derwisch. Alle deze Eltzir (Gezanten) zijn slechts spionnen. Waarom laat men hen in de hoofdstad leven? waarom.....
Mustapha. Liever naar den Seitan (Satan) met hen - met allen naar den Seitan!
Imam. Al waren wij van hen bevrijd, wij zouden nog niet gered zijn. Zekerlijk heeft ons ongeluk zijnen oorsprong in de ondeugden onzer staatsmannen; maar het is gedaan - het bederf heeft zich reeds verspreid onder het volk. Alle voorschriften, alle verordeningen van den grooten Proseet worden met voeten getreden. Men ziet de Osmanlis thans kansspelen spelen. Men verwaarloost niet alleen het gebed en de vaste; men waagt het zelfs, van de door den Profeet zoo gestreng verbodene dranken en vleeschspijzen zich niet meer te onthouden. Ja, kunt gij het gelooven? ik heb zwijnenvleesch zien eten!
Mustapha. Maar, ik bid u, daar gij zoo geleerd zijt, zegt mij, waarom is ons het zwijnenvleesch verboden? Zou het waar zijn, wat ik heb hooren zeggen, dat dit dier eens lederen zakken vol water opwoelde, welke de Profeet heimelijk had laten begraven, om midden in de woestijn een wonder te doen, gelijk er weleer een oude Jood deed; en dat het arme beest, tot straf daarvoor, vervloekt, en het eten van deszelfs vleesch ons verboden werd?

{==750==} {>>pagina-aanduiding<<}

Derwisch. Welke lastertaal!
Imam. Jongeling! wat helsche geest heeft u deze goddelooze geschiedenis verhaald? Had de Profeet zulke hulpmiddelen noodig, om wonderen te verrigten? - hij, die van duizend legioenen Engelen begeleid werd, zoo dikwijls hij uittrok, om Joden en afgodendienaars te verdelgen, - die eene gansche stad met eene mand vol dadedelen spijsde!
Derwisch. Het zwijn is een onrein, morsig, verworpen dier. Daarom wordt ons verboden, deszelfs vleesch te eten. En al bestond deze reden niet, mag men op den wil des Heeren zich aanmerkingen veroorloven? Neen, mijn zoon! men moet gelooven, zonder reden te vragen; dit is de ware grondstelling van onze Godsdienst, - dit de regel van gedrag voor elken regtzinnigen. Laat de goddeloozen en ongeloovigen de Godheid bedillen!
Mustapha. Vergeest mij, bababar! (*) ik zeide slechts, wat ik gehoord had.
Derwisch. Wij vergeven u; want gij zijt jong en zonder ondervinding. Imam! bid den Profeet voor hem, en smeek dien, dat hij hem vergeve.
Imam. ‘Vergeef, Heilige aller Heiligen! vergeef dit kind en alle zijns gelijken; zij weten niet, wat zij doen, noch wat zij zeggen. Welligt keeren zij eens weder tot den weg der heiligheid!’ - (Tot mustapha.) Gij ziet, jongeling! hoe ligt men in de valstrikken dezer ongeloovigen kan geraken. Zoo verderven en verleiden hunne leugens dagelijks eenigen uit het midden der geloovigen. In de hoofdstad bemerkt men nog eenige achting voor oude gebruiken; maar ga in de provinciën, gij zult asschuwelijke dingen zien. Ja, gij zult ongeloovigen op paarden zien rijden. Gij zult hunne huizen geschilderd zien. Aan hunne ligchamen zult gij borduurwerk, witte kleederen. roode en zelfs groene (†) stoffen, met één woord, allerlei weelde aanschouwen.

{==751==} {>>pagina-aanduiding<<}

Derwisch. Geld is heden ten dage een God. Men schat het hooger, dan het paradijs der Osmanlis.
Imam. Geef den Pacha, ja den Vizier zelven honderd beurzen, en gij verkrijgt vrijheid, om eene kerk weder op te bouwen. Bied hun slechts een derde dier som, en zij laten u eene Christen-school oprigten. De helft van ons rijk zal weldra door ongeloovigen bevolkt zijn.
Mustapha. Ik heb hooren zeggen, dat men verscheidene, door Franken geschrevene, boeken in onze taal heeft overgezet.
Imam. Ach! die vervloekte boeken! Dit is de verschrikkelijkste plaag, die de Proseet ons tot straf onzer zonden doet overkomen.
Derwisch. De worm moet ze doorknagen, dat de muizen ze vreten, dat het vuur ze vertere, die vervloekte papieren!
Mustapha. Hebt gij een of ander van deze boeken gelezen?
Imam. God beware mij! en gij, mijn zoon! wacht u wel, ze aan te raken! Zoo er u ooit een bij toeval in handen komt, kunt gij niet beter doen, dan het terstond in het vuur te werpen. Ware ik rijk, zoo had ik al die boeken opgekocht, om ze te verbranden, en hierdoor duizenden van zielen behouden.
Mustapha. Men heeft mij evenwel verzekerd, dat deze boeken niet allen verdienen, zoo behandeld te worden. Zekerlijk zijn er zeer slechte onder, zoo als onder anderen die, waarin de geschiedenis van het land der Franken, van hunne zeden en gewoonten staat. Deze, ik stem het gaarne toe, behoort men zonder erbarmen te vernietigen. Doch men zegt, dat er ook anderen voorkomen, die niet zoo slecht zijn.
Imam. Zij zijn allen slecht.
Derwisch. Hoe zouden die boeken niet verfoeijelijk zijn, daar ze uit het land der Franken komen? Heeft men ooit gezien, dat er iets goeds van hen kwam?
Mustapha. Maar die over de krijgskunst handelen?

{==752==} {>>pagina-aanduiding<<}

Imam. Wel nu, meent gij dan, dat, zoo de ongeloovigen een geheim wisten, hoe men oorlogen moet, zij het ons ontdekken zouden? Het tegendeel zouden ons die schurken veeleer leeren, opdat wij in hunne strikken mogten vallen. Onze voorvaders, die in den strijd zoo geducht en zoo magtig waren, hadden die noodig, de boeken der Franken te lezen?
Mustapha. Zegt mij toch, wat de boeken schaden kunnen, uit welke wij rekenen, tellen, meten leeren?
Imam. Dit alles verstaan wij zeer goed.
Derwisch. Tellen onze kooplieden niet voortreffelijk met hunne rozekranzen en kerfstokken?
Imam. Wij hebben de Franken noch hiertoe, noch tot iets anders noodig. Wij willen niets van hen leeren, volstrekt niets.
Mustapha. Goed! maar men zegt toch, dat hunne boeken aanmerkelijk bij ons zullen vermeerderen, niet door afschriften met de hand, maar door middel van zeker werktuig; hoe het heet, weet ik niet.
Derwisch. Hij meent waarschijnlijk de drukpers.
Imam. Ja, dat is die vervloekte boekdrukkunst! Reeds vóór verscheidene jaren is dezelve bij ons ingegevoerd, en zij zal ons ongelukkig land geheel in het verderf storten.
Mustapha. Men kan echter met dit werktuig ook onze goede boeken vermenigvuldigen.
Imam. Mijn zoon! onze heilige schriften moeten met dit helsche werktuig niets gemeen hebben. Ik weet wel, dat men zoo goddeloos was, afdrukken daarvan te laten maken; doch de ware geloovigen lezen niet anders, en mogen niet anders lezen, dan afschriften, die met de hand gemaakt zijn. Toen God den Koran door zijnen Aartsengel aan den Profeet zond, en hem beval, dien onder alle volken te verspreiden, - zou God toen niet tot hem gezegd hebben, dat hij denzelven moest laten drukken, als Hij gedacht had, dat het iets goeds ware? Laat u niet verbijsteren, jong mensch! Wat niet in den Koran

{==753==} {>>pagina-aanduiding<<}
geschreven staat, wat niet van den Profeet bevolen is, en wat onze voorvaders niet kenden os gebruikten, dat is slecht, verderselijk, versoeijenswaardig, en moet uit ons rijk verbannen worden. Volg gij dezen grondregel, en gij zult niet alleen gelukkig zijn in deze wereld, maar gij zult ook alle genoegens genieten, welke de Profeet voor zijn geliefd volk in het Paradijs bereid heeft.

Iet sover de algemeen aangenomen Nederduitsche spelling.

(Vervolg en slot van bl. 732.)

Wat den ij-klank betreft, deze bestond niet in het Latijn, en om haar met Romeinsche letters te vormen, bezigde men eene dubbelde i, waarvan de tweede (j) slechts eene verlengde i is, op gelijke wijze in 't schrijven gevormd, als men bij het sluiten eener syllabe de m en n teekende. (Bild. Spraakl. bl. 37.) Deze ij-figuur is alleen eigen aan onze taal en in geene andere te vinden. De Engelschen hebben denzelfden klank, doch gebruiken hiertoe de i en de y; en deze y is ook bij ons met de ij in een verwisseld gebruik. De Franschen bezigen ook wel de figuur der y, doch geven haar denzelfden klank als aan de i. Waarvandaan nu deze y? Siegenbeek (Verh. bl. 68.) zegt stellig, dat zij in haren oorsprong niets anders is dan de Y der Grieken, door de Latijnen in Grieksche woorden met het letterteeken y geschreven, en dat dit bij deskundigen niet licht twijfel ontmoeten zal. Bilderdijk is het, in zijn Letterschr. bl. 56, met zich zelven nog niet volkomen eens. Hij zegt daar: ‘Dat de u beide als u en als y-klank in 't Romeinsche Alfabeth aangenomen, en dan in het laatste geval met een i daaronder, als signum diacriticum, geteekend is, stemt met het gezegde overeen. Ik zou echter niet voor vast durven beslissen, of de y niet bloot voor een i met twee koppen, dat is, een dubbele i, te houden zij.’ Doch deze twee gevoelens neemt hij stilzwijgende terug in zijne Versch. 4de D. bl. 149, waar hij zegt, dat de
tegenwoordige Y de Y of v der Grieken, de V der Latijnen was. Maar wat zegt hij weder in zijne Spraakl. bl. 37? ‘De y is, wat de figuur betreft, oorspronklijk niets anders dan een verlengde

{==754==} {>>pagina-aanduiding<<}
i, op gelijke wijze in 't schrijven gevormd als men bij 't sluiten eener sylbe de m en n teekende.’ Wat hij dus eigenlijk voor den waren oorsprong der y-figuur houdt, kunnen wij niet bevroeden. Voor ons, wij koesteren een nieuw gevoelen. En al aanstonds trekken wij het sterk in twijsel, of onze Y wel uit de Grieksche Y ontstaan is. Want waarom dan deze Grieksche letter niet gansch en gaaf zonder eenige verandering der figuur overgenomen? Waarom dan ook niet gaaf overgenomen de kleine v? Waarom haar klank zoo in de overige als in onze taal veranderd? Meer dus zou mij voldoen het gevoelen, dat onze y uit de Grieksche η ontstaan is, waarmede zij, zoo in klank als in figuur, alle overeenkomst schijnt te hebben; ware het niet, dat dit gevoelen, niettegenstaande het zich terstond voor den geest opdoet, door niemand is aangenomen, en men in allen gevalle weder zit met de capitale Y, welke met de Grieksche h niet overeenkomt. Wat dan? Wij houden de even aangeroerde gissing van bilderdijk, dat de y eene i is met twee koppen, dat is, eene dubbelde i, voor de waarheid. Mij dunkt, de figuren Y en Y leenen zich als van zelve tot het gevoelen, dat zij uit de II of IJ en II of IJ ontstaan zijn, ten einde die twee letters als ééne vocaal zijnde af te beelden. Zoo bediende men zich oudtijds en ook thands nog van de figuur AE en AE, om AE en AE te vertoonen; zoo van de figuur & om et te verbeelden: en waarom zouden dan ook Y en Y niet twee aan één geschreven IJ of II kunnen zijn? Ziedaar dan nu wel eene nieuwe figuur, maar geen nieuwe letter: zij is
derhalve, zoo in uitspraak als in gebruik, dezelfde als onze II of IJ en II of IJ. Het gebruik van beide figuren is dus even goed, gelijk het volkomen hetzelfde is, of men ae of ae schrijve. En even zoo is het met de kleine ij en y. Nu werd het langzamerhand een raadsel, wat die figuren Y en y waren, en waartoe zij dienden. Men meende, dat zij onderscheiden waren van de IJ en ij; maar, daar men er geen verschillenden klank aan hoorde, wist men haar verschillend gebruik niet te bepalen, en voerde men hiertoe gansch willekeurige regels in. Uit onze taal gingen die figuren over in de Engelsche, waar men denzelfden ij-klank had. Doch dien klank drukte men aldaar oorspronkelijk door de enkele i uit. Men gaf toch in het oorspronkelijke Engelsch aan de i den scherpen i-klank iet, even als wij nog niet doen in zuiver Hollandsche woorden, waarin wij dezen klank door den diphthong ie uitdruk-
{==755==} {>>pagina-aanduiding<<}
ken. Men kon dus voor den ij-klank geschiktelijk de i gebruiken, al had deze letter in het Latijn eenen anderen klank. Maar nu zag men in onze taal eene onbekende letterfiguur voor dien klank, de y namelijk, en, uit hoofde der onderlinge verkeering der volken, werd haar gebruik ook in het Engelsch ingevoerd, en bediende men zich volgens vastgestelde regels, die echter willekeurig waren, voor denzelfden klank nu eens van de i, dan weder van de y. Dit gebruik sloeg over tot de Franschen. Deze bezaten den ij-klank niet, maar gaven onzen klank van ie aan de i. De i nu zagen zij in het Engelsch van een verwisseld gebruik met de y te zijn:
en den oorsprong dezer figuur niet kennende, even als dezelve bij de Engelschen onbekend was, gaven zij er, dom genoeg, den naam van Grieksche i (i-Grec) aan, zonder te bedenken, dat de Grieksche i dezelfde is, als die wij en de Engelschen en de Franschen gebruiken. Doch waarvandaan haalden zij deze benaming? Zij verraadt onkunde in de Grieksche taal; en mogelijk is het dus eene benaming, waarmede men zijne onkunde aan den dag wilde leggen. Zoo noemen wij nog hetgeen ons duister is Arabisch, en de Franschen Gothiek, niettegenstaande noch Arabieren, noch Gothen er eenig deel hoegenaamd aan gehad hebben. Zie bild. Versch. 4de D. bl. 62. Mogelijk ook meende men, dat die letter wel uit het Grieksche Alphabeth ontleend zou zijn, daar men vernam, dat, zoo onze taal als de Engelsche, ook de k uit het Grieksch genomen hadden. Hoe het zij, deze geleerde benaming van Grieksche i was genoeg, om de y bij de Franschen tot in de overdrevenste ongerijmdheid te doen gebruiken, en de i bijna gansch en al te doen verdringen, osschoon men thands weder voor het grootste gedeelte tot de oorspronkelijke rechtzinnigheid is terug gekeerd.
Volgens ons gevoelen dus is de y uit onze taal afkomstig. Hiertegen echter kan men inbrengen haar gebruik bij de Auctores Classici in de woorden Cyrus, Aegyptus, Zephyrus, enz. Wij erkennen deze tegenwerping niet volkomen en zeker te kunnen wegnemen. Doch wij vragen het; is het zoo zeker, dat de Romeinen zelve die letter gebruikt hebben? is het zoo zeker, dat zij niet is eene letter, enkel en alleen door de afschrijvers gebezigd; afschrijvers, die haar uit onze taal, of ook uit de Engelsche en de Fransche, waar zij reeds gevestigd was, ontleend hebben? Zoo ziet men ook door de afschrijvers eene verschillende letter voor de u en v ge-
{==756==} {>>pagina-aanduiding<<}
bezigd; en nochtans schijnt het zeker te zijn, dat de Romeinen alleen de u gebruikt hebben. Zie bild. Letterschr. bl. 99. En hetzelfde merkt bilderdijk ook op omtrent de tsade der Hebreeuwen, welke letter hij meent, dat in het oude Hebreeuwsch niet bestaan heeft, maar eerst naderhand ingevoerd zijnde, door de afschrijvers der oude Hebreeuwsche boeken ook in deze is gebezigd geworden. Zie Letterschr. bl. 95. Is het niet mogelijk, dat, toen men aan de y den naam van Grieksche i gegeven had, en men bemerkte, dat, indien zij al uit de Grieksche taal ontleend was, zij nochtans de iöta der Grieken niet zijn kon, men haar hield voor de Y der Grieken, waarmeê zij in gedaante eenige overeenkomst had, en men haar dus om deze reden gebruikte in die woorden, welke in het Grieksch de v bezitten? Hoe het dus zij, de gemaakte tegenwerping rekenen wij nog niet genoeg gestaafd, om er ons gevoelen aan op te offeren.
Ons gevoelen nu a priori voorgesteld komt hierop neder. Den tegenwoordigen ij-klank drukte men van het begin af alhier uit door de dubbelde i (ii), welke op de wijze, als bilderdijk zegt, (Spraakl. bl. 37) eindelijk ij werd. Door deze twee letters in het kleine schrift aan één te hechten, kon men terstond den bedoelden klank kennen. Doch in het capitale schrift was dit moeilijker, door dat daarin de letters niet werden aan één gehecht. Deze letters werden oudtijds zeer groot geschreven en met verschillende figuren en kleuren versierd, zoodat de IJ daarin alles behalven als ééne letter kon worden voorgesteld. Nu werd men er op bedacht, om deze twee letters ook in capitaal schrist aan elkander te hechten, en men vormde alzoo de figuur Y, welke in den druk tot Y vervormd is. Deze figuur begon men nu voor eene bijzondere letter te houden, en van daar dat men haar verder voor het kleine schrift vervormde en verkleinde, en dus hierdoor de oorspronkelijke ij als verdrongen werd. Wij bekennen echter dit ons gevoelen niet zoo zeker en onwrikbaar te zijn, dat wij daarom de tegenovergestelde gevoelens voor valsch houden; maar daarom ook stellen wij ons tegen de poging van siegenbeek, om de figuur der y, als uitheemsch, uit onze taal te verbannen. Ook is het opmerkelijk, dat, niettegenstaande men in den druk, volgens de schrijfwijze van siegenbeek, de capitale IJ gebruikt, men echter in het schrift nog steeds de Y bezigt, en niet de IJ, welke nochtans de analogie der aangenomen spelling

{==757==} {>>pagina-aanduiding<<}
schijnt te vorderen. Om deze redenen zou ik er voor zijn, om steeds in capitaal schrift en druk de Y, doch in klein schrift de ij te bezigen, met uitzondering der vreemde woorden, waarin het gebruik de y gevestigd heeft. Hierdoor vervalt men dus noch in de willekeurige regels, die ons bilderdijk voorschrift, (Versch. 4de D. bl. 149) noch in het gevaarlijke stelsel van siegenbeek, (Verh. bl. 79) dat de y volstrekt niet meer in echt Hollandsche woorden kan of mag worden gebezigd.
Wat de tweeklanken ei en ui betreft, zoo dunkt mij, dat er zich duidelijk eene door de e en u gewijzigde ij-klank in hooren doet: en ik kan mij daarom niet begrijpen, hoe bilderdijk (Spraakl. bl. 39) zich op den aard der taal kan gronden, om zich zoo sterk tegen de spelling eij en uij te verzetten. Bilderdijk houdt de twee- en drieklanken voor samenvloeiïngen van twee of meer vocalen in ééne uitgalming, (bl. 29.) Ik vrees, of deze omschrijving wel juist is. Zij schijnt te veronderstellen, dat de klanken der twee- en drieklanken uit de bijeenvoeging der vocalen gevloeid zijn; terwijl het mij daarentegen toeschijnt, dat de bijeenvoeging der vocalen, om de reeds bestaande klanken uit te drukken, geschied is. Zoo drukte men de klanken der a, e, i, o, u en ij door gemelde vocalen uit: maar nu had men nog andere klanken, waarvoor men geene bijzondere letters kende, maar die iets schenen te bevatten van sommige der gemelde letters bijeengevoegd, niettegenstaande zij enkele of onsamengestelde klanken hooren deden. Ik gevoel dus niet de door bilderdijk beweerde noodzakelijkheid, dat in een diphthong de langste of zwaarste vocaal nooit achteraan kan komen, op grond, zoo hij zegt, dat in een twee- of drieklank de klank altijd afneemt, en dus eene sterkere vocaal in eene zwakkere overgaat. Want wij ontkennen het, dat in een twee- of drieklank de klank altijd afneemt. Die klank als klank is een eenvoudige, onsamengestelde klank, die even lang duurt als de klanken der a, e, i, o, u en ij, en die dus, even min als deze,
voor afneming vatbaar is. Maar daar men voor deszelfs afbeelding of vertooning geene bijzondere letters heeft, neemt men hiertoe zijne toevlucht tot de samenstelling: en dus, even als de ck, de ch en de gh, osschoon dubbelde letters, slechts voor enkele consonanten gelden, zoo moeten ook onze twee- en drieklanken, die alzoo slechts om hunne uitwendige vertooning genoemd worden, voor enkele vocalen

{==758==} {>>pagina-aanduiding<<}
gelden. Genoeg is het derhalve, naar ons oordeel, dat de bijeengevoegde enkele vocaal-letters zich eenigermate in den vereischten klank doen hooren, en wij zien niet, hoe dat men overeenkomstig den aard der taal vorderen kan, dat de sterkere vocaal de zwakkere vóórgaat. Gelijk wij dan gezegd hebben, dat de klanken van ei en ui iets van de ij en iets van de e of u doen hooren, zoo gelooven wij, dat de aard der tweeklanken vereischt, dat men de ij in de gemelde behoudt, en dat, overeenkomstig hetgeen wij van de ij en y gezegd hebben, de spelling eij en uij oorspronkelijk de eenigste goede is.
Maar hoe kwam men nu aan de spelling der ey en uy, als waarlijk bij onze voorvaders in een volstandig gebruik geweest is? Dit los ik op uit de drieklanken, aey, oey enz., welke zij insgelijks met eene y schreven. Want vraagt men nu, of deze eenigen zweem van den klank der y, die wij gezien hebben, dat eigenlijk de ij is, bezitten, dan vertrouw ik, dat een ieder daarop ontkennend zal antwoorden. Niet de ij of y, maar wel de i doet zich eenigzins in die drieklanken hooren, en ik geloof daarom, dat zij volgens den aard der taal moeten geschreven worden als aei of aai, oei, enz. even als men tegenwoordig algemeen schrijft. Hoe kwam men nu aan de y in plaats der i? De oplossing is gemakkelijk. Men had, wel is waar, bij de Franschen, 't zij onmiddelijk, 't zij door middel der Engelsche of van eenige andere taal, de figuur der y uit onze taal overgenomen: doch dit belette niet, dat men weder bij ons haar gebruik volgens de Fransche wijze bepaalde, en der Franschen razernij volgde, van de oorspronkelijke i steeds met de y, de zoogenaamde Grieksche i, te verwisselen; zoodat er van dien tijd as twee verschillende y-figuren in onze taal gebezigd werden, namelijk de y, zijnde de verbasterde ij, en de y, zijnde de zoogenaamde Grieksche i. Zoo schreef men oudtijds bij ons dye voor die, knye voor knie, nyet voor niet, kynd voor kind, enz. En wat verhindert ons nu te stellen, dat even zoo in de genoemde
drieklanken de y voor de eigenlijk passende i staat? en waaruit dus volgt, dat, zoo men ooit deze y in dezelve weder zou willen invoeren, zij nimmer met de ij verward moet worden.
Doch nu moest men zich, zoo als men zegt, consequent blijven. Had men de y in de drieklanken aangenomen, dan moest men haar ook schrijven in die tweeklanken, waarin men de ij schrees. Men meende, dwaas genoeg, dat, als

{==759==} {>>pagina-aanduiding<<}
men eij en uij schrees, men ook aaij, oeij enz. moest schrijven; maar dat ook, indien het zeker was, dat deze drieklanken met geen ij konden worden geschreven, maar wel, gelijk men meende, met de y, dan ook eij en uij deze y-siguur vorderden, en krachtens de analogie als ey en uy moesten worden geschreven. Bij deze zoogenaamde consequentie, derhalve, hield men de y in de tweeklanken voor dezelfde y, als welke men in de drieklanken gebruikte; terwijl zij nochtans in de eerste de verbasterde ij, in de laatste de zoogenaamde Grieksche i was: en deze zelfde consequentie veroorzaakte nu weder de verdere dwaling, dat, toen men in de drieklanken onze Hollandsche i, zoo als het behoorde, herstelde, men dit ook in de tweeklanken meende te moeten doen, en dus, even als aai, aei, enz. zoo ook ei en ui te moeten schrijven. Wij zien dan ook hieruit het gevaarlijke der zoogenaamde consequentie, die, uit een verkeerd beginsel voortvloeiende, noodazakelijk verkeerde gevolgen voortbrengt. Wij herhalen hier hetgeen wij reeds hiervoren hebben aangemerkt; alle waarheid is zich consequent, en dus waar geen consequentie in zich aanverwante stellingen bestaat, daar is ook geen waarheid: maar niet alle consequentie is waarheid, en dus zijn alle redeneringen, op loutere consequentiën steunende, zeer gevaarlijk en zeer dikwijls verkeerd. Wij zien het hier: aai, oei is goed, doch ei en ui verkeerd.
Doch dit ei en ui wll het tegenwoordig gebruik, en dit is mogelijk onuitroeibaar. Eerbiedigen wij dus hetzelve, zoo ver het is heerschende, maar strekken wij het niet uit tot woorden, hoe weinige ook, waarin dat gebruik nog niet algemeen is aangenomen. Wij hebben het gezien; de aard der taal vordert de schrijfwijze eij en uij: doch van deze schrijswijze is er mogelijk geen voorbeeld meer uit de keurige taalgeleerden der oudheid aan te voeren, die steeds het daarop gevolgd gebruik hebben geëerbiedigd van ey en uy te schrijven. En deze spelling wordt nog thands aangenomen in eigennamen van personen, zaken en plaatsen, ten minste door deskundige taalgeleerden. Zoo schrijven zij Leyden, Muyden, Mey, de Ruyter, enz. Deze spelling volge men dan nog tegenwoordig in de eigennamen, zelfs boven het oorspronkelijk goede eij en uij, dat thands wel eens door keurige, doch min taalkundige Schrijvers, die in het overige slechts blindelings de spelling van siegenbeek volgen, zelfs uit onkunde dier spelling of uit onachtzaamheid geschreven wordt, en dus

{==760==} {>>pagina-aanduiding<<}
ten dezen geen gezag heeft. Wij verwerpen dus de schrijfwijze van eij en uij, niet omdat wij met siegenbeek (Taalk. Bed. bl. 65) haar zouden houden voor eene aanstootelijke wanspelling, maar omdat zij bij de geachte taalgeleerden gansch en al buiten gebruik is; en wij zouden haar terstond weder aannemen, wanneer slechts één dezer taalgeleerden haar gebruik weder aanprees. Siegenbeek beklaagt zich dus, onzes inziens, ten onrechte, niet liever de spelling van Leiden voor Leyden, waarin hij de achtbare Maatschappij van Nederlandsche Letterkunde, binnen Leyden gevestigd, gevolgd was, te hebben voorgesteld: en wij vreezen zeer, dat minkundigen hieruit aanleiding zullen nemen, om de spelling Leyden als eene geanathematiseerde spelling te beschouwen. Wat Muyden betreft, daar bilderdijk (Spraakl. bl. 39) daarin de y schrijft, zoo kunnen wij het aan siegenbeek (t.a.p.) niet toegeven, dat het gebruik der i voor de oude y daarin reeds lang gevestigd is.
Het schrijven der ij in zaaijen, maaijen, bloeijen, knoeijen enz. ben ik verre af, om met bilderdijk (Spraakl. bl. 31) eene door siegenbeek ingevoerde nieuwigheid te noemen. Reeds in de ook door bilderdijk te recht hooggeachte spelling van onzen Staten-bijbel vinden wij deze woorden doorgaans zoo geschreven, en de y vinden wij slechts gebruikt op enkele plaatsen, waar wij haar eerder voor eene over het hoofd geziene druksout meenen te moeten houden. Waarom onze Bijbelvertalers stroyen, oyt, noyt enz. met eene enkele o en de y geschreven hebben, kan ik niet bevroeden, en of zij overal onzen tegenwoordigen drieklank ooi als oy hebben uitgedrukt, is mij onbekend. Misschien staat dit in verband met de opmerking, dat oudtijds de verlenging eener vocaal door de e geschiedde, zoodat men schreef maer, meer, mier, muer; maar de o maakte hier eene uitzondering, en nam geene e, maar zich zelve ter verlenging aan; en ons moor werd ook oudtijds moor en niet moer geschreven. Doch keeren wij van dezen uitstap terug.
Hoe bilderdijk zich zoo sterk tegen de ingevoegde j in de bovengenoemde woorden verzetten kan, kunnen wij ons volstrekt niet begrijpen, daar hij het uitdrukkelijk erkent, dat zich behalven de i nog eene j in de uitspraak dier woorden hooren doet, en de reden, dat men haar desniettegenstaande niet zou moeten schrijven, omdat men ook niet kompt en hembd schrijft, naauwelijks als eene reden beschouwd kan worden. Doch wij zijn om eene andere reden tegen het ge-
{==761==} {>>pagina-aanduiding<<}
bruik der j in gemelde woorden, en, zoo wij meenen, op grond van den aard der taal. Wij ontkennen het toch, dat zich benevens de i nog eene j zou doen hooren, en dat de uitspraak van bloei-j-en, groei-j-en, als bilderdijk wil, noodwendig zou worden voortgebracht. Wij hooren wel de j, maar niet de i, en wanneer men enkel op de uitspraak afging, zou men moeten schrijven bloejen, groejen, enz. gelijk sommigen, doch zonder gevolgd te worden, wel eens geschreven hebben of nog schrijven. Maar zal men nu de j schrijven en de i verwerpen? Geenzins: want de i behoort tot den wortel des woords, daar men niet zegt bloe, groe, maar bloei, groei. Hoe komt men dan aan de uitspraak der j? Bilderdijk maakt eene juiste opmerking, (Spraakl. bl. 30) en deze maak ik, als een antwoord op de gestelde vraag, de mijne. Hij zegt daar, dat in de drieklanken de laatste der vocalen eenigzins de kracht van eene consonant aanneemt, waardoor oei als oej en ieu als iew klinkt. In de drieklanken
dus op i eindigende, klinkt deze als eene j, ofschoon zij als i geschreven wordt, en het is alzoo onnoodig en tegen de taal, om in zaaiën, bloeiën, enz. waar men eenen j-klank hoort, of de i in j te veranderen, of achter de i eene j te voegen. Deze spelling, op den aard der taal gegrond, beveelt zich nog uit eenen anderen hoofde aan. Ofschoon het van zelf spreekt, dat zij, die in de gemelde woorden ij schrijven, daarmeê de twee letters i en j bedoelen en geenzins onze vocaal ij, en zij mitsdien zaai-jen, bloei-jen enz. spellen, kan echter deze schrijfwijze aanleiding geven, om deze twee letters met onze vocaal ij te verwarren; en ten einde deze verwarring tegen te gaan, kan men gevoeglijk de j weglaten, daar toch bloeien, zaaien wel op geene andere wijze als bloeijen, zaaijen, indien dit al goed ware, zal worden uitgesproken. Tegen de schrijfwijze van bilderdijk van bloeien, zaaien enz. doet zich, onzes inziens, ook eene zekere zwarigheid op, spruitende uit de vereeniging zoo veler vocalen, die het voor ongeoefenden moeiëlijk maakt te weten, bij welke vocaal de tweede lettergreep begint. Want bloeien, zaaien, kunnen, wanneer men slechts op de letters acht geeft, even zoo goed voor bloe-ien, zaa-ien, worden opgevat en uitgesproken. Mij dunkt, zonder in iets het minste tegen den aard der taal te misdoen, kan men deze zwarigheid gemakkelijk wegnemen, door het teeken der tmesis 
{== afbeelding 
	==} {>>afbeelding<<}
    
 op de
e der syllabe en te plaatsen, ten

{==762==} {>>pagina-aanduiding<<}
blijke dat aldaar eene nieuwe lettergreep begint. Al hebben wij hierin onder de geachte taalgeleerden geene voorgangers, gelooven wij echter niet, dat de schrijvers van zaaien, bloeien enz. het plaatsen van dat teeken voor eene ongerijmde nieuwigheid houden zullen, daar zij het woord zelve in zijn geheel laat. Men schrijve dus bloeiën, groeiën, zaaiïng, maaiïng, enz.
De spelling van zamen, die siegenbeek (Taalk. Bed. bl. 80) zegt gemakshalve te hebben aangeprezen, kan ik ook niet goedkeuren. Ik heb het nergens kunnen vinden, wat hij hier door gemakshalve verstaat. Zoo ik mij niet bedrieg, kan dit, dunkt mij, nergens anders op zien, dan op het schrijven van zamen voor te zamen, en prijst hij gemakshalve de weglating van te aan. Indien dit zoo is, (dat ik echter niet beslissen durf, omdat het mij eene te groote ongerijmdheid toeschijnt) dan misbillijk ik deze aanprijzing zeer. Immers stemt hij toe, (en wie kan het ook ontkennen?) dat het bijgevoegde te goed Hollandsch is: en is het dan wel goed te keuren, om de taal enkel en alleen gemakshalve te verbasteren, door dat woordje weg te laten? Wij vinden het veel natuurlijker, om zamen of samen voor eene verbastering van te zamen of te samen te houden; maar voor eene verbastering, die door het gebruik, dat men eerbiedigen moet, is daargesteld, zonder dat daardoor nog het woordje te ten dezen in onbruik geraakt is. Dit woordje te worde derhalve naar welgevallen al of niet geschreven.
Maar moet men nu schrijven zamen of samen? Bilderdijk doet het laatste, en siegenbeek erkent, dat deze spelling zeer wel te verdedigen is, als bij verkorting uit te zamen, t'zamen gesproten, zoodat te samen, zoo veel zijnde als te t'zamen, ongerijmd zou zijn. Wij zien met verwondering dezen grond door siegenbeek aangevoerd. Want indien te zamen oorspronkelijk met eene z moet worden geschreven, dan moet men toestemmen, dat het geen oorspronkelijk Hollandsch woord is, dewijl de z geen oorspronkelijk Hollandsche letter is. De z is van later dagteekening dan onze Hollandsche taal, en eerst naderhand, zelfs lang naderhand, ingevoerd, om den zachten s-klank uit te drukken. Alzoo schreef men oudtijds samen en te samen, en het was onmogelijk die woorden van zamen of te zamen af te leiden. Het gezag onzer geachte Bijbelvertalers kan zekerlijk alhier te recht worden ingeroepen. Men zie Genes. XIII:6, XXII:6

{==763==} {>>pagina-aanduiding<<}
en 8. En wanneer men daarenboven op de uitspraak acht geeft, en op het gebruik om de z als de zachte s te beschouwen; dan zal men toch altoos, al volgt men de spelling van zamen of te zamen, de z ten dezen als de harde s uitspreken. Doch hoe kwam men nu aan de z? Want in die woorden, waarin men de s te recht in de z veranderd heeft, is het gedaan om de uitspraak, die eene zachte letter hooren doet, en deze reden geldt niet in zamen. Wanneer wij het zoo straks voorgestelde gevoelen van siegenbeek omkeeren, meenen wij er de oplossing dier vraag in te vinden. Samen meent hij, dat uit te zamen, t'zamen, gesproten is: wij daarentegen gelooven, dat zamen uit te samen, t'samen, is voortgekomen. De z toch, op de Hoogduitsche wijze en dus tegen den aard onzer taal uitgesproken, luidt als ts: het Hoogduitsche zeit luidt als tseit; en derhalve is het geenzins onmogelijk, dat men de uitspraak der ts in t'samen voor eene Hoogduitsche z gehouden heeft. Is dit zoo, (hetgeen ik slechts als gissing voordraag) dan spreekt het ook van zelf, dat, indien men al zamen behouden wil, siegenbeek te recht te zamen, ofschoon om eene nietsgeldende reden, gemakshalve namelijk, verworpen heeft. Want wel verre, dat te samen zou zijn als te t'zamen, zou daarentegen te zamen zijn als te t'samen, en dus ongerijmd. Men schrijve derhalve samen en te samen, gelijk zulks
de aard der taal en de uitspraak des woords medebrengen, en het gezag van eenen taalgeleerde, als bilderdijk is, versterkt.
Het groote verschil tusschen siegenbeek en bilderdijk over den comparativus en superlativus van goedkoop kan, dunkt mij, het best vereffend worden, wanneer wij, onze gewoone onderscheiding makende, eerst den aard der taal en vervolgens het gebruik nagaan.
Wat den aard der taal betreft, zoo erkennen beide onze taalgeleerden, (bild. Spraakl. bl. 111, sieg. Taalk. Bed. bl. 82.) dat goedkoop als adjectivum voor een misbruik te houden is. Bilderdijk meent, dat de uitdrukking oorspronkelijk is goed t'koop, dat is, goed tot den koop. Siegenbeek daarentegen meent, dat goedkoop staat voor goeden koop, dat is, tot een goeden koop. Wat hiervan zijn moge, beide komen daarin overeen, dat koop in goedkoop geen adjectivum is, en dus eigenlijk voor geene buiging en comparativus en superlativus vatbaar is: dit kan alleen maar waar zijn van goed in goedkoop, dat, voor goeden koop staan-
{==764==} {>>pagina-aanduiding<<}
de, in den comparativus en superlativus maakt beteren koop en besten koop of den besten koop, of staande voor goed te koop maakt beter te koop en best te koop of het beste te koop. Maar in beide gevallen spreekt het ook van zelf, dat goedkoop geen eigenlijk gezegd adjectief, dat voor een substantief geplaatst kan worden, zijn kan. Niet in den zin, waarin siegenbeek dit woord neemt; dit loopt in het oog. Ook niet in den zin, waarin dit woord door bilderdijk wordt opgevat, omdat, volgens de juiste aanmerking van siegenbeek, (Taalk. Bed. bl. 88) een eigenlijk gezegd adjectivum wel door samenstelling, maar niet door woordkoppeling ontstaan kan. Het is met goedkoop in dezen zin even als met die zoogenaamde adjectiven, die men uit de infinitiven met het voorafgaande te gevormd heeft, doch
waartegen bilderdijk het te recht hevig heeft geladen. (Spraakl. bl. 183.) Even min dus als het goed Hollandsch is, te zeggen, de te doene werkzaamheden, de te schrijvene brieven, enz. even min is het ook goed Hollandsch, te zeggen, de goedkoope of goed te koope waren. Ter verdere opheldering diene het juiste voorbeeld, dat bilderdijk aanvoert met het woord welgemoed. Dit woord gebruikt men wel soms adjectivaliter, als een welgemoed man: maar dat dit niet juist is, blijkt daaruit, dat men nimmer zegt, eene welgemoede vrouw, welgemoede menschen. En waarom niet? Omdat gemoed in welgemoed geen adjectief is, en dus geene buiging ondergaan kan, even als koop in goedkoop; zoodat men, deze woorden willende gebruiken in die gevallen, waarin zij, adjectiven zijnde, eene zekere buiging zouden kunnen ondergaan, zijne toevlucht tot eene omschrijving zou moeten nemen. Men zegge dus, een man, eene vrouw, menschen, die welgemoed zijn; en mitsdien ook, deze waren zijn goedkoop; ik heb goedkoop boeken gekocht, enz. Wel is waar, zoekt siegenbeek de kracht van het woord welgemoed op ons goedkoop te ontzenuwen door de woorden welgemaakt, welluidend, welsprekend, die, wezenlijke adjectiven zijnde, ook derzelver buigingen ondergaan. Maar dat deze woorden van eene gansch andere soort zijn dan welgemoed, volgt daaruit, dat gemaakt, luidend, sprekend op zich zelve reeds, als participia, de adjectivale buigingen ondergaan, terwijl zulks met
gemoed in welgemoed geene plaats heeft, zoodat zij om dezelfde reden omtrent ons goedkoop niets afdoen. Onder die buigingen kunnen ook de verhoogingen of zoogenaamde trappen van vergelijking in een

{==765==} {>>pagina-aanduiding<<}
zeker opzicht gebracht worden, en dus even min als men zegt welgemoeder, welgemoedst, maar betergemoed, bestgemoed, even min komt van goedkoop, wanneer men slechts op den aard der taal acht geeft, goedkooper en goedkoopst, maar beterkoop en bestkoop of het beste koop.
Gelijk nu dit een noodzakelijk gevolg schijnt zelfs van de beginselen van siegenbeek, die goedkoop als adjectivum een misbruik noemt, zoo verwondert het mij zeer, dat hij (Taalk. Bed. bl. 89) ontkent, dat men beterkoop en bestkoop zeggen moet. Wel is waar, haalt hij hierbij een voorbeeld aan, dat zijn gevoelen schijnt te bevestigen. Wij toch erkennen het met hem, dat het zeggen: Jan heeft beterkoope waren dan Pieter; hij heeft den bestkoopen akker van ons drieën, inderdaad tegen alle analogie aandruischt. En ofschoon het ons zeer verwonderen zou, zoo bilderdijk zulk zeggen zou goedkeuren, schijnt hij er nochtans aanleiding toe te geven, door dat hij, het gebruik van goedkoop als adjectief, uit hoofde van een vastgesteld misbruik, aannemende, eenvoudig zegt, dat dit woord in de vergelijkingen beterkoop en bestkoop maakt, zonder zich over het echte gebruik dezer trappen van verhooging verder uit te laten. Wij meenen de zaak reeds te hebben opgelost. Goedkoop is geen eigenlijk gezegd adjectief, dat vóór een substantief geplaatst kan worden; en dus even zoo is het met beterkoop en bestkoop of het beste koop. Men gebruike ze adverbialiter, en men verandere het voorgestelde voorbeeld op deze wijze: de waren van Jan zijn beterkoop dan die van Pieter: de akker van Jan is, in vergelijking met die van ons drieën, het beste koop. Ik vertrouw, dat zelfs siegenbeek hier niets in vinden zal, dat geen goed Nederduitsch zijn zou. En even min in dit gezegde: Jan heeft zijn akker bestkoop gekocht, ten minste beterkoop dan Pieter, en in allen gevalle is dezelve het
beste koop van die dezer dagen gekocht zijn. Goedkoop, beterkoop, bestkoop, aldus gebruikt, staan dan adverbialiter: en dit is, naar ons inzien, het ware gebruik, dat, overeenkomstig het taalvereischte, van die woorden gemaakt moet worden.
Maar wordt nu hieraan door het tegenwoordige gebruik beantwoord? Bilderdijk zegt: ‘Het gebruik van goedkoop als één adjectivaal woord is een καταχρησις, reeds lang aangenomen en door het gebruik gewettigd, maar 't heeft daarmeê de verlengingen van een waarachtig adjectief in de graden van vergelijking niet verkregen.’ Dit

{==766==} {>>pagina-aanduiding<<}
zeggen steunt op een goed beginsel, dat men namelijk nimmer eenig misbruik uit hoofde der regelmaat uitstrekken moet, om andere verbasteringen te weeg te brengen. Siegenbeek nochtans erkent dit beginsel niet. Want nu zegt hij, dat, dewijl goedkoop, al is het door misbruik, gewettigd is, men ook goedkooper en goedkoopst zeggen mag, ja moet. Indien men dit aanneemt, dat ook de analogie des misbruiks moet worden in acht genomen, dan zal men eindelijk in ons Nederduitsch geen Nederduitsch meer kennen. Het misbruik zij en blijve steeds uitzondering, al was hetzelve grooter dan de regel. Weshalve houden wij het alsnog staande, dat het door misbruik ingevoerde adjectief goedkoop niet noodzakelijk goedkooper en goedkoopst behoeft te maken. Doch siegenbeek beroept zich op het groote gezag van kluit, welke onder de nieuw ingevoerde wijzen van spreken en schrijven telt beterkoop en bestkoop voor goedkooper en goedkoopst. Wij achten deze opmerking van groot belang. Zij toont ons, dat men niet te ongunstig over het gebruik van goedkooper en goedkoopst denken noch hetzelve als ten éénen male ongerijmd verwerpen moet. Doch zij is niet van dat gewicht, dat daardoor het oorspronkelijk goede beterkoop en bestkoop, als buiten alle gebruik, gansch en al uit onze taal zou moeten verbannen worden. Indien men goedkooper en goedkoopst behouden wil, men behoude ook beterkoop en bestkoop: en, om alsdan eenigen regel te volgen, zoo gebruike men de eerste vorming adjectivaliter en de andere alleen adverbialiter. Doch nog
eens, daar wij noch siegenbeek noch ook bilderdijk, indien hij beterkoop en bestkoop adjectivaliter gebruikt, gansch en al kunnen toegeven; zoo volgen wij liever een derde gevoelen, door het gebruik van goedkooper en goedkoopst ten éénen male te vermijden, en goedkoop, beterkoop en bestkoop of het beste koop maar alleen te bezigen als adverbia. Hierdoor wotdt er en aan het oorspronkelijk taalvereischte volkomen voldaan, en kan men niet zeggen, dat er tegen een plaats hebbend gebruik gezondigd wordt.
Met deze bescheiden aanmerkingen, waarmeê wij, als het ware, den eclecticus tusschen de gevoelens van siegenbeek en bilderdijk spelen, hopen wij deskundigen geen ondienst te zullen doen; en wij verwachten derhalve, dat zij, ook onder de oogen der gemelde taalgeleerden komende, door hen ten goede zullen worden opgevat.






{==767==} {>>pagina-aanduiding<<}

Nieuwste bijzonderheden uit en wegens Calcutta en de omstreken; benevens iets over St. Helena.

(Vervolg en slot van bl. 723.)




Calcutta, na Kerstijd, 1826.

De stille kersdagen heb ik tot een uitstapje in het binnengedeelte des lands besteed. Daar er in Bengalen volstrekt geene herbergen zijn, en men al het benoodigde zelf moet medeslepen, zoo wordt hierdoor ook de kleinste reis buitengewoon kostbaar. Het snelst vordert men met palanquins. Daar echter op de pleisterplaatsen de beurten niet, gelijk in Europa, door paarden, maar door menschen vervangen worden, zoo is deze manier van reizen zeer duur. Ook worden door een' tweeden palanquin met levensmiddelen, dien men zich moet laten achterna dragen, de kosten nog aanmerkelijk verzwaard. De voorkomende beleefdheid van een' Engelschman, aan wien ik aanbevolen was geworden, hielp mij uit de verlegenheid. Deze zond mij, namelijk, omtrent ter halver wege zijnen olifant te gemoet; de andere helft legde ik te voet, en de terugreis te water af. Dit reizen op olifanten is in het begin zeer vermoeijend; allengskens echter wordt men aan de beweging gewoon, en ten laatste vindt men die zelfs aangenaam. De olifant is hier een zeer gewoon dier. In elk huis op het land bevinden zij zich. Men bedient zich van dezelve, om lasten te vervoeren, en jagt te maken op de tijgers, inzonderheid echter bij togten van vermaak.
Bij gelegenheid van dit uitstapje nam ik ook verscheidene fabrijken in oogenschouw, onder anderen die, in welke de door geheel Europa beroemde zijden zakdoeken vervaardigd worden. De fabrijken van deze soort zijn niets meer dan armoedige hutten van bamboesriet. De kleine landreis heeft mij echter, ook nog in een ander opzigt, veel genot verschaft. Het land heeft, van waar men het ook beschouwe, al het voorkomen van een' onmetelijk grooten tuin. Kokos-, palmboomen en pisangs omzoomen overal de wegen. De vruchtbaarheid is buitengewoon, en levert prachtige tooneelen op; rondom ziet men groen, gelijk men er zich in Europa geen denkbeeld van kan vormen. In het midden van deze vlakten, die het beeld vertoonen van een paradijs, ontmoet men, om zoo te spreken, bij elke schrede, aanzienlijke dorpen, welker

{==768==} {>>pagina-aanduiding<<}
bewoners zich haasten, den reiziger de onder zijne oogen geplukte vruchten hunner boomen met gulle gastvrijheid aan te bieden. Op mijnen terugtogt was ik bijna getuige geweest van een dier verschrikkelijke schouwspelen, welke tegenwoordig gelukkiglijk steeds zeldzamer worden, - de verbranding der weduwe van een' korteling gestorven' Hindoe. Reeds was de ten dood gewijde ongelukkige den brandstapel genaderd, toen plotseling een piket soldaten aanrukte, haar met geweld met zich voerde en naar hare woning terugbragt. Het stadsbestuur, namelijk, had, ten gevolge van ingewonnene berigten, zich overtuigd, dat die weduwe in geenen deele uit eigen vrijwillig besluit, maar louter op aandrang van hare familie, was overgegaan, om zich aan de vlammen op te offeren. De Engelsche regering verzet zich niet tegen deze menschenoffers, zoodra het bewezen is, dat dezelve uit eigen vrijen wil plaats hebben; maar, ingevalle dit enkel door toedoen der Braminen, of uit eene soort van dwang, dien de familie eens overledenen tegen deszelfs weduwe tracht te oefenen, geschiedt, is het stadsbestuur verpligt, het offer met geweld aan de handen van deszelfs moordenaars te ontrukken; weshalve dan ook bij alle dergelijke gelegenheden een detachement soldaten bij de hand moet zijn. In elk geval, echter, is zulk eene vrouw te beklagen; want, indien zij zich niet wil laten verbranden, verliest zij hare kaste, en wordt een voorwerp der verachting van hare geheele familie.
Op mijnen terugtogt bezigtigde ik voorts de Portugesche landstreek Bandel, die, behalve een, door eenen monnik bewoond, klooster, niets bezienswaardigs aanbiedt. Vervolgens gingen wij naar Chinsurah, een net, op de Hollandsche wijze gebouwd stadje, 't welk te voren aan de Hollanders, thans aan de Britten toebehoort. Chinsurah is een der zetels van het Zendelinggenootschap te Londen. Eenige uren verder leidt de groote, langs de oevers van den Ganges zich uitstrekkende, landweg naar Chandernagor, eene kleine en armoedige Fransche volkplanting, waar niets te zien is, en alles het merk der behoefte draagt. Naauwelijks heeft men dit nest verlaten, of men bevindt zich op het Deensche grondgebied. De Deenen bezitten hier, namelijk, de, wel is waar kleine, maar over het algemeen fraaije, en een' inderdaad bekoorlijken aanblik opleverende stad Serampore. Zij is op de Duitsche wijze gebouwd, en heeft eene Luthersche kerk, die zich door smaakvolle eenvoudigheid onderscheidt. Een

{==769==} {>>pagina-aanduiding<<}
zeer digt nabij dezelve gelegen paleis levert, door deszelfs pracht en grootte, een treffend schouwspel op. Op de vraag, aan wien toch dit kolossaal gebouw toebehoorde, kregen wij ten antwoord, dat het de zetel, of liever de kweekschool, van de Zendelinggenootschappen der Doopsgezinden was. Tegenover de stad Serampore, aan welker gezigt ik mij niet konde verzadigen, ligt Barackpore, een voor de Engelschen zeer belangrijke militaire post, en tevens de zomer-residentie van den Gouverneur-Generaal. De Compagnie heeft hier zeer schoone tuinen, eene prachtige menagerie, een' schouwburg, en verscheidene openbare inrigtingen. Ook heeft Barackpore eene bezetting van 8 tot 10,000 man, die in eene ruime vlakte kampéren. Het is deze vlakte, op welke, in het laatstverloopen jaar, een regement Cipayers, 't welk geweigerd had tegen de Birmans op te trekken, tot op den laatsten man vermoord werd. Men omsingelde het regement met olifanten, achter welke men met schroot geladene kanonnen geplaatst had, liet vervolgens de olifanten terugtrekken, en trof alle de ongelukkigen te gelijk, zonder dat een eenig man er het leven afbragt. De Engelsche regering heeft echter, gelijk men verneemt, schoon te laat, ernstig haar misnoegen te kennen gegeven, omtrent dezen gruwelijken moord, tegen eenen Gouverneur, die gemeend had, slechts door zulk eenen maatregel de kiem van het oproer, dat bij zijne troepen stond uit barsten, te kunnen beteugelen, aan wier blinde gehoorzaamheid hij maar al te zeer gewoon is.
De laatste merkwaardige plaats, die wij aandeden, alvorens naar Calcutta terug te keeren, is Dum-dum. Dit is het eigenlijke middelpunt van het Britsch-Oostindisch Genie- en Artillerij-wezen. Van hier af waait de Britsche vlag naar alle streken, en allengskens opent zich weder het uitzigt op de heerlijke haven van Calcutta. Reeds zien wij van verre de vlaggen aller natiën wapperen. De eerste, die wij van onze boot duidelijk konden onderscheiden, is de Arabische. Derzelver purperkleur schijnt zich in den glans der morgenzon te spiegelen, en onder het groot aantal schepen, op welke dezelve geplant is, zijn er verscheidene, die, van wege bouw en vorm, aan de vaartuigen doen denken, van welke de H. Schrift spreekt. Verderop in de haven zien wij schepen, die met eilanders uit straat Sunda bemand zijn. Ginds waaijen Chinesche vlaggen, en vlak naast de kleuren der Absolutisten van ferdinand wappert de banier van den trotschen re-
{==770==} {>>pagina-aanduiding<<}
publikein van Chili. Nevens een Portugeesch vaartuig ligt er een uit Brazilië ten anker. Hier en daar ziet men ook witte vlaggen op schepen, die zich door het sierlijke van hun nen bouw onderscheiden. Een groot vaartuig met Zweedsche vlag schijnt aan te duiden, dat ook het noorden van Europa zijnen vertegenwoordiger in de eerste haven der wereld wil hebben. Ook groote stoombooten drijven met snelle vaart langs de reede heen en weder, en jagten, het eene nog sierlijker dan het andere, benevens andere booten en kanoos, ziet men op de rivieren elkander in alle rigtingen kruisen. Hetgeen echter, naar welke zijde men zijnen blik ook wende, het meest verbazend is, is de ontelbare menigte Engelsche schepen, voor welker
vlaggen alle de overige bijna in het niet verdwijnen, en die elken twijfel aan den beslissenden voorrang der Engelschen, ten opzigte van handel en alles, wat daarmede in verband staat, boven alle natiën der wereld, op eenmaal verbannen.
Ten zes ure des morgens in de haven aangekomen, vonden wij alles nog in de diepste rust. Het eerst werd dezelve afgebroken door de Indianen, die, gelijk zij dagelijks gewoon zijn, bij duizenden kwamen, om zich in den heiligen vloed te reinigen en te baden. De morgen was prachtig en de hitte dragelijk. Ik maakte mij deze beide omstandigheden ten nutte, om, alvorens ik naar mijne wijk terugkeerde, nog een uitstapje te voet door de stad te doen. Ik wandelde bedrijfloos door de wijken der stad, uitsluitend door de inboorlingen bewoond. Hier zijn de woningen zeer armoedig, de straten smal en morsig; alles draagt blijken van armoede. Echter wonen er juist in deze wijk lieden, die millioenen bezitten. Inzonderheid trokken de Bazars, in welke het nu juist begon levendig te worden, mijne aandacht tot zich. Wel is waar bestond die, waar ik het langste vertoefde, louter uit kleine, hier en daar schier instortende, met stroo of matten gedekte gebouwen van baksteen of bamboesriet; en echter is het hier juist de plaats, waar zich de voortbrengselen van alle werelddeelen bijeen bevinden, het middelpunt van alle verkeer, het algemeene vereenigingspunt van alle handelaars. Hier zit de Chinees in het voorhuis van zijn' theewinkel, en put zich bij den voorbijgaanden uit in lofspraken over zijn voortreffelijk landsvoortbrengsel; de Cachemire - handelaar heeft zijne fraaiste doeken ter verkoop ten toon gesteld; terwijl de Indiaan, zoodra men voor zijn magazijn blijft staan, de menigvuldige voort-
{==771==} {>>pagina-aanduiding<<}
brengselen van zijnen bodem en zijne kunstvlijt op een' welsprekenden toon aanprijst, en aan ieder poogt te beduiden, dat bij geenen ander' van zijn gild zulke voordeelige inkoopen, als bij hem, te doen zijn. Alle deze lieden spreken eene nergens elders verstaanbare brabbeltaal. Meestal spreken zij onderscheidene talen door elkander. Den vreemdeling, die in de Bazar komt, lezen zij de natie,
tot welke hij behoort, onmiddellijk op het gelaat, en spreken hem terstond met eenige phrasen uit zijne landstaal aan. Dit gewoel en gedrang, deze onderscheidene tongvallen, deze menschen van allerlei natiën, op één groot middelpunt tot één doel vereenigd, koopende en verkoopende, roepende en schreeuwende, twistende en elkander op zijde duwende, dit alles te zamen vormt een in zijne soort eenig geheel. In het midden van deze Bazar is de kerk der Armeniërs, die zich in bijna alle wijken der stad gevestigd hebben. Zij stond open, en ik ging dezelve binnen, om de kerkplegtigheid, die naar eene Communie geleek, bij te wonen. De inwendige weelde dezer kerk beantwoordt aan hare uiterlijke pracht.




Calcutta, 7 Januarij, 1827.

De tijd van ons vertrek uit den Bengaalschen zeeboezem nadert met rassche schreden, en binnen weinige dagen hopen wij, indien wind en weder ons gunstig zijn, onder zeil te gaan.
Alhier verdient onze aandacht eene opmerking, die den Europeër, ook bij een kort verblijf in deze wereldstreken, rijke stof tot veelvuldig ernstig nadenken oplevert; de hier te lande heerschende onvoorwaardelijke godsdienst- en gewetensvrijheid. De Europeër, die van het, het innerlijke der meest beschaafde rijken van zijn werelddeel verscheurende, fanatismus zoo veel gezien en gehoord heeft, staat verbaasd, wanneer hij hier, in eene en dezelfde stad, zoo vele lieden van de verschillendste geloofssekten en godsdiensten in volkomen vrede met en nevens elkander ziet leven. Welk eene les voor den onverdraagzamen ijveraar, wanneer hij opmerkt, hoe de Brit zijn gebed hier onmiddellijk naast eene Indische Pagode verrigt; hoe de tempel van den Mohammedaan en de kerk van den Roomschkatholijken geloofsgenoot nevens elkander staan, en het sakrament van den Roomschgezinde in dezelfde straat met den fetiche der Braminen vreedzaam bediend wordt! In Calcutta bestaat er geen godsdienst van staat; ieder

{==772==} {>>pagina-aanduiding<<}
heeft de vrijheid, God te vereeren naar zijn goeddunken en welgevallen. De regering bestrijdt eenig en alleen de onkosten der Anglikaansche kerk; Calcutta heeft eene hoofdkerk en is de zetel van een' Bisschop, onder wiens staf de gezamenlijke Bengaalsche geestelijkheid staat. Voor de behoeften der overige godsdienstgezindten wordt door bijdragen van de zijde der tot elke derzelven behoorende ledematen gezorgd. De Schotten hebben eene zeer schoone kerk, die mijn lievelingstempel is geworden. Insgelijks vindt men er eigene bedehuizen voor de Presbyterianen en Doopsgezinden. Onder de gezamenlijke Protestantsche kerken, echter, munt die der Zendelingen door hare grootte en schoonheid het meest uit. Dit is de modekerk; ik heb haar volgepropt met menschen gezien, en het getal der voor dit gebouw, zoo dikwijls in hetzelve de godsdienst verrigt wordt, staande palanquins en rijtuigen bedraagt, zonder overdrijving, verscheidene honderden. Van de Armenische kerk heb ik reeds gesproken. Ook de Roomschen hebben eene zeer fraaije kerk, en hun eerdienst heeft alhier iets indrukwekkends. Deze godsdienstsekte is te Calcutta zeer sterk; want tot het Roomsche geloof behooren ook de kleurlingen van de kust van Coromandel en andere oude Portugesche volkplantingen, die zich hier bestendig in groote menigte bevinden. De Joodsche Synagoge heeft, met uitzondering van de kleeding der Arabische Rabbijnen, niets merkwaardigs. De groote Moskee heb ik niet kunnen bezigtigen. Indische Pagoden zijn er in groote menigte; eenige zijn zeer klein, andere daarentegen van eene verbazende grootte, met voorhoven en zeer vele torentjes. De bouworde dezer gebouwen onderscheidt zich meestal door het zonderlinge. De meeste dezer Pagoden kan men naar welgevallen binnentreden. Aan den
ingang van die, tot welke de toegang vergund is, staat gewoonlijk een Bramin als op de wacht, die den binnentredenden vriendelijk verzoekt, eerst de schoenen uit te trekken: men kan het hem aanzien, dat hij liever had, dat men het heiligdom in het geheel niet bezocht; want hij gelooft, dat het verontreinigd wordt, wanneer een Christen het betreedt. Meer dan eens heb ik bemerkt, dat, zoodra ik weder uit zulk eene Pagode kwam, de vloer zoo wel, als de gedeelten der muren, die ik welligt met de handen had aangeroerd, zorgvuldig afgewasschen en gereinigd werden.
Ik heb te Calcutta ook met verscheidene medeleden van het Zendelinggenootschap kennis gemaakt; als met den Heer

{==773==} {>>pagina-aanduiding<<}
reichard, die voorzeker te Zurich bekend is, en met Dr. schmid uit Weimar, die tevens opziener over het weeshuis is, en mij een aantal, op de Bijbelgenootschappen en derzelver belangen betrekkelijke, traktaatjes ter hand stelde, om aan den eerwaardigen grijsaard hess te behandigen. Over het geheel maken de Protestantsche Zendelingen in Bengalen zeer weinig opgang. Bekeeringen geschieden er weinig, en, wanneer er soms eenige plaats hebben, betreffen zij Hindoes van de allerlaagste kasten. Dit is ligtelijk te verklaren, wanneer men bedenkt, dat de Indiaansche godsdienst van eenen milden aard is, eene goede zedekunde bevat, het uiterst bijgeloovige volk meer gehechtheid aan denzelven betoont dan aan hun leven zelve, en de Braminen eene groote, zich over alles uitstrekkende magt oefenen. Ik heb mij meermalen met een zeer verlicht Bramin over godsdienstige onderwerpen onderhouden. In meer dan één opzigt gaf hij, wel is waar, aan den Christelijken godsdienst den voorrang boven den zijnen; maar beweerde tevens, dat men ook onder de banier der zijnen even goed, als onder die der onzen, het paradijs konde ingaan. Voor het overige konde hij niet begrijpen, waarom men niet ieder mensch bij den godsdienst wilde laten blijven, in welken hem God zijne plaats in de wereld had aangewezen; en het zou, zeide hij mij bij herhaling, ons Europeërs gewisselijk zeer vreemd voorkomen, wanneer Indiaansche Braminen tot ons overkwamen, om het werk onzer bekeering op zich te nemen. ‘Zonder bedenken,’ voegde hij daar nevens, ‘zouden immers uwe priesters ons verzoeken, te huis te blijven, en hunne leeken ongemoeid te laten. En zouden wij niet wederkeerig het regt hebben, om aan de uwen
hetzelfde te zeggen?’ - Intusschen stichten de Zendelinggenootschappen, met betrekking tot de opvoeding der kinderen, oneindig veel goeds. Vele Hindoes, die te arm en te onwetend zijn, om zich zelve met de opvoeding te kunnen bezig houden, laten hunne kinderen over aan de Christen - scholen, waar voor alle hunne behoeften gezorgd wordt. Er zijn tamelijk vele dergelijke scholen, en het getal der kinderen, die dezelve bezoeken, bedraagt verscheidene honderden. Deze kinderen, vroegtijdig aan het bijgeloof van den godsdienst hunner vaderen onttrokken, krijgen van lieverlede onderrigt in het Christendom; en de Zendelingen, wier geduld en moed inderdaad bewondering verdienen, vinden hunne belooning in de vorderingen, die dezelve maken.





{==774==} {>>pagina-aanduiding<<}

Jamestown, op het Eiland St. Helena, 15 Maart, 1827.

Vóór weinige uren zijn wij op dit, in den jongsten tijd in vele opzigten zoo vermaard geworden eiland aangeland. Daar zulks alleen geschiedt om versch water in te nemen, zoo zal ons verblijf alhier niet langer dan vierentwintig uren zijn. - Het eiland St. Helena biedt, over het geheel, een schrikbarend, met de schoone oevers van den Ganges ontzettend afstekend, schouwspel aan. Het verschijnt voor uwe oogen als eene verbazende massa naakte, roodkleurige rotsen, en de stad Jamestown ligt in eene smalle vallei, door geweldig hooge bergen ingesloten. Van den zeekant gezien, gelijkt de stad naar eene tooneeldecoratie. Eenige boomen en nette tuinen, die den achtergrond vormen, zetten, ondanks de woestheid der overige natuur in den omtrek, aan deze plaats iets romanesks bij. Bonaparte moet zich wel aan zeer sombere bespiegelingen over de onbestendigheid der menschelijke zaken hebben overgegeven, toen hij voor de eerste maal dit rotsgevaarte aanschouwde, hetwelk, om, zoo mogelijk, een nog geduchter aanzien te verkrijgen, aan alle kanten met kanonnen digt beplant is. St. Helena is, van wege zijne ligging op de vaart naar de Oost-Indiën, voor de Engelschen een militaire post van het grootste belang; ook ligt aldaar eene sterke bezetting, die, nevens de uit de Oost-Indiën komende schepen, welke het eiland aandoen, om zoo te spreken de eenige ondersteuning der inwoners uitmaakt. Vandaar zijn ook bijna alle huizen herbergen; alles wordt zeer duur betaald, en het geld des te spoediger verteerd, dewijl de reiziger, die zijnen zeetogt tot dusverre volbragt heeft, naar alles begeerig is. Ons middagmaal van heden, dood-eenvoudig toegereed, zal ons wel op eene guinje den man te staan komen, en een gelijke maatstaf geldt voor alle andere behoeften. Op druiven heb ik mij, terstond na onze aankomst, regt vergast;
maar, eerst toen het op betalen aankwam, bemerkte ik, dat elke tros mij op omtrent 40 sous, Fransche munt, te staan kwam. Het eiland levert alle soorten van boomvruchten op, en het is eene aangename verrassing, in den tuin der Compagnie, nevens de Aziatische, ook alle soorten van Europesche vruchten te zien tieren.
16 Maart. - Wij ligtten het anker, om onzen weg te vervolgen; ik vat echter den draad weder op van mijn verhaal van gisteren. De eenige merkwaardigheden, welke St. Helena oplevert, zijn de grafstede van bonaparte en het huis,

{==775==} {>>pagina-aanduiding<<}
dat hij be woond heeft. Met toestemming van den Gouverneur, en onder het geleide van een Engelsch Majoor, stegen heden morg en vroeg de passagiers van ons vaartuig te paard, om de bov engenoemde, omtrent zes mijlen van de stad verwijderde, grafplaats in oogenschouw te nemen. Om dezelve te bereiken, moet men eerst hooge bergen beklimmen, en dan weder in een' woesten afgrond nederdalen, in welks diepte zij zich bevindt. Dezelve bestaat uit een langwerpig, met een houten latwerk omgeven vierkant, in welks midden zich de grafzerk van napoleon bevindt. Deze is nagenoeg ruw, zonder eenig sieraad of opschrift. Zij is omringd van een ijzeren traliewerk. Eenige eiken, schoone treurwilgen, eene menigte in het wild opschietende bloemen, en eene bron van helder water, zetten aan dit tafereel een eenigzins romanesk voorkomen bij. In eene, voor den grafbewaker, een oud Engelsch invalide, opgeslagene hut van planken ligt een boek, in hetwelk ieder reiziger zijnen naam opteekent; terwijl de invalide, als in éénen adem, alles vertelt, wat tot het verblijf des Keizers op St. Helena betrekking heeft.
Van de grafste de begaven wij ons naar Longwood, op eene zeer hooge bergvl akte gelegen, en aan het geweld der stormwinden van alle kanten, onbeschut, blootgesteld. Napoleon's voormalig woonhuis is op het punt van in te storten, en wordt door eenen pachter der Compagnie bewoond, die het in eene stoeterij herschapen heeft. Zelfs het slaapvertrek des Keizers heeft hij in een' stal veranderd, en op de plaats, waar zijn bed gestaan heeft, ziet men een' hoop ruigte en vuilnis, die het licht geheel beneemt. Slechts weinige schreden van dit huis, hetwelk eene ellendige woonplaats voor eenen Exkeizer moet zijn geweest, is het nieuwe paleis, in hetwelk de gevangene zou verplaatst geworden zijn. Dit is een zeer schoon huis, in den smaak der groote Indische landhuizen. Er woont niemand in, dan een oud Serjant met zijne vrouw, die in een, tot bonaparte's kleedkamer bestemd, kabinet allerlei, ten profijte der armen, door de Dames van St. Helena vervaardigde, nette handwerkjes ten verkoop aanbieden. - Nadat wij alles bezigtigd hadden, vingen wij onzen terugtogt naar de stad aan. Onderweg ontmoetten wij een regement infanterij, 't welk zijne wapenoefeningen ging verrigten in het midden van het gebergte. Te Jamestown namen wij eenige verversching, en keerden ver-
{==776==} {>>pagina-aanduiding<<}
volgens, niet weinig in onzen schik, vierentwintig uren aan land te hebben kunnen doorbrengen, aan boord van de Nancy terug. - Van tijd tot tijd is op St. Helena alles leven en beweging; en bezwaarlijk zou men op de gansche wereld eene plek aantreffen, waar men zoo gereedelijk kan vernemen, hoe men van het eene eind des aardbols tot aan het andere zich bevindt.




Iets over de muzijk van den heer J.G. Bertelman, ter gelegenheid der viering van het halve eeuwfeest van Felix Meritis.

De onderstaande bijdrage, eigenlijk meer voor een Muzikaal Tijdschrift geschikt, zoude aan de Redactie der Vaderlandsche Letteroefeningen niet ter plaatsing gezonden zijn, wanneer zoodanig blad, waaraan werkelijk in onze dagen behoefte wordt gevoeld, bij ons bestond; en wenschelijk ware het, dat de taak, reeds door den verdienstelijken en der kunst te vroeg ontvallen' schröder steinmetz, te Groningen, lofwaardiger gedachtenisse, zoo uitmuntend aangevangen, weder door eene bekwame hand wierd opgevat. Het ontbreken van zoodanig voertuig, tot het verspreiden van mededeelingen in het gebied der Toonkunst, deed schrijver dezes toevlugt tot dit algemeen geacht Tijdschrift nemen, aan de plaatsing dezes opstels in het Mengelwerk niet twijfelende, daar de vermelding van hetgeen groot en edel in Nederland gevonden wordt steeds tot de kenmerkende eigenschappen van hetzelve behoort.

De viering van het vijftigjarig bestaan der Maatschappij, onder de zinspreuk: Felix Meritis, was eene in vele opzigten te belangrijke gebeurtenis, dan dat niet ieder, ook wien daartoe de gelegenheid ontbrak, gaarne deze plegtigheid wilde bijwonen. Schrijver dezes genoot dit voorregt op den 6den November j.l., en nog lang zullen de bij die gelegenheid ontvangene indrukken in aangenaam aandenken bij hem zijn. De Redevoering, door den geachten Dichter b. klijn, bz. bij die gelegenheid uitgesproken, stond in eene schoone overeenstemming met de Zangen, door den edelen Nederlandschen Bard w.h. warnsinck, bz. voor die feestviering gedicht; terwijl de Muzijk voor deze Zangen, door den ver-
{==777==} {>>pagina-aanduiding<<}
dienstelijken Nederlandschen Komponist j.g. bertelman, wien daartoe naauwelijks vier weken tijds vergund waren, vervaardigd, op alle de aanwezigen zulk een' diepen indruk maakte, dat wezenlijk het Feest dezer Maatschappij van Verdiensten tevens het feest der eindelijke erkenning der verdiensten van dezen, maar al te zeer miskenden, doch waarlijk grooten Nederlandschen Toondichter mogt heeten.
De eerste zang, of het aanvangkoor, stemde reeds de geheele ziel voor de feestviering, ja dit was de regte jubeltoon aangeheven. De tweede zang, het daarop volgende trio met koor, aan verdiensten gewijd, mogt regt verdienstelijk behandeld heeten, zoo als ook de geheele derde zang; en wien het mogelijk was, bij het koraal des vierden zangs koud te blijven, die zoude, als van alle muzikaal gevoel ontbloot, te beklagen zijn. Kortom, de zamensmelting en overeenstemming der muzijk met de dichtregelen, het onderling verband tusschen beiden, was zoo schoon, dat het geheel den Meester kenmerkte. Ook was de invloed van dit stuk reeds op de repetitiën zoo onmiskenbaar geweest, dat, van den aanvang tot het einde, zoo vokale als instrumentale uitvoerders met eene onverflaauwde geestdrift bezield waren. Het deed den kunstenaars en kunstliefhebbers goed, dezen, te lang op den achtergrond geplaatsten, grooten en tevens zoo nederigen man eindelijk weder zoo roemrijk te voorschijn te zien treden; en waarlijk, deze zangen bevestigen op nieuw zijnen roem. Voor de echte Muzijkkenners en beoefenaars, voor den eigenlijk gezegden muzikalen kring, behoefde hij deze bevestiging wel niet; maar ten aanzien van het grootere publiek, waarvan velen den man naauwelijks bij name kenden, was dit werkelijk behoefte.
Hoe het mogelijk is, dat deze Nederlander in Nederland zoo lang is voorbijgezien, en wel bij alle gelegenheden, ten zij bij zulke, waar men bij een ander niet te regt kon, is onverklaarbaar, daar, reeds vóór vele jaren, de groote Duitsche Geleerde en Hoogleeraar in de Akustiek, chladni, met zoo veel lof van hem gewaagd heeft. Doch wat behoef ik mij op de getuigenis van eenen vreemden te beroepen, daar zijne werken hem als den eenigen klassieken Nederlandschen Komponist van onze Eeuw hebben doen kennen. Om van zijne onderscheidene Instrumentaal - kompositiën, waaronder het overheerlijk kwartet voor vier waldhoorns eene roemvolle plaats bekleedt, niet eens te gewagen, zijn het

{==778==} {>>pagina-aanduiding<<}
zijne onderscheidene Cantates, als daar zijn, de Cantate bij de inwijding van het Muzijkgezelschap, Vriendschap aan Toonkunst verbonden, die op den dood van den verdienstelijken Js. kuyper, die bij het vijfentwintigjarig bestaan der Maatschappij tot Nut van 't Algemeen, zijne Zangen voor den Schouwburg, Hulde aan vondel getiteld, maar vooral zijn voortreffelijk Requiem, en zijne overschoone Muzijk-Mis, die zijnen roem onsterfelijk zullen maken. Alle deze werken dragen kenmerken van echte oorspronkelijkheid en diepe kennis, van het technische der kunst niet alleen, maar van het dichterlijke in de Toonkunst. Het zijn geene woorden, waarop muzikale klanken gezet zijn; maar de teksten derzelven maken met de muzijk één schoon geheel uit. Hoe kon dit ook anders van eenen man, die sulzer grondig bestudeerd heeft, die zich met de werken van vroegere en latere aesthetische Schrijvers vertrouwd heeft gemaakt, die in geen vak van kunst of wetenschap een volstrekte vreemdeling is; en, zoodanige vorming louter aan zichzelven te danken hebbende, heeft deze echt Nederlandsche Kunstenaar op nieuw bewezen, dat een werkzame geest, van tijd en lot onafhankelijk, zich boven miskenning door eigene kracht weet te verheffen.
De vreemdeling, deze slaauwe schets van zoo vele bekwaamheden lezende, zoude zich overtuigd houden, dat de bezitter derzelven, bij eene Natie als de onze, alom geroemd, geëerd, Lid van onderscheidene Genootschappen, en met eertitels als overladen moest zijn; en naauwelijks zoude hij het gelooven, wanneer men hem zeide. ‘De eenige, maar dan ook de beste titel, die deze man heeft, is die, van zonder eertitels groot te zijn.’ Hoe vaak ook miskend, voorbijgegaan, ja dikwerf grievend getroffen, heeft echter de edele man niet opgehouden, de kunst om haar eigenaardig schoon, zonder baatberekening, te beoefenen. De vordering van Toon- en Zangkunst, in ons Vaderland, heeft meer aan hem te danken, dan mogelijk iemand weet, daar reeds door hem, vóór achttien jaren, in bijzondere kringen, en ook op Scholen, het gezamenlijk onderwijs in den zang is ingevoerd; en menigeen heeft dáár vruchten geplukt, waar bertelman eigenlijk het zaad op den akker gestrooid had. Getuigt het met mij, leerlingen van den geachten en geliefden Meester! getuigt het, hoeveel wij bij onze opleiding in de kunst, ook voor de vorming en beschaving van onzen geest, aan

{==779==} {>>pagina-aanduiding<<}
hem te danken hebben! - De oorzaken te willen doorgronden, waarom zulk een man tot nu toe geen Lid van het Koninklijk Instituut van Kunsten en Wetenschappen is; waarom hij aan de Muzijk- en Zangschool beneden eenen vreemdeling is geplaatst, zoude voor het opregt Nederlandsch hart eene even onaangename taak zijn, als dit onderzoek veelligt niet tot eer van beide Instellingen zoude uitvallen; maar dit is zeker, dat bertelman er op verre na zoo veel niet bij heeft verloren, als beide Instellingen door zijne benoeming gewonnen zouden hebben: want schrijver dezes schroomt niet, er hier rondborstig voor uit te komen, dat bertelman, als Komponist, de eenige is, die Nederland, met gerustheid en zonder blozen, aan de groote vreemde Toondichters kan tegenoverstellen, en op wien te wijzen reeds alle smaling van buiten moet doen verstommen. Dan, laat ons hopen, dat het Feest der Maatschappij Felix Meritis, over het algemeen, de oogen voor ware verdiensten zal geopend hebben, en dat daardoor ook het geluk, voor zoo verre dit van uiterlijke omstandigheden afhangt, (want gelukkig door verdiensten is bertelman reeds lang geweest) zijn tot dusverre door miskenning dikwerf doornig pad moge beschijnen.
Kunstbevorderaars! Nederlanders! Nog is het, voor dezen onzen grooten Landgenoot, dag, waarop hij werken kan. Zorgen wij, dat, wanneer ook voor hem ééns de nacht komt, het grievend verwijt ons niet trefse, verdiensten in een nederig gewaad miskend te hebben, en met schaamte, maar dan te laat, te moeten belijden: ‘Deze schat was ons toevertrouwd; maar wij zijn onregtvaardige Rentmeesters geweest.’

a.t.

Amsterdam, Nov. 1827.

Merkel's wederwoord op pariset's bewering wegens den oorsprong van het balsemen der lijken bij de oude Egyptenaars. (*)

Ik heb, nog onlangs, elders mijn gevoelen ontwikkeld, dat de oorsprong van het balsemen hoogstwaarschijnlijk te zoeken zij in het Godsdienstgeloof der Egyptenaren, dat, zoodra het ligchaam tot stof wederkeerde, de ziel eene drieduizendjarige omzwerving in dierenligchamen aanving; het-
{==780==} {>>pagina-aanduiding<<}
welk men, door het ligchaam onvergankelijk te maken, waande te voorkomen. De Heer pariset koestert te dezen eene gansch verschillende meening. Daarlatende, wat hij verder ten bewijze derzelve aanvoert, zal ik alleen een paar woorden zeggen over de gronden, waarop hij het balsemen der lijken voor een' blooten maatregel van Policie houdt, dewijl hiermede al het overige staat of valt.
Gesteld, dat de Godsdienst den Egyptenaren vergund hebbe de lijken te vernietigen, maar dat hun het hout ter verbranding ontbrake: is het waarschijnlijk, zelfs mogelijk, dat zij, die zoo diep doordrongen in de kennis der Natuur, en tevens zoo groote Bouwkundigen waren, in de 2400 jaren, gedurende welke zij, volgens den Heer pariset, hunne dooden balsemden, niet het vermogen van den kalk, of van eenige andere zelfstandigheid, zouden gekend of ontdekt hebben, om dierlijke ligchamen spoedig te verteren; en dat zij niet gereedelijk dit korte middel, om de lijken weg te schaffen, de plaats van het zoo omslagtige en kostbare balsemen zouden hebben doen vervangen?
Aangenomen, dat zij hunne lijken, door begraving, aan de verrotting mogten overgeven: ware het niet veel gereeder, dan het balsemen, en het uitholen van ontzaggelijke Katakomben, dezelve naar de eigenste alomme nabijzijnde zandwoestijn te brengen, werwaarts zij de Mumiën tegen de overstrooming in veiligheid stelden? Ja, had niet, zelfs in de vlakte, eene eenvoudige burgerlijke verordening, dat men de graven zeer diep, dieper dan het water doordrong, moest delven, het gansche balsemen overbodig gemaakt? Een graf van 8 of 10 voet diepte ware naastdenkelijk toereikend geweest, naardien de Nijl, welverre van door deszelfs altijd gelijken en stillen vloed den grond uit te holen, dien jaarlijks door zijne slib verhoogt.
Eindelijk: gesteld, dat de eene of andere natuurlijke noodzakelijkheid de oude Egyptenaars tot het balsemen hunner dooden dwong; sluit zulks de waarschijnlijkheid buiten, dat men het volk door godsdienstige beweegredenen daartoe tevens aanspoorde? In Priesterstaten is men gewoon, alles aan iets dergelijks te verbinden; en dit is het, wat derzelver wetgeving in sommige opzigten zoo zacht, maar in schier alle andere zoo verderfelijk voor de verstandelijke ontwikkeling der volken maakt.
Kortom: alles bevestigt mij in het gevoelen, dat het balse-
{==781==} {>>pagina-aanduiding<<}
men der lijken in Egypte een onmiddellijk uitvloeisel was van het geloof aan de zielsverhuizing. De ligchamen moesten niet vergaan, opdat de zielen niet zouden omzwerven. Met het geloof aan het laatste nam ook het balsemen een einde.

De phanarioot.


	VII.
Mijnen vader, mijne moeder hebben zij in zee gesleurd, 
Hebben hunne heil'ge lijken op de straten als verscheurd; 
Mijne schoone zuster hebben ze in haar stil verblijf belaagd, 
Hebben haar, ter markt gedreven, als een koopwaar opgejaagd! 
Hoorde ik sinds de golven ruischen, 'twasmij, of een stem mij riep.... 
Ja! zij roepen mij, mijne ouders, uit het graf, zoo wijd en diep, 
Roepen wraak - en ik, ik slinger Turkenkoppen in den vloed, 
Tot verzoende wraak der golven grimmigheid bedaren doet. 
En wanneer het avondkoeltjen om mijn slapen zachtkens woei, 
Ach! het was mij 't bange zuchten van een maagd in wreede boei.... 
Ja! het zijn mijn zusters klagten, in den smaad der slavernij: 
‘Broeder! red uwe arme zuster, slaak haar kluister, maak haar vrij!’ - 
o! Dat ik een aadlaar ware, zwevend de aard' kon overzien, 
En met snelle, scherpe blikken land en steden mogt bespiên! 
'k Zou mijn zusters spoor niet missen, en haar uit des vijands hand 
Vrij in mijnen snavel voeren naar het vrije vaderland. 
 
Naar wilhelm müller. 
j.w. ijntema. 


Het nieuwjaar-wenschen door de prentömbrengers te Amsterdam.


Wat werd ik heden rijk! wat zijn de menschen goed! 
o Geest der Eeuw, wat vaart men snood u in 't gemoed! 
Wat keur van zegening (en waarlijk voor een prijsje) 
Zingt mij de Nachtwacht toe, op een oudbakken wijsje! 
 
Waar berg ik al den schat van welvaart, dien de prent 
Des Karremans alleen mij zoo gulhartig zendt? 
Mag slechts het tiendepart niet, als zijne asch, verstuiven, 
Dan ga ik, zonder fout, met rijke winsten schuiven. 

{==782==} {>>pagina-aanduiding<<}

Ook hij, die dagelijks van Vuilnis ons ontlast, 
Biedt geurige offers aan, en wenschen bij den tast: 
Gedijen zij, dan zal dit Jaar, voor twee zesthalven (*), 
Met ruimen overvloed de kwade jaren zalven. 
 
Hoe ijvrig zijn de Stadverlichters in de weer! 
Gewis, de magre tijd neemt eindlijk beter keer: 
Een Jaar, als olie vet, doet ons hun wensch aanschouwen; 
Men zingt dien op de wijs: Wilhelmus van Nassouwen. 
 
Zielroerend is de wensch van mijnen Kranteman: 
Hij wenscht, in ééns gezeid, alwat men wenschen kan. 
Och, mogt hij 't beter, dan zijn nieuwspapieren, weten, 
Waar t goede vaak niet waar, en 't waar' niet goed mag heeten! 
 
Waar vond ik 't einde, ging ik voort op dezen trant? 
Zoo vloeit de wensch uit de eene, en 't fooitje in de andre hand; 
En, daar het luttel kost, die wenschen te behalen, 
Neem ik mijn deel er van, en laat de rest verschalen. 
 
Maar, als ik nu dien hoop van wenschen regt betracht, 
Zoo kostelijk berijmd, zoo vol van geest en kracht, 
Dan komt het spreekwoord van Apelles mij te binnen, 
En, zoo ik wenschen moest, ik zou het dus verzinnen: 
 
Ware ik een Ratelwacht, ik wenschte, dat geen brand, 
Al te onbedacht, in Kerk en Staat werd voortgeplant; 
En dat geene inbraak ooit de Vrijheid dezer Landen, 
Geen diefstal die van elks geweten aan mogt randen. 
 
Stak ik de Lichten aan in 't magtig Amsterdam, 
Zoo wenschte ik, dat het Gas van Londen tot ons kwam; 
Doch met dat nieuwe licht ook ligtenis mogt dagen, 
Zoodat zij weêr den naam van Wereldstad kon dragen. 
 
Had mij het wrevlig lot tot Karreman bestemd, 
Geen vuilnis, waar' mijn wensch, dat rust en welvaart stremt, 
Dat huislijk heil verstoort, en Staten om kan keeren, 
Zou Neêrlands vrijen grond bezoedlen of onteeren. 
 
Als Kranteman, die Diplomaat van 't déjeuner, 
Deelde ik mijn' hartewensch aan Amstels burgers meê, 
Dat Texels lijst en Manifesten zonder ende 
De plaats verving van Grieksche en Spaansche en Fransche ellende. 

{==783==} {>>pagina-aanduiding<<}

En had ik op dien trant mijn beden uitgestort 
Voor 't heil des Algemeens, en kwam nog plaats te kort, 
Ik vulde die, met aan diverse soort van menschen, 
Wat in elks kraam hun dient, op deze wijs te wenschen: 


'k Wensch den Koning, die de wenschen 
Van ons allen gadeslaat, 
Staatsdienaars, die Hem gelijken, 
Kloek van zinnen, wijs van raad. 
 
'k Wensch den Predikers de blijdschap, 
Die het Hemelrijk vervult, 
Dan, wanneer één arme zondaar 
Zich bekeert van zijne schuld. 
 
'k Wensch den Schrijvren eerlijk harte, 
Goeden wil en kloek verstand, 
Om den Volksgeest wèl te leiden, 
Als het hun vertrouwde pand. 
 
'k Wensch den Dichter Godentoonen, 
Die hem Vaderland en Vorst, 
Vrijheid, Regt en Menschenwaarde 
Zingen doen uit reine borst. 
 
'k Wensch den Boekverkooper nering, 
Die hem, met een fier gemoed, 
Elk geschrift kan doen verzaken, 
Dat Verlichting blozen doet. 
 
'k Wensch den Advocaat processen, 
Rijk en zwaar van eer en goud; 
Om pro Deo hen te dienen, 
Wie men beide snood onthoudt. 
 
'k Wensch den Doctor immer vrede 
Met zichzelv' en 't menschdom, maar 
Vijandschap met d' Aartsverdelger 
En de Lamferdrager - schaar. 
 
'k Wensch d' Acteur een deel der schatten, 
Die hij vaak als Vorst verkwist; 
Opdat hij, in 's levens winter, 
Nimmer met de Goden twist'. 

{==784==} {>>pagina-aanduiding<<}

'k Wensch den Rentenier een schaartje, 
Taai van sneê en hard als glas; 
Maar, ten baat van nijvere Armen, 
Een gemoed zoo week als was. 
 
'k Wensch den luijen Bedelaren 
Een verblijf aan de Ommerschans, 
Waar elk loon naar werk kan vinden, 
En op eigen brood de kans. 
 
'k Wensch den Hoovling een paar schoenen, 
Stroef van zolen, om den trap 
Van het Hof niet af te glippen, 
En een ruggraat, altijd slap. 
 
'k Wensch den Griek - zoo leeft de Vrijheid, 
Juicht de Menschheid, dankt de Kerk - 
Vreê van binnen, kracht naar buiten, 
En zijn' beulen loon naar werk. 
 
'k Wensch den Turkenvriend een vrouwtje 
Met eene Onbepaalde Magt, 
Om een' voorsmaak hem te geven 
Van den Staat, waar hij naar smacht. 
 
'k Wensch den Spanjaard, 'k wensch den Franschman - 
Heeft hij 't niet aan ons verdiend - 
Ligtnis van Jezuitsche plagen, 
En, tot Vorst, een' Vrijheidsvriend. 
 
't Is geen hersenschimmig droombeeld, 
Dat dien wensch in mij verwekt: 
Nederlanders! eert uw' Koning, 
Die Euroop ten voorbeeld strekt! 



j.w. ijntema

1 Januarij, 1828.



(*) Over dit onderwerp sprak onlangs de Hooggel. Heer j.w. ermerins opzettelijk, in zijne inaugurele Oratie: de studio matheseos ad plurimorum hominum ingenium accommodato 1826. 4o.

(*) Wij vinden hier de ontzettende bijzonderheid opgeteekend, dat te Groningen, van 8 Junij tot 16 November, zijn geboren 435 en gestorven 2194 ielen!

(*) Zie over dezen espinoza en zijnen ambtgenoot, den Prins van evoli, hooft, Ned. Hist. IV B. bl. 145 (1656).

(†) Ook hooft verhaalt reeds den dood van Don carlos op deze wijze; Ned. Hist. V B. bl. 177 (1656). Zijn verhaal komt met dat van llorente in verscheidene stukken wèl overeen.

(*) Zie hooft, XII B., bl. 483-485 (1656).

(*) Men herinnere zich, dat de rede alleen tot Vrouwen en Meisjes gerigt is.

(*) Hoewel de Redacteur van dit Tijdschrift, opdat hethetzelve in geen Twistschrift ontaarde, geene Rubriek voor Antikritiek in hetzelve kan afzonderen, waarop de Recensent der Recensenten zoo zeer snoeft, heeft hij echter de plaatsing van dit woord niet willen afslaan, ten blijke dat hij van alle wederspraak geenszins afkeerig is. Het oordeel verblijve nu aan den onzijdigen Lezer!

(*) Zie het Iets over het oordeelen enz. in den Argus, IIde D., bl. 95 enz., vooral het laatste gedeelte van het stukje.

(*) Redacteur neemt de vrijheid, voor zichzelven, hierop aan te merken, dat Recensent zelf heeft doen blijken, geenszins blind te zijn voor de gebreken van den hier bedoelden Vaderlandschen Zanger; en dat eene Satyre, altijd als zoodanig te beschouwen, wel ginds en elders doel kan treffen, zonder daarom in haar geheel te worden gebillijkt.

(*) In het tweede stuk der Hulde heeft men van den Redenaar halbertsma Aanteekeningen te verwachten, welke wij ons vleijen, dat dit punt volkomenlijk zullen ophelderen. Inmiddels verwijzen wij den Lezer tot het stuk over Gysbert Japiks en deszelfs Gedichten, te vinden in de Taalkundige Bijdragen van wassenbergh, en bijzonder tot bl. 180 env. van St. I.

(*) Bedriegen wij ons niet, dan is De Lape Koer fen Gabe Skroor, drukt te Dimter, 1822, van denzelfden Vries; en, dit zoo zijnde, mag men zich te regt vleijen, dat deze Taalbeminnaars en Landgenooten op meerdere vruchten van zijnen luimigen geest en dichterlijke bekwaamheid onthalen zal.

(*) Hoe naauwkeurig de druk van dit werkje is nagegaan, laat zich opmaken uit de zeer enkele zinstorende fouten, ons bij herhaalde lezing voorgekomen. Deze zijn: Bl. 59, reg. 9, staat snijt, lees smijt. Bl. 62, reg. 2, besuwne, lees befuwne. Bl. 78, reg. 3 v.o. wetse, lees weitse. Aldaar, reg. 1 v.o. metse, lees meitse.

(*) De Redacteur, erkentelijk voor deze beoordeeling van eene bij hem hooggeachte hand, en hulde doende aan des stellers beginsels en bedoeling, vindt zich echter verpligt aan te merken, dat hij door het plaatsen dezer Recensie geenszins wil geacht worden iets te onttrekken aan hetgeen bevorens, ten aanzien van deze en gene ook hier behandelde punten, in dit Tijdschrift is gezegd.

(*) In den Griekschen zin is de titel juist en goed, als eene eigenaardige studenten-wijs of soort. Idyl is een wijsje, soortje, trantje. Zoo noemden theocritus en anderen hunne Herders-,
Visschers-, Land- en Water-zangen, bij verkleining van het woord wijs, trant of soort, met hetwelk pindarus zijne soort (Zangen of Lierzangen) genoemd had. Zie vossius, Instit. Poët. Lib. III. Cap. 12. § 2, scapulae Lexic. en anderen. Over den aard, de personen enz. der Idyllen zie men het Nieuw algemeen Magazijn, D. IV. St. 2. bl. 629, over theocritus en zijne Idyllen. Het is een eerste stukje, waarvan het tweede, zoo ver Rec. weet, nooit is verschenen.

(*) Volgens eene vrije navolging:

Dat ik voor 't laatst u aan mag zien, wanneer mijn sterfuurslaat! 
Dat mijne hand zich hechte aan u, als 't doodzweet daarop staat! 


(*) Hij zeide zelf in zijnen Don Juan (XIde Zang): ‘Buonaparte zag zijne geluksster tanen te Moskow; de mijne werd verduisterd door Don Juan; Falieri was voor mij de veldslag van Leipzig, en Caïn die van Waterloo.’ Zoo gevoelde hij zelf, dat deze voortbrengselen hem aan de kaak stelden.

(*) Jahrbücher der Theol. von schwarz, Januar 1826, S. 6c.

(*) Helaas! door 's mans kort daarna gevolgd overlijden.

Redact.

(*) Lijkrede op m. stuart, bl. 17.

(*) De Bijbel en het Menschelijke Leven, bl. 1 volgg.

(*) Herod. L.V.C. 92. 6. liv. L.I. dionys. halic. L. IV. C. 63.

(*) Hooft, VIII B. IIIde D. (Nieuwe Druk.) Van kampen, Nederl. Karakterkunde, Iste D. bl. 359, 360.

(*) Kemper zouden wij in de eerste plaats noemen; doch deze sprak meest altijd voor de vuist.

(*) Gij hebt er geen nood van, bilderdijk!

(*) Rot?..... Zeg je zoo, Heer bilderdijk? Dat komt misschien van den aardappel in uwen jongeren leeftijd!

(*) Adres aan borger!

(†) Als de man nu, bij geval, de publikatiën leest, om de rupsennesten uit te roeijen, dan besterft hij het misschien nog wel; want dit houdt hij zeker ook weêr voor eene Godterging!

(*) Instit. Interpr. N.T. P. I. Sect. II. Cap. IV. §§ 5 sqq.

(*) Quarterly Review, 1827, Junij, bl. 33.

(*) Zoo werd ons sijdschrift onlangs, in eene Courant met Meugel werken (!) uitgelucht op eene wijze, die in schier elken regel een' geheimen wrok verried, en daarom onzer verdere kennisneming te eenemaal onwaardig. Redact.

(*) Zie schiller's fraaije Verhandeling über naïve und sentimentalische Dichtung.

(*) Zie Mengelwerk, bl. 33, 34, vooral bl. 483-490.

(*) Wij hebben hier het oog op de gift van den Luitenant-Admiraal Ridder van kinsbergen, in eene plegtige Vergadering van het Zeeuwsch Genootschap met welgepaste hulde aan den grijzen naerebout uitgereikt, op den 16 Maart 1816; voorts op de bemoeijingen van het Goesche Departement der Maatschappij Tot Nut van 't Algemeen, in Sept. 1816 en in Dec. 1819, wanneer de Eerzerk voor den Overledenen opgerigt, en de Lofrede werd uitgesproken; om van den arbeid der Heeren a. loosjes en g.j. van den bosch, of de verdediging der verdienste van naerebout bij het loodsen van het schip Zuiderburg (waarover in ons Mengelwerk voor 1820 en 1821) niet te gewagen.

(†) Bij besluit van Z.M., onzen Koning, werd naerebout op 31 Oct. 1816 benoemd tot Broeder van de Orde van den Nederlandschen Leeuw, met de jaarlijksche toelage van f 200.

(*) Dat wij, dit schrijvende, ons de plaats van horatius, de. A.P. vs. 351-353, vertegenwoordigen, gevoelt elk Letterkundige. Maar dit belet ons niet, eene enkele, in het oog vallende, vergissing aan te wijzen, in de 18de Aanteek. schuilende, waar men leest, ‘dat het Schulpegat een eng vaarwater is ten oosten van Texel.’ Blijkbaar is hier eene schrijf- of drukfout, en het moet zijn: ten westen, of ten zuidwesten. Immers de geheele oostzijde van het Eiland bespoelt de Zuiderzee.

(*) Diodor. L.I.C. 45. cf. C. 50.

(†) Men denke aan de Hyksos of Herderkoningen, de afstammelingen van jakob, de legers van sanherib, nebukadnezar, kambyses, alexander, de Sarracenen (menigmaal), de Kurden, Turken enz.

(*) Deze proeven behelzen: 1o. dat, in den natuurlijken staat, van 1,000,000 kinderen, die geboren worden, er 85,685 vroeg of laat aan de kinderziekte zullen sterven, en dat de middelbare duur des levens is 3 9/10 jaren. 2o. Zoo deze ziekte over is, klimt de middelbare duur des levens der kinderen van 4 jaren tot 44 7/10 jaren. 3o. Zoo de vaccine algemeen werd, zou de middelbare duur des levens der kinderen, die geboren worden, van 28¾ jaren klimmen tot 32¼ jaren; zoodat de bevolking, die voor 1,000,000 geborenen niet hooger is dan 28,763,000, door de vaccine zoude klimmen tot 32,256,000. - Verder kan hierover worden nagezien de Annales des Sciences naturelles, T. VII, Mars 1826, p. 314.

(*) Het later inkomen van deze en gene Recensie, wier plaatsing geen uitstel gedoogde, is oorzaak van eene zeer verwarde rangschikking, welke den Redacteur niet geweten worde.

(*) Het geloof is uit het gehoor, enz. te Haarlem, 1826, bij de Wed. a. loosjes, pz. f :-25 c.; welk voortreffelijk werkje door molenaar's geschrijf nog meer in waarde moet rijzen.

(*) Ontvangen bilderdijk's longen meer sterkte, hoe luider hij uit de verte schreeuwt? - Moet hij dan naar de overzijde, om beter gehoord te worden in Amsterdam, Rotterdam en andere Hollandsche steden? Men hoort hem daar naauwelijks, nu hij te Haarlem is! Nemo mortalium omnibus horis sapit. - Wij hebben medelijden met den man, wiens grootste kwelgeest is de furor brevis. Dan kan hij ook niet altijd bij zinnen zijn.

(*) De nabijheid van Polanen bij Haarlem is hier van groote dienst.

(*) Considérations, T. II. p. 30, 31.

(†) - T. I. p. 214, 215.

(*) Wat men gebeuzeld heeft wegens de oorspronkelijke geestvermogens van den Stamvader des menschdoms, en derzelver krenking, in gevolge van den zoogenoemden zondenval, welke krenking vervolgens het deel van alle zijne nakomelingen zou geworden zijn, is louter Rabbinisch verdichtsel, geene opzettelijke wederlegging waardig. Deszelfs ongerijmdheid en valschheid kan, uit het geen wij verder zeggen, genoegzaam blijken.

(*) Zie ons Mengelwerk voor 1826. No. XV.

(*) De Lezer gelieve bestendig in het oog te houden, dat het napoleon is, die hier spreekt. - Vert.

(*) Toen niets bestond, sprak god: het zij! en alles was.

(*) Mijn vriend leuckart, uit Heidelberg, zond mij een afzonderlijk exemplaar van dit opstel uit geiger's Magazin. Ik oordeelde met de vertaling hiervan mijnen landgenooten geenen ondienst te zullen doen.

J.v.d.H.

(*) Bij de bijenteelt wachte men zich derhalve, eene dezer planten in de nabijheid der bijenkorven te hebben. Ik heb dikwerf, vooral in het noordelijk Duitschland, gezien, dat men de onderscheidene soorten van het geslacht Aconitum, waaronder ook Ac. Napellus en Lycoctonum waren, tot sieraad, in tuinen, en niet zelden in groot aantal, aankweekte. Eveneens merkte ik op, dat de bijen de bloesems dezer planten zeer gaarne bezoeken. Op deze wijze kan inderdaad de honig schadelijk worden, zonder dat men gewoonlijk de oorzaak daarvan te weten komt. L.

(†) In de meeste gewesten der aarde komen voorzeker hier en daar planten voor, die de genoemde nadeelige toevallen, welke niet zelden tot de hoogste razernij en woede klimmen, na derzelver gebruik meer of min voortbrengen. Ook andere in Europa groeijende planten leveren ons, behalve de reeds vermelde Aconiten, bewijzen daarvan. In Turkije, gelijk in het geheele Oosten en in andere plaatsen, zijn in dit opzigt de Opium en Hennep genoegzaam bekend. Van den laatsten is reeds de damp, die ontstaat, als men bladeren en zaden brandt of verwarmt, in staat zulke werkingen voort te brengen. Zulks was reeds aan de Ouden bekend. Dranken, in welke Lolium temulentum, Datura stramonium, Crambe maritima, Asarum Europaeum, Ledum palustre, Hyosciamus niger, Veratrum nigrum en anderen vervat zijn, verwekken, in eene zekere hoeveelheid genoten en genoegzaam met de genoemde gewassen voorzien, dikwerf de ontzettendste toevallen van woede, die dan eenen indirect asthenischen toestand ten gevolge heeft. Zoo brengt ook gmelin, in zijne Russische reize, (Theil III, S. 361) van Atropa Belladonna een voorbeeld bij, dat een soldaat, nadat hij 15 grein daarvan, onder wijn gemengd, gedronken had, geheel razend werd. De zoogenaamde Vliegen-champignon, Agaricus muscarius L., die in Europa zoo wel als in Azië voorkomt, behoort
hier mede toe. Het is bekend, dat de meeste Noord-Aziatische volken, zoo als de Tungusen, Samojeden, Jakuten, Jukagiren, Kamschadalen, Tschuktschen, Oost-Jaken en meer anderen, een' zeer geliefkoosden drank daarvan bereiden, welke bij hen de verschrikkelijkste toevallen, vertrekkingen, woede en razernij, voortbrengt, en wiens werking zoo aanmerkelijk is, dat zelfs de urin, die na het drinken van dit mengsel is afgescheiden, door anderen, om zich een' roes te verschaffen, gedronken wordt. Zoo drinken, volgens georgi, de Jukagirische zoo wel als de Tungusisch-lamutische Schamanen, vóór hunne ingevingen en vertrekkingen, een goed slokje van zulke urin. Deswege vergelijke men b.v. j.g. georgi's Beschreibug alle Nationen des Russischen Reichs, Leipzig 1783. 4. B. II. S. 329; verder B. I. S. 78 en o.a.p., krascheninnikow's Beschreibung des Landes Kamtschatka, Duitsche vertaling, 2de druk, Lemgo 1789. 4. S. 250 enz. L.

(*) Hiertegen strijdt een berigt van lichtenstädt, in hecker's Ann. Aug. 1826, die daar van eene bijenpest spreekt, door vergiftigen honig medegedeeld, welke zich door den reuk van piszuur nderscheidde. - Redact.

(*) De plaatsing van dit stukje heeft eene vertraging geleden, voor welke de Redacteur gaarne en welmeenend verschooning vraagt.

(*) Een fraaije en lange Latijnsche brief van hem aan daniel, over een godgeleerd onderwerp, is, onder de opgemelde papieren, voorhanden.

(*) Men zie daarvan brandt, II.430, 431, wiens orzeker berigt uit dat van onzen daniel tot zekerheid gebragt en toegelicht kan worden.

(*) Janus gruterus was, te dezen tijde, aan de Vriesche Hoogeschool beroepen; doch zijn beroep had geen gevolg.

(*) Schrijver der overige ons van dat Eiland toegezondene stukjes; zie Mengelwerk voor 1819. Caraccas; 1822. het Feest van den Kalkoven op Curaçao; 1823. de mislukte Expeditie tegen Portorico; 1824. de Zeeslag bij Alta-Gracia; het Bezoek op Aruba en Bonaire, enz.

(*) Het verkleiningswoord van dascha.

(*) Gedaan bij de Departementen Hardinxveld en Gouda der Maatschappij: tot nut van 't algemeen, 17 en 29 Nov. 1825 en 1826.

(*) Ganganelli. Uitgelezene Gedachten van Paus clemens XIV, 2de druk, bladz. 179, 180.

(†) Bl. 181.

(*) In Amsterdam zal men zich dergelijk bevel van het jaar 1811 nog wel herinneren.

(*) Bl. 160, 161.

(*) Ganganelli. bl. 176.

(*) Er werden in de Bastille meer dan 6000 exemplaren van dit werk gevonden, door de Policie opgehaald.

(*) Zie ons Mengelwerk voor 1826, bl. 18, met bijgevoegd Plaatje.

(*) Men zie Rom. XI:36, 1 Cor. VIII:6, Col. I:16.

(*) Op deze naauwkeurigheid in de behandeling hebben wij ons in dezen alomme bevlijtigd. Geene bijzonderheden zijn door ons vermeld, waarvoor wij niet het bewijs vonden in 's mans schriften, brieven aan brandt, en bij zijne tijdgenooten, de voornaamste bronnen, waar wij ons, bij het opmaken zijner geschiedenis en verdiensten, van bediend hebben; daar, voor zoo verre wij althans weten, met uitzondering van hetgene hieromtrent in onze Letterkundige Geschiedenissen, uit den aard der zake slechts kort,
voorkomt, het zeggen des Heeren de vries, in zijne Geschiedenis der Nederduitsche Dichtkunde, Deel I, bl. 250, nog waar is: ‘Het ontbreekt ons aan eene Levensbeschrijving van dezen eerwaardigen Dichter.’ - Kortheidshalve verwijzen wij slechts nu en dan naar eenig werk; waar wij zulks niet deden, en evenwel hier en daar vollenhove's of anderer eigene woorden aanvoerden, dit doorgaans door eene andere letter uitdrukkende.

(*) Brieven van vernaemde Mannen aen geeraert brandt, achter diens Leven door j. de haes, uitgegeven door jakob spex, bl. 142, 3.

(*) Moonen's Poëzij, bl. 858.

(*) Zie zijn berigt aen den Lezer, vóór brandt's Leven

(*) Brieven aen g. brandt, bl. 158.

(†) Br. bl. 164.

(‡) Br. bl. 196.

(§) Br. bl. 206.

(*) Br. bl. 174, 5.

(†) Zie dezen in sluiter's Werken.

(‡) Br. bl. 173.

(§) Br. bl. 160.

(*) Br. bl. 187.

(†) Br. bl. 208.

(*) Zie Afscheit te Zwolle.

(†) Br. bl. 122.

(*) Br. bl. 157.

(*) Br. bl. 200, 1.

(†) Br. bl. 234.

(‡) Brandt's Leven, bl. 49.

(§) In zijn Leven van antonides, vóór diens Gedichten.

(*) Zie de Aenspraek tot den Nederd. Lezer van hoogstraten vóór zijne Geslachtlijst der Z.N.

(†) Zie den brief van vollenhove aan hoogstraten vóór des latsten Geslachtlijst.

(‡) Zie de Inleiding vóór bilderdijk's Verhandeling over de Geslachten der Naamw., 2de druk, bl. 6.

(*) Zie Leven van rotgans, vóór diens Poëzij.

(*) Zie Geschied. der Ned. Letterkunde, bl. 217.

(*) Zie Geschied. der Nederd. Dichtk., Deel. I, bl. 250.

(*) Hetzelfde had plaats in verscheidene Italiaansche Staten, met name in het Koningrijk Napels. De Regters hadden de magt, de straf der galeijen in die van den krijgsdienst te veranderen; en vijftien jaren, doorgebragt onder 's Konings vanen, stonden gelijk met tien jaren in de Baguo's, waarvan de grootste en meestbevolkte stoot aan het vorstelijk paleis, en geplaatst is onder de oogen zijner Sictliaansche Majesteit!

(*) Elders lazen wij sedert: ‘De Hertog van york heeft ongeveer 300,000 P. St. schuld nagelaten, welke de Koning heeft overgenomen, om het nadeelig slot der nalatenschap uit zijne eigene kas te voldoen.’

(*) Het door den Heer rabaut le jeune, broeder eens Protestantschen Geestelijken van dien naam, uitgegeven belangrijke Annuaire ou répertoire ecclésiastique à l'usage des églises réformées et protestantes de l'empire Français van het jaar 1807 (zijnde het laatste, hetwelk in druk verschenen is) bevat het navolgend overzigt. In het voormalig Frankrijk rekende men 78 Hervormde en 63 Lutersche, in de nieuwe Departementen 49 Hervormde en 63 Lutersche kerken. De verhouding der Predikanten verdient opmerking. Eerstgemelde 78 kerken werden door 171 Leeraren bediend, en ongeveer 50 plaatsen waren onbezet. In de nieuwe Departementen hadden de 49 Hervormde kerken 430, de Lutersche 521 Predikanten.

(*) Men vindt hetzelve, gelijk mede alle verdere, het Protestantsch religiewezen betressende, besluiten en bewijsstukken, in het zoo even aangehaalde Annuaire.

(*) Een omstandig verhaal wegens het aldaar plaats gehad hebbende vindt men, onder anderen, in een Engelsch werk, getiteld: History of the persecutions endured by the Protestants of the south of France and more especially of the Department of the Gurd, during the years 1814, 1815, 1816 etc. by m. wilks. London, 1821. 2 Vol. 8o. - Vert.

(*) Zie vollenhove's Brief aan rotgans, in diens Poëzij, bl. 294.

(†) Br. bl. 150.

(‡) Vollenhove's Poëzij, bl. 468.

(*) Vollenhove's Poëzij, bl. 475.

(†) Zie Brief aan rotgans, reeds genoemd.

(‡) Vollenhove's Poëzij, bl. 307.

(*) Zie Staatk. Nederl. Art. schele.

(†) Vollenhove's Poëzij, bl. 239 enz.

(*) Zie het: aen den Lezer van spex, vóór den Kruistromf.

(†) In zijn Leven van rotgans, vóór diens Poëzij.

(‡) Zie halma, t.a.p.

(§) Brandt, bl. 187.

(*) T.a.p., D. I. bl. 252.

(*) Zie Leven van poot, vóór het IIIde Deel zijner Gedichten, bl. 56. Aan welken bevalligen Nederlandschen Dichter mede regtmatige hulde is toegebragt in het Mengelwerk van dit Tijdschrift voor 1820, No. XIII, XIV en XV.

(*) Zie ons Mengelwerk van No. III.

(*) Eene bijgevoegde aanteekening van den Redacteur der Sentinelle geeft eenen wenk, die doet vermoeden, dat deze vlieger voorbedachtelijk werd
opgelaten, om den broeders Missionarissen eenen trek te spelen, die dan ook, deze onderstelling gegrond zijnde, meesterlijk is gelukt. - Vert.

(*) In het jaar zijner terugkomst uit Egypte gaf pugnet een werk uit, hetwelk den titel droeg van Mémoire sur les Fièvres pestilentielles et insidieuses du Levant, avec un Aperçu physique et médical du Saïd, te Lyon, bij reymon, en te Parijs, bij de Wed. périsse. Eene plaat in quarto-formaat, ontworpen en gekleurd volgens Egyptische gedenkstukken, heeft de algemeene verwondering opgewekt; zij stelt voor, de geboorte der eerste menschen uit de aarde, door de zon vruchtbaar gemaakt.

(*) In het Iste No. van dit Tijdschrift voor het loopend jaar, Mengelwerk, bl. 9 tot 13.

(*) Gehouden, Dec. 1826, in eene openlijke Vergadering van de Afdeeling van het Nederlandsch Genootschap tot zedelijke verbetering der Gevangenen, gevestigd te Winschoten.

(*) Tot het opdoen van deze ondervinding stelden mij mijne ambtsbetrekkingen, als Officier van Justitie, in staat.

(*) Ik moet hier echter aanmerken, dat een groot gedeelte van den aanzienlijken stand, welke meer kennis en
doorzigt bezit, hierop eene uitzondering schijnt te maken, zoo als zulks ook bleek in het allergunstigst onthaal, hetwelk Z.M. Korvet de Pallas, in 1825, in de havens van Noord-Amerika genoot, en de groote eerbewijzingen, welke men overal den Overste rijke en zijnen Staf aandeed.

(†) Deze Atlas bestaat uit twee deelen in folio, is te Philadelphia in 1821 en 22 gedrukt, en kost 40 daalders, dus 100 guldens Ned. Om zich van deszelfs ongemeene naauwkeurigheid te overtuigen, behoeft men slechts de kaart van Nederland voor zich te nemen, waar de namen verkeerd gespeld en de 17 provinciën verdeeld zijn als honderd jaren te voren; waar de Rhijn, die door
Holland gaat, veel breeder is dan te Manheim en Coblentz, en nog breeder wordt, als dezelve te Katwijk in zee stort!

(*) Deze washington irving komt in zijn werk: Schetsen en Portretten in Engeland en Amerika, weder onder een' vreemden naam voor, namelijk geoffrey crayon; welk werk, met eene aanbeveling van den Nederlandschen Vertaler, in 1823 bij steenbergen van goor is uitgegeven.

(*) De stoombooten zijn in Noord-Amerika thans zoo algemeen, dat dezelve gebruikt worden, om van de eene zijden der rivier naar de andere te varen, waar ten minste de passage sterk is, als van New-Yorck naar Hoboken, van New-Yorck naar Broekland, op Long-Island, enz.; waar de overvaart minder is, gebruikt men paardenbooten, waarop vier of meer paarden meenen zeer hard te loopen, maar ondertusschen op dezelfde plaats staan blijven, en slechts een' lossen bodem onder zich wegtrappen, welke eene eenvoudige Machinerij aan den gang helpt, die door twee schepraden de met vele wagens en paarden beladene boot voortstuwen.

(*) Ik hoop in dit Tijdschrift een breedvoeriger verslag van deze Sekte te geven, welke zelfs in Noord-Amerika niet algemeen gekend is en verschillend beoordeeld wordt.

(*) Wij laten den Lezer, of liever
scott zelven, de oplossing der volstrekte onbestaanbaarheid over van deze verklaring met die, welke wij opnamen hier boven, No. I, bl. 42, (zoo beide echt zijn) en zullen eerlang nog iets te dezer zake in ons Mengelwerk mededeelen. - Redact.

(*) Van bilderdijk is ons dit stelliger bekend. Om het even: men ziet uit deze, ons als waar medegedeelde, Anekdote, welk eene partij kinderlijke ondeugd zelve weet te trekken van eene even ongerijmde als bespottelijke bewering, welke, in ons gezegend Vaderland, Armoede en Eerlijkheid onvereenigbaar moet maken! - Redact.

(*) Over de beftanddeelen van het zwavelwater te Bentheim, en over de geneeskracht van hetzelve, vindt men een breedvoerig verslag in de Plaatselijke en Geneeskundige Beschrijving van het Bad te Bentheim, door m.w. plagge, welke, uit het Hoogduitsch vertaald, bij de Gebroeders van arum, te Amsterdam, het licht gezien heeft.

(*) Eene hiernevens gevoegde gebijzonderde opgave wegens Ierland doet zien, dat aldaar, op eene bevolking van 9,801,737 zielen, 3,837,317, en dus een derde deel, thans zonder werk zich bevindt, en, gevolgelijk, leeft van de milddadigheid der overige twee derden, of - van roof!

(*) Met vergunning van den Dichter geplaatst; zijnde hetzelve, ten voordeele van de Noodlijdenden ten gevolge der onlangs geheerscht hebbende Ziekte in ons Vaderland, mede afzonderlijk te bekomen bij den Boekhandelaar j. de lange, te Deventer, à 30 cents.

(*) Eigen, geliefkoosd woord van den Ontslapenen.

(*) Gedaan in de Zwolsche Afdeeling van de Maatschappij Tot Nut van 't Algemeen, den 6 December 1826.

(*) Wagenaar, Vaderl. Historie, D. V. bl. 217.

(†) Chrysostomus, Lofrede op de Martelaressen bernice en prodoca; en eusebius, Kerkel. Gesch. B. VIII. H. VII.

(*) Plutarchus, in het Leven van antonius.

(*) Paulus, 1 Kor. III:16, 17.

(†) Cicero, Tusc. Quaest. II. 27.

(*) De Officiis, I. 31.

(†) Seneca, de Ira, C. 15.

(*) Vergel. Mengelwerk van dit Tijdschrift, Oct. 1825. bl. 620.

(*) Zie Hulde aan de nagedachtenis van wattier-ziesenis, door m. westerman, bij deze plegtigheid uitgesproken, en, met antorisatie van het Bestuur des Schouwburgs, uitgegeven bij m. westerman en c. van hulst te Amsterdam.

(*) Men leze hierover den Brief van de Leden van het Amsterdamsch Tooneel, in het Advertentieblad van 12 Mei 1827.

(†) Lofrede op j.c. wattier, enz. Amst. bij de gebrs. diederichs.

(‡) Op verre na, echter, niet altijd. Uit eene verzameling van fac simile's, onlangs te Parijs uitgegeven, ontleenden wij het volgende biljet van de vermaarde clairon aan den toenmaligen Minister van Binnenlandsche Zaken, chaptal:

‘Burger Minister! - Sinds eene maand zoek ik te vergeefs een' beschermer, om mij tot u te doen naderen; maar, zoo het waar zij, dat de menschelijkheid u dierbaar is, is 't aan u alleen, dat ik mij heb te wenden. Negenenzeventig jaren oud, met ligchaamszwakheden beladen, op het punt van het noodige te ontberen, beroemd weleer van wege eenige talenten, wacht ik aan uwe deur, dat ge mij met een oogenblik gehoors gelieft te verwaardigen. - Clairon.’ De Minister schreef aan den voet van dit biljet: ‘Goed voor 2000 francs, op zigt te voldoen. - Chaptal.’ Zulk eene vernedering heeft onze wattier nimmer behoeven te dulden. Redact.

(*) Mejufvrouw muller, geb. westerman.

(*) Zie dit Mengelwerk voor 1821. No. II. Wij meenden eenen achtingwaardigen Grijsaard het genoegen niet te mogen onthouden, ook aan dit regt vaderlandsch dichtstukje eene plaats te zien ingeruimd. - Redact.

(*) Zoo lang deze clausule eene conditio sine quâ non blijft uitmaken, protesteren wij, in naam onzer Stadgenooten, voorshands wel degelijk tegen dezen raad. - Redact.

(*) Verzocht geworden zijnde, dezen brief, te gelijk met het antwoord, in het Mengelwerk der Vaderlandsche Letteroefeningen te doen plaatsen, heb ik het daarvoor gehouden, dat dit veilig geschieden kon, zonder dat het noodig was, met den Heere stolker in nadere briefwisseling te treden. Wij hebben beiden onze gevoelens, vertrouw ik, duidelijk genoeg gezegd, en brengen nu onze aanmerkingen voor de regtbank van taal- en uitlegkundigen, aan welke de beoordeeling der verschillen, welke er tusschen ons nog blijven bestaan, gerustelijk kan worden overgelaten.

van hengel.

(*) Uitgesproken in felix meritis, op den 29sten Maart 1827.

(*) In 1815 bedroeg de bevolking alhier 42,301, en op primo Januarij 1827 49,167 zielen: zoodat dezelve in dat tijdsverloop met 6,866 zielen vermeerderd is.

(*) Men zie verder het voorwerk van de Nederlandsche vertaling van Walladmor.

(*) Wij zouden dit stukje ter zijde hebben mogen leggen, omdat het ons niet portvrij geworden is; doch, om onze onzijdigheid te toonen, geven wij het plaats, gelijk wij ook doen willen aan het antwoord, hetwelk de Schrijver, tegen wien het gerigt is, daarop noodig mogt achten. Doch tot verdere geschilvoering kunnen wij ons Maandwerk niet leenen.

De Redactie.

(†) Zie het Mengelwerk dezes Tijdschrists voor 1826. No. XII.

(*) In den zin van niet-Grieken.

(*) Hippocrates Magazijn, IIIde Deel, bl. 194.

(*) In 1813 werd, ten behoeve der Nederduitsche Diakonie-armen, in de kerken en aan de huizen gekollekteerd de som van f 21679-:, en in 1826 f 30331-:; de winterïnschrijvingen beliepen in 1811 f 7345-:, en in 18.6 circa f 11500. Opmerkelijk is het, dat in 1813 dezelve tot f 12002-: klommen; waaruit men ziet, hoe zeer, ondanks de uitputting der inwoners, de dankbaatheid voor de jongste uitredding de gemoederen tot de uitoefening van ruimere weldadigheid dan te voren had gestemd.

(*) In Mei 1813 bestond het Departement uit 297 leden, en in Mei 1827 uit 482; de Maatschappij van Natuur- en Letterkunde telde, in 1813, 170 leden, thans telt het er 320.

(*) Op den 26 Februarij bedroeg de tot dat einde aan de huizen gedane kollekte f 70, 974-:; door bijzondere, daarna nog ingekomene, gisten klom die reeds aanzienlijke som tot f 108, 718-:

(*) Het gansche Erie-kanaal heeft 83 sluizen, en een verval van 662 voet waters; dus 112 voeten meer, dan het meer Erie boven de Hudson-rivier ligt. De reden daarvan is toe te schrijven aan plaatselijke omstandigheden, die het noodzakelijk maken, het kanaal naar beneden te leiden.

(*) Capsalis was een van de aanzienlijken der stad, die, hardnekkig geweigerd hebbende met het garnizoen te vertrekken, eene menigte vrouwen en kinderen naar het magazijn geleidde, en tot hen zeide: ‘Komt herwaarts, en weest gerust; ik zelf zal er den brand in steken.’

(*) Bijaldien de overbrenging van eenige der vrijheidlievende dichtstukjes van den Grieken-vriend wilhelm muller den lezer welgevallig zij, gelieve hij dat, getiteld: De laatste Griek, (zie Meng. No. X) als I. aan te merken.

(*) Cornelius nepos, in Epaminonda, 3.

(*) Hist. Graec. L. VII. p. 505. (Leunclavii.)

(*) Diodorus siculus, L. XV. C. 74.

(†) L'Hermite en Province, T. VIII. p. 35, 36: ‘Les Hollandais ont élévé un superbe monument à ruyter vaincu, et les Français ont refufé un sépulcre honorable au vainqueur de ruyter.’ NB. Duquesne was Protestant, en leefde onder lodewijk XIV.

(*) Brandt, de ruiter, bl. 983, 984.

(*) Wat sterk uitgedrukt; schoon er waarheid ten grondslag ligt. Redact.

(*) Althans, den Hemel zij dank! zeker niet bij Parijs!...

(†) Niet eenige, Monsieur le Français! maar éénen. - Ach, dat wij in het overige van het tafereel u eveneens konden logenstraffen!

(*) Uitgesproken, ter gelegenheid van de uitdeeling der eereprijzen, in het Teekengenootschap, onder de zinspreuk: hierdoor tot hooger, te Rotterdam, op den 7den van Grasmaand, 1827.

(*) J. a. bakker, Verhandeling over het Ideaal, te vinden in de Werken der Holl. Maatsch. van fr. K. en W., D. VII, bl. 99.

(*) De Fransche Dichter le mierre vermeldt, in zijn gedicht la Peinture, op eene waardige wijze, den lof van dezen onzen verdienstelijken Schilder. Zie zijn werkje, p. 94 env. Amst. 1770.

(*) Zie Betrachtingen over de waarde van correggio's werken, door a.r. mengs, te vinden in de Bijdragen door feith en kantelaar, 8vo. uitgave, bl. 268.

(*) Du bos, Aanmerkingen over de Poëzij en Schilderkunst, vert. door zweerts, D. II, bl. 74.

(*) Besluit van Z.M. van den 25 Maart 1827.

(*) De Heeren van eynden en van der willigen hebben de namen dier verdienstelijke mannen met lof vermeld. Zie Gesch. der Vad. Schilderk. D. III, bl. 495.

(*) Zie van eynden en v.d. willigen, D. III, bl. 226.

(†) Met eenige verandering zijn de volgende merkwaardige woorden uitgesproken door den Baron de stassart, in eene der zittingen van de
Staten Generaal. Zie Staatscourant van 26 December, 1826.

(*) Kamphuizen.

(*) Om zich een denkbeeld te vormen van den prijs, waarvoor in de Vereenigde Staten de voortbrengselen des lands verkocht worden, behoef ik hier slechts aan te halen, dat de Amerikaansche kooplieden op dit eiland (Curaçao) eens aangeboden hebben, om meel, spek, vleesch, houtwaren enz. voor dien prijs te leveren, als betaald wordt voor de vracht dier goederen uit Nederland.

(*) In No. IV en VI van het Mengelwerk dezer letteroefeningen voor het loopend jaar.

(*) Joan. XV:24.

(†) Joan. X:37, 38.

(‡) Joan. V:36.

(§) Joan. III:2. IX:33.

(*) Z. Evang. van lukas, H. XXIV.

(*) Ps. XVI:10. Hand. II:27.

(*) Rom. I:4.

(*) Joan. XII:32.

(*) Een dweeper overdrijft alles. Chateaubriand zegt. 60 mijlen ver.

(*) Het is jammer, dat deze beroemde man geene slesch met water uit den Niagara-val heeft medegebragt; daar zoude de zoon van napoleon geschikt mede kunnen gedoopt geworden zijn.

(*) Ach neen! voorzeker wel aan alle kanten mag zulks voor barbaarsch gehouden worden, en den mensch, den gemoedelijken Christen vooral, onwaardig. Redacteur mag het lijden, dat onvevoeligen en onnadenkenden, met een' medelijdenden glimlach, hem voor een' sentimentelen dweeper verklaren; hij aarzelt daarom geenszins, dit wreedaardig misbruiken van 's menschen heerschappij over het dierenrijk zonde te noemen. Alsof het niet genoeg ware, dat de mensch den zangvogel, wien de Schepper het ruim der hemelen tot eene vrij- en lustplaats schonk, van zijne vrijheid beroeft, en in een' engen kerker, te zijnen vermake, inspert! En alsof hij de gewijde uitspraak: Gij gaat vele muschkens te boven, op zulk eene barbaarsche wijze vermogt te staven!

(*) De Hoogly (Hougly) is de westelijke, zich weder in twee takken verdeelende arm van den Ganges. Aan de oostzijde dezer twee armen, en wel aan den oostelijken oever van denzelven, is het prachtige Calcutta gebouwd.

(*) Uit Berlijn wordt, Julij 1827, het navolgende, betrekkelijk deze kunst, gemeld: ‘In den tuin van het kasteel Monbijou worden, sedert eenige dagen, de Glasschilderingen ten toon gesteld, welke de Prinsen en Prinsessen van het Koninklijk Huis voor het herstelde Mariënburger slot hebben doen vervaardigen. De teekeningen zijn grootdeels van den schilder kolbe; de glasschildering is het werk van muller. Wij zagen op deze vensterglazen alles, wat men met olieverw vermag te schilderen; uitgewerkte landschappen, fakkellicht, maneschijn en alle
mogelijke lichteffekten, de veelvuldigste kleurschakéringen, eikenboomen, waarvan elk blad zich van het andere onderscheidt, enz. Maar dat doorzigtige, die gloed, die reinheid, die sterk uitkomende kleurenpracht, die lange gewaden, die rustig daarstaande gestalten, kortom alles, wat aan het eigenlijk karakter van dit gebied der kunst past, vonden wij hier geheel en al verwaarloosd. In sommige beelden vertoont zich nagenoeg niets dan grijs, morsig geel, bruin enz., maar noch blaauw, noch rood, noch glinsterend groen; de schaduwen zijn alle grijs en ondoorschijnend, de lichten dikwijls als geslepen, het geel slechts hier en daar goudkleurig, de meeste kleuren dof, en alleen het vrij schaars gebruikte blaauw lichtend. Tot onderwerp zijn gekozen de hoofdtrekken uit de geschiedenis van de Orde der Duitsche Ridders; een onderwerp, dat, van wege de vele grijze helmen, pantsers enz., zich reeds van voren als hoogst ongunstig kenmerkt.’

In een ander schrijven uit Geneve, van gelijken datum, vinden wij, wegens de gebroeders müller, te Bern, (al of niet dezelsde, als de straks genoemde, bleef ons onbekend) vermeld: ‘dat derzelver aroeid voortreffelijk is, ja met dien der Middeleeuwen volkomen kan wedijveren; - dat de stukken glas aanmerkelijk grooter zijn; - dat echter hunne kunst geenszins de aloude kunst is, waarbij de kleuren het glas zelve doordringen, en als 't ware een bestanddeel van hetzelve worden; terwijl hunne kleuren alleen op de oppervlakte hechten, onbegrijpelijk dun, en alzoo eene soort van email zijn; - dat zij met dat al onafscheidelijk met het glas verbonden, en waarschijnlijk even duurzaam als die der Ouden zijn; - dat de prijs van hun werk geweldig hoog komt te staan; zoodat één gewoon kerkvenster 1600 louisd'or, en tien zulke vensters wel zoo veel kosten zouden, dat men er tegenwoordig een knap kerkje voor zou kunnen bouwen; terwijl de aloude glasschildering daarentegen zeer goedkoop was,’ enz. Redact.

(*) Bij gelegenheid der ontdekking, dat hun land en de door hen bebouwde grond aan den Staat van Nieuw-York verkocht waren, door de kuiperij, gelijk hij zich verzekerd hield, van zekere blanke menschen. (De tranen vloten uit zijne oogen, en die van allen, die hem in den Raad hoorden, terwijl hij sprak.)

(†) Het Oosten.

(*) Hij was blind, en bijkans honderd jaren oud, toen hij deze Aanspraak hield.

(†) Het Westen.

(‡) Strijdmes, bij de Indianen in den oorlog gebruikelijk.

(*) De Heer jenkins, Zendeling, Leeraar bij de Oneida's.

(*) De Turksche vaste, die eene maand duurt.

(†) De ramazam valt soms in de langste dagen; en dan is het gebod, dat het vasten van zonneopgang tot zonneöndergang voorschrijft, veel harder, dan gewoonlijk.

(*) Ongeloovigen, de Christenen.

(†) Christen-vorsten.

(*) Christen-onderdanen, de Grieken.

(*) Vaders.

(†) De verdrukte Christenen mogen niet anders dan donkere kleuren gebruiken. Groen is den Turken zelfs verboden, zoo zij geene Emirs zijn.

(*) Zie ons Mengelwerk, No. XV.

(*) Om den wille van het rijm verschoone men hier de oude benaming van onze herdoopts munt!

