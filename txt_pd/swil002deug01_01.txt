 
   
	  
		 
		  Deugden-boekje 
		  J.H. Swildens 
		 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1073 A 6 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een
			 diplomatische weergave van Deugden-boekje van J.H. Swildens
			 uit 1813. 
		    
		  REDACTIONELE INGREPEN 
		  p. 9: opperheer → opperheer.; ‘als aan hunnen opperheer.’ 
		  p. 42: bewuatheid → bewustheid; ‘Eene gemoedelijke bewustheid bij
			 den redelijken mensch’. 
		  p. 64: eu → en; ‘zijn goddelijk licht alle menschelijk redelicht kan
			 verdonkeren, en’. 
		    
		  Bij de omzetting van het oorspronkelijke tekstverwerkingsbestand
			 naar deze publicatie in de dbnl is een aantal delen van de tekst niet
			 overgenomen. Hieronder volgen de tekstgedeelten die wel in het origineel
			 voorkomen maar hier uit de lopende tekst zijn weggelaten. Ook de blanco pagina
			 (p. 80) is niet opgenomen in de lopende tekst. 
		    
		  [pagina ongenummerd (p. I)] 
		  Deugden-boekje, 
		    
		  ONTWORPEN 
		  DOOR WIJLEN DEN HOOG GELEERDEN
			 HEER, 
		  J: H: SWILDENS, 
		    
		  en, voor 't grootste gedeelte, 
		  uit deszelfs nagelatene papieren 
		  in deze orde gebragt, 
		    
		  DOOR 
		  EEN' LIEFHEBBER DER SCHOONE WETENSCHAPPEN: 
		    
		  Versierd 
		  met vele Fraaije platen.
		  
		   
			 
{== afbeelding  
					 
			 ==} {>>afbeelding<<}
    
 
		  Te AMSTERDAM, bij J: B:
			 ELWE. 
		  MDCCCXIII. 
		    
		
		 
		   
			 2004 dbnl 
			   
		   
		  swil002deug01_01 
		 
		
		scans
		
		 
		  J.H. Swildens, Deugden-boekje. J.B. Elwe,
			 Amsterdam 1813 
		    
		 
	  
	  
		DBNL-TEI 1 
	  
	  
		 
		  2004-05-13 
		   
			 LvtL 
		   
		  colofon toegevoegd 
		 
		 
		  2005-02-22 
		   
			 JvdH 
		   
		  conversie van het bestand naar teixlite 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.H. Swildens, Deugden-boekje. J.B. Elwe, Amsterdam 1813
 
Zie: https://www.dbnl.org/tekst/swil002deug01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
	  
	  
	  
		 
{==1==} {>>pagina-aanduiding<<}
 
		  Voorberigt.
 
		  De uitgever dezes, wettig eigenaar zijnde van het
			 handschrift van wijlen den geleerden heere 
			 J.H.
				Swildens, bevattende het ontwerp (hier en daar
			 echter naar den eisch uitgewerkt) van een 
		  Deugdenboekje,
		  vleit zich den tijdgenooten, voornamelijk die genen hunner welke
		  den heer Swildens gekend, en dus ook zekerlijk zijn vernuft bewonderd hebben, geen'
		  ondienst te zullen doen met de uitgave van dit boekje, thans, in den geest van
		  den ontwerper, tot volkomenheid gebragt. Gewisselijk zullen zij op iedere
		  bladzijde dien kundigen en ervaren man herkennen, en voor die genen welke
		  daartoe niet in staat mogten zijn, door dat zij niet van nabij genoeg met hem
		  bekend zijn geweest, en echter belang mogten stellen in de waar-
{==2==} {>>pagina-aanduiding<<}
heid of onwaarheid van het boven aangevoerde, kunnen bij
		  den uitgever het handschrift van den heere Swildens in oogenschouw komen nemen. 
		    
		  De plaatjes, zoo volgeestig van onderwerp als fraai van
			 ordonnantie, zijn gegraveerd naar teekeningen mede onder 't oog van den heere
			 Swildens vervaardigd, en door hem in
			 zijn manuscript ingevoegd. 
		    
		  Dit oordeelde ik vooraf te moeten zeggen. 
		 
		 
{==3==} {>>pagina-aanduiding<<}
 
		  Voorrede van den heere Swildens.
 
		  Sedert bijna eene halve eeuw riep het beschaafder gedeelte der
			 wereld, meer dan ooit, dat de zedekunde de hoofdwetenschap is
			 voor het menschdom, en sedert werden schier alle landen, meer dan ooit, als
			 overstroomd met zedekundige schriften, met duizende zedekundige romans,
			 tooneelstukken enz., voor bejaarde lieden, en met eene groote menigte
			 zedekundige boekjes voor de kinderen. Intusschen leerde de sprekende
			 ondervinding, dat onder al dat zedekundig geroep en geschrijf, de
			 onverschilligheid voor deugd en pligt,
			 gewisselijk niet af-, maar hand over hand toenam. - Welke zijn de ware en eigenlijke redenen van dit groot
			 onheil? 
		  Onder anderen, om dat in meest alle deze schriften, of wel in de
			 meest gelezenen, die zuivere en vaste gronden van deugd, goede
			 zeden en pligt, welke niet van willekeurige begrippen of
			 berekeningen afhangen, geheel werden voorbijgegaan; of, als afgesletene dingen,
			 slechts ter loops werden aangehaald, ja ook verkeerdelijk, en als strijdig met
			 's menschen belangen, werden voorgedragen; of eindelijk in eene menigte, genoeg
			 bekende, en algemeen gelezene boeken, niet slechts geheel verworpen; maar
			 allezins veracht en bespottelijk gemaakt werden: en, let wel dit alles
			 geschiedde in een' tijd, dat de weelde, bij vermeerdering der
			 rijkdommen, door al die losheid der banden van deugd en
			 pligt, meer dan ooit ruim baan vond, om aan alle zijden uit
			 te spatten; die dus zelve eene groote, geweldig doorzettende, mede-oorzaak werd
			 van allerlei bederf. 
{==4==} {>>pagina-aanduiding<<}
 
		  Aan het besef hiervan is dit zedekundig geschrift zijnen oorsprong
			 verschuldigd: men vindt in het zelve alles wat een kind in een 
		  Deugdenboekje,
		  voor hem opgesteld, geleerd moet worden, en alles zoodanig behandeld, dat het
		  voor zijn verstand bevattelijk is: maar er zijn tevens ook zaken tot een'
		  hoogeren kring behoorende tusschen in gevoegd, en wel om de volgende reden: -
		  is 't niet volgens den aard der zake en de ondervinding allezins zeker, dat,
		  hoe meer een kind het boekje, 't welk voor hem is gemaakt, bij alle bejaarde
		  lieden in waarheid voor zeer gewigtig ziet houden en hoogschatten; - en hoe
		  belangrijker dat zelfde boekje naderhand, in toenemende jaren, bij hem wordt; -
		  ja hoe meer een kind van vader en moeder, meester of meesteres, en van de
		  hoogere volksleeraars, de waardij en altijd bij hem toenemende
		  voortreffelijkheid van zijn boekje hoort roemen, en overal waar men het ziet er
		  van hoort spreken; - ik vraag eenvoudig dit, of het niet allezins zeker en
		  natuurlijk is, dat het leeren uit zoodanig een boekje ook dies te belangrijker,
		  en dus dies te aangenamer en aantrekkelijker moet worden voor elk kind,
		  evenveel welk? 
		  Ten besluite dient nog enkel dit: - de kinderen zien de sterren, zon
			 en maan, en rondom zich op het aardrijk de levende en groeijende natuur; maar
			 zij kunnen immers naauwelijks iets meer daarvan begrijpen, dan dat zij alle die
			 dingen zien? en hoe vele groote zaken zijn er niet in al dat
			 zigtbare, welke zij naderhand moeten leeren! en hoe vele ontzettende zaken,
			 welke boven aller menschen begrip gaan! - Alzoo mogen de kinderen dan ook in
			 dit Deugdenboekje, bij de zaken die
			 zij, door bijgevoegd onderwijs, genoegzaam begrijpen kunnen, eenige hoogere
			 zaken zien, die zij naderhand verder moeten leeren kennen. 
		 
		 
{==5==} {>>pagina-aanduiding<<}
 
		  De drie hoofdwoorden.
 
		  WET. 
 Zij gebiedt het
			 goede. 
		  PLIGT. 
 Hij doet het
			 goede. 
		  DEUGD. 
 Zij behoedt het
			 goede. 
		   
		  Kinderen!
 
		  In ons geheele leven komen ons die gewigtige woorden altijd te pas,
			 bij al ons doen en laten als redelijke menschen; men mag ze daarom wel noemen
			 de Hoofdwoorden van ons geheel zedelijk
			 leven; zij staan ook daarom hier aan het hoofd van dit 
{==6==} {>>pagina-aanduiding<<}
 uw
			 zedekundig boekje; en vooral op dat gij ze u, bij al uw doen en laten, altijd
			 moogt herinneren. - Hij verdient naauwelijks den naam van mensch, die de gewigtige beteekenis daarvan niet behoorlijk
			 verstaat. 
		 
		 
		 
	 Beteekenis der drie hoofdwoorden.
 
	  
	 Eene wet,
 
	 Is een gebod of bevel waaraan men gehoorzaamheid verschuldigd is. - Alle
		de geboden van God zijn dus Goddelijke wetten. 
	  
	  
	 Een pligt,
 
	 Is eene daad die door eene wet is geboden, en welke men vooral daarom
		volstrekt moet doen. 
	  
	  
	 De deugd,
 
	 Is eene standvastige geneigdheid des gemoeds, om het goede te doen en
		het kwade te laten; dat is, om zijne pligten getrouwelijk naar te komen.
	 
{==t.o. 6==} {>>pagina-aanduiding<<}
 
	  
		
{== afbeelding  
		  	 
		  Pl. I. Bladz. 6. 
		==} {>>afbeelding<<}
    
 
{==7==} {>>pagina-aanduiding<<}
 
	  
		Wilt gij gelukkig, vrolijk leven,  
		Houd aan de deugd uw hart gehecht; 
		
		Volg steeds haar' raad, zij is
		  opregt,  
		En zal u dan ook nooit begeven;  
		Dan doet gij zeker steeds uw'
		  pligt;  
		Zult God en evenmensch behagen,  
		En wandlen, alle uw levensdagen,  
		Als in een vrolijk, koestrend
		  licht.  
	 
 
	  
	  
	  
	 De twee groote geboden.
 
	  
	 Eerste gebod.
 
	 Gij zult den heere uwen God lief hebben, met geheel uw hart, met geheel
		uwe ziel, met geheel uw verstand. 
	  
	  
	 Tweede gebod.
 
	 Gij zult uwen naasten lief hebben als u-zelven. 
	  
		In 't volbrengen dier geboden,  
		Ligt het doen van allen pligt;  
		Dus heeft men door dat volbrengen,  
		Alles wat men moet verrigt.  
	 
 
	  
	  
	  
{==8==} {>>pagina-aanduiding<<}
 
		Belangrijke vragen.
 
		Waarom moet men eigenlijk God lief hebben boven alles, en zijnen
		  naasten als zich zelven? 
		Zekerlijk ook om dat dit uit zich-zelf voor ons nuttig, en
		  dus allezins natuurlijk en redelijk is; maar vooral, om dat God het ook juist
		  daarom volstrektelijk heeft geboden. 
		Waarom moeten wij altijd zorgvuldig doen, wat God geboden heeft? 
		Zekerlijk wederom, dewijl al wat God ons geboden heeft, ook
		  waarlijk heilzaam voor ons is; maar tevens moeten wij het vooral doen, om dat
		  God, de opperste heer en gebieder of wetgever is van het gansch heeläl, en dus
		  gewisselijk ook van alle menschen over den geheelen aardbodem. 
		Waarom is God de opperste heer en wetgever van het heeläl? 
		Om dat Hij het gansch heeläl heeft geschapen, en gestadig
		  onderhoudt. Het gansch heeläl behoort dus volstrektelijk toe aan God. God is
		  alzoo de eigenaar en opperste heer van alles, derhalve ook van alle
		  menschen. 
		En moeten wij juist of vooräl daarom doen wat God geboden heeft, om
		  dat Hij de opperste heer is van 't heeläl? 
		Ja gewisselijk; want daar God, als schepper, volstrekt en
		  allezins de natuurlijke eigenaar en opperheer is van 't heeläl, en dus
		  zekerlijk van alle menschen; zoo spreekt het van zelf, dat alle menschen van
		  nature t' eenenmale 
{==9==} {>>pagina-aanduiding<<}
 en allezins onderhoorig zijn aan God; dus ook
		  allezins aan Hem alle gehoorzaamheid zijn verschuldigd, als aan hunnen
		  opperheer. 
	  
	  
	 Groote gevolgtrekking.
 
	 De mensch is dus, uit hoofde van zijn aanwezen en geheel bestaan, dat is
		van nature, onlosbaar, en allezins onderhoorig aan God, en als eene zaak van
		eeuwige waarheid ligt daar in opgesloten, de in alles natuurlijke verpligtheid,
		dat is de noodzakelijkheid, om volstrekt te moeten doen of laten, wat God
		geboden of verboden heeft. - Die natuurlijke verpligtheid, of noodzakelijkheid,
		is dus een onlosbare band of klem, waardoor de mensch daartoe volstrektelijk
		gehouden is. 
	 En dewijl God, uit hoofde zijner hoogste volmaaktheden, ook zelf,
		noodzakelijk, al dat gene geboden of verboden heeft, wat waarlijk heilzaam of
		verderfelijk is, zoo volgt allerzekerst dat de mensch, uit hoofde zijner
		onlosbare en volstrekte onderhoorigheid aan God, verpligt is te doen wat
		waarlijk heilzaam, en te laten wat waarlijk verderfelijk is. - Zie daar dan
		dien eeuwigen klem van hoogste noodzakelijkheid, om al dat geen te doen of te
		laten, wat onze natuurlijke rede ons leeren kan, dat waarlijk heilzaam of
		verderfelijk is. 
{==10==} {>>pagina-aanduiding<<}
 
	  
		Zoo ge iets zult doen of iets zult laten,  
		Vraag eerst u-zelven: is het goed? 
		
		Kan 't mij of mijnen naasten baten? -  
		Naar de uitspraak die uw rede
		  doet,  
		Kunt gij gerustlijk doen of
		  laten,  
		Wijl 't dan voorzeker wezen moet.  
	 
 
	  
	  
	 Eeuwigdurende herinnering voor jong en oud.
 
	 Ik, mijne ouders, of naastbestaanden, mijne medeburgers in mijn geheel
		vaderland, alle menschen over den ganschen aardbodem, wij allen te zamen
		behooren toe aan God, die de opperste heer en gebieder is over allen, en aan
		allen dezelfde geboden of wetten gegeven heeft, en tot hetzelfde oogmerk,
		namelijk tot nut en heil van allen. 
	 Alle de menschen over geheel den aardbodem maken dus te zamen één groote
		gemeente uit, die dezelfde Goddelijke natuurwetten heeft, en tot hetzelfde
		oog-
{==11==} {>>pagina-aanduiding<<}
merk. - Die groote gemeente is dus eene algemeene
		wereld-maatschappij, welke onder eenen zelfden opperheer, namelijk God,
		staat. 
	 En alle die menschen moeten gelijkelijk God lief hebben boven alles, en
		hunnen naasten, dat is hun evenmensch, als zich zelven: zoo moeten zij te zamen
		als één groote wereld-familie uitmaken, wier algemeene vader en weldoende
		verzorger, God is. 
	 En God schiep alles, en onderhoudt gestadig alles over den geheelen
		aardbodem zoodanig, dat de menschen in alle landen het noodige kunnen vinden,
		of door hunnen arbeid kunnen verkrijgen. 
	 Hoe langer men op alle deze groote zaken denkt, hoe verwonderlijker de
		wijsheid en goedheid van God wordt; en daarom wordt God ook aangebeden als de
		hemelsche vader van alle menschen, wegens zijne algenoegzame wijsheid en
		goedheid voor allen. 
	  
	  
{==12==} {>>pagina-aanduiding<<}
 
		Kinderbede.
 
		 
		  Eeuwige algemeene vader!  
		  God! zoo eindloos wijs als goed! 
		  
		  Die all' wat Gij hebt geschapen,  
		  en beschermt en mildlijk voedt,  
		  O! versterk in mij 't beseffen  
		  van uw goedheid, Opperheer!  
		  Laat het mij ten spoorslag wezen  
		  om te leven tot uwe eer;  
		  Houd mijne oogen steeds gerigt  
		  Op uw goedheid, op mijn' pligt.  
		
 
	  
	  
	 De jonge kaartreiziger.
 
	  
		Wanneer ik zoo eens op mijn kaarten  
		Door oost en west en zuiden trek,  
		En voorts weêr t' huis kom door het noorden,  
		Zie 'k, in een wonder klein
		  bestek,  
		Een aantal rijken, vele landen,  
		Zeer vele steden, en ik denk,  
		Deze allen zijn zoo vele blijken  
		Van de almagt Gods; elk
		  geeft me een' wenk,  
{==13==} {>>pagina-aanduiding<<}
 
		Een' zigtbren wenk tot eeren, looven,  
		Tot roemen van zijn majesteit:  
		Ik zie zijne almagt, zie zijn wijsheid,  
		Door heel de wereld heen
		  verspreid.  
		En ga ik daarna in de boeken,  
		Waarmêe mijn ijver werd beloond,  
		Dezelfde landen weêr bereizen,  
		'K vind ieder plekje gronds
		  bewoond;  
		En daartoe werd het ook gewijzigd,  
		Zoo dat het zijn bewoners voedt,  
		Het zij door arbeid, of door handel;  
		God! denk ik dan, wat zijt Gij
		  goed!  
		Gij zijt onze algemeene vader;  
		Wij allen broeders; 'k bid U aan  
		Met d'Aziaan en d'Africaner;  
		Ik loof U met d'Americaan;  
		Ja, allen zijn wij uwe kindren;  
		Het meer of minder is slechts
		  schijn;  
		Laat steeds die band, uw wijze goedheid,  
		Mij levendig voor oogen zijn.  
	 
 
	  
	  
{==14==} {>>pagina-aanduiding<<}
 
		Liefde voor God.
 
		De liefde voor God is eene opregte geneigdheid tot welbehagen te
		  scheppen, in alle de voortreffelijkheden die wij van Hem leeren kennen, en om
		  ernstig zijne gunst te begeeren; bij voorbeeld: indien gij welbehagen schept in
		  uwe ouders, en ernstig hunne gunst begeert, dan hebt gij immers uwe ouders
		  lief? juist zoo is het met de liefde voor God, maar in eenen veel hoogeren
		  graad van eerbied. 
		Naderhand zult gij nog veel meer kunnen leeren. Merk nu nog enkel dit
		  op, dat als wij een waardig mensch regt lief hebben, het ons dan ook leed doet,
		  indien hij van anderen niet genoeg geacht wordt. - Juist zoo is het ook met
		  onze liefde voor God; en hoe meer het ons aandoet, dat God niet behoorlijk
		  wordt geëerbiedigd, dies te opregter liefde hebben wij voor Hem. 
		 
		  Jan mag
			 Keesje gansch niet
			 lijden;  
		  Waar hij kan zal hij hem mijden,  
		  Schoon de knaap veel rijker zij, 
		  
		  Veel meer speelgoed hebb' dan
			 hij;  
{==t.o. 14==} {>>pagina-aanduiding<<}
 
		   
			 
{== afbeelding  
					 
				Pl. II. Bladz. 14. 
			 ==} {>>afbeelding<<}
    
  
{==15==} {>>pagina-aanduiding<<}
 
		  Maar hij hoort hem onder 't spelen,  
		  Zonder zelfs dat zij krakeelen,  
		  Als zij vriendlijk zijn te zaam, 
		  
		  Misbruik maken van Gods naam;  
		  Dat kan Jantje niet gedogen;  
		  Roekloos Keesje is, in zijne oogen,  
		  En met regt, een haatlijk kind,  
		  Dat zijn' schepper niet bemint.  
		
 
	  
	  
	 Liefde voor zich-zelven.
 
	 De liefde voor zich zelven, is een aangeboren neiging tot welbehagen te
		scheppen in zich zelven, en om zijns zelfs-wille al zijn doen of laten in te
		rigten. 
	 Men heeft zich-zelven betamelijk lief, wanneer men uit verstandige
		bezorgdheid voor zich-zelven, doet wat waarlijk goed is voor zich-zelven, en
		laat wat waarlijk kwaad is. 
	  
	  
	 De jonge vriend van zich-zelven.
 
	  
		Zoude ik ongehoorzaam wezen!  
		Neen ik, voor geen ton met geld;  
		Op voor straf te moeten vreezen  
		Ben ik waarlijk niet gesteld. 
		
{==16==} {>>pagina-aanduiding<<}
 
		Moeder, als 'k, naar mijn gedachten  
		Mijne pligten heb betracht,  
		Kust me, en meer dan 'k mogt verwachten;  
		Zie 'k mij door haar toegebragt.  
		Dikwijls hoor ik vader zeggen:  
		‘'K heb een' waarlijk braven
		  zaon;’  
		Zie, wie kan het wederleggen,  
		Zoo iets klinkt toch wonder
		  schoon.  
		'K zie van ieder mij beminnen,  
		En dat's zeker toch ook wat,  
		Deede ook 't kwaaddoen schatten winnen.  
		'T goeddoen gav' nog grooter
		  schat.  
		Altijd zoo gerust te leven,  
		Zoo te vrede, zoo bemind;  
		Die ik daarom niet zie geven  
		Houd ik voor geen deugdzaam kind;  
		'T heeft althans, dit moet zoo wezen,  
		Voor zich zelf geen liefde, o
		  neen!  
		Want voor straf te moeten vreezen,  
		Is niet wenschlijk naar ik meen.  
	 
 
	  
	  
	 Liefde voor zijnen naasten.
 
	 De liefde voor zijnen naasten, is eene geneigdheid tot welbehagen te
		scheppen in onzen evenmensch, en hem om zijnent-wille wèl te doen, of aangenaam
		te zijn. 
{==17==} {>>pagina-aanduiding<<}
 
	 Men heeft zijnen naasten waarlijk lief, wanneer men hem zoo hartelijk
		goed behandelt, als men zelven gaarne hartelijk goed van hem behandeld zoude
		wezen. 
	  
	  
	 't Beminnelijk meisje.
 
	  
		O hoe krank is buurvrouw Keetje!  
		'K was zoo even voor haar bed;  
		En hoe arm! maar toch is alles  
		In haar huisje rein en net.  
		Hoor, ik heb nog zestien stuivers;  
		'K denk, zoo de arme vrouw die
		  hadd',  
		Dat zij zeer verheugd zou wezen;  
		Want het is toch nog al wat;  
		Zeker kan zij dan iets koopen  
		Tot verkwikking. Kom, ik ga  
		Zoo terstond mijn geld haar brengen;  
		'K ben verzekerd dat mama  
		'T goed zal vinden; want ik doe maar  
		'T geen zij mij schier daaglijks
		  leert  
		Dat de goede God voor de armen,  
		Van die rijker zijn, begeert.  
		En och hé! als ik eens zelve  
		Zoo heel ziek te bedde lag',  
		Zoude ik ook wel hartlijk blijd zijn  
		Als 'k mij zoo iets geven zag', 
		
{==18==} {>>pagina-aanduiding<<}
 
		Zoo ik arm waar', wil ik zeggen.  
		Kom, geen oogenblik gewacht;  
		'K zou mij zelv' niet mogen lijden  
		Zoo 'k mij langer nog bedacht.  
	 
 
	 De ouden, die zoo veel van beeldspraken als van gelijkenissen hielden,
		beeldden de liefde tot den naasten uit, door eene vrouw in adelijke kleeding
		(de liefde tot den naasten is in der daad ook eene deugd welke den mensch
		verëdeld), hebbende aan hare zijde een pelikaan met hare jongen: het dier opent
		met den bek zijne borst, waaruit bloed komt vloeijen, het geen hij tot voedsel
		voor zijne jongen bestemd heeft. De voormelde vrouw toont voorts dat zij met de
		eene hand een arm mensch, 't welk zich nabij haar bevindt, en ter aarde ligt,
		wil oprigten, terwijl zij met de andere hand geld uitreikt. - Ik geloof dat ik
		mijne jonge lezers, omtrent de meening van deze uitbeelding, niet behoef voor
		te lichten. 
	  
	  
{==19==} {>>pagina-aanduiding<<}
 
		Drie nadere vragen.
 
		 
		Eerste vraag.
 
		Hoe toont men vooral dat men God waarlijk lief heeft boven alles? 
		Dit toont men, wanneer men Gods voortreffelijkheden gaarne
		  leert kennen, en gaarne van dezelve spreekt of hoort spreken, en vooral wanneer
		  men Hem, als schepper en onderhouder en
		  opperheer van alles, hartelijk eerbiedigt, hetwelk men doet,
		  wanneer men altijd ijvert om zijne geboden te betrachten, en dus in het
		  dagelijks leven altijd poogt te doen, wat waarlijk voor ons en onzen evenmensch
		  goed is. - Dit alles te zamen wordt godsdienst genaamd. 
	  
	  
	 Tweede vraag.
 
	 Hoe toont men vooral, dat men zich zelven waarlijk zoo lief heeft als
		het behoort? 
	 Dit toont men niet, wanneer men een dom of blind welbehagen
		schept in zich zelven, gevolgelijk ook in zijne gebreken. - Hier is dus de
		eerste zaak, dat men zich-zelven regt leere kennen. Voor een
		kind is de hoofdzaak, dat het wete dat het een kind is, en
		voor alle menschen is hier het groote stuk, dat zij welbehagen scheppen in
		alles wat tot hunne volmaking strekt. 
 Kort gezegd, men toont dat men
		zich-zelven waarlijk lief heeft, wanneer men gaarne leert en ijverig doet, al
		wat waarlijk heilzaam is voor ons zelven; want leert men dit
		niet naar 
{==20==} {>>pagina-aanduiding<<}
 behooren, dan kan men alle oogenblikken bedrogen worden
		door schijngoed, en door eene geheel verkeerde eigenliefde; en doe men dit niet, dan kan al ons leeren of weten niet baten.
		Zonder kennis van ons zelven, en wat waarlijk goed voor ons is, is onze
		eigenliefde blind. 
 Ware eigen-volmaking moet de wegwijzer zijn van onze
		liefde voor ons zelven; en ook is de eigen-volmaking de hoofdpligt van alle de
		pligten omtrent ons zelven: zij is dus volstrektelijk van God geboden. En zoo
		volgt dat wij waarlijk God dienen, door ons zelven, uit gehoorzaamheid aan Hem,
		te volmaken; dat is, door ons-zelven waarlijk lief te hebben, vooral (let
		hierop!) uit gehoorzaamheid aan God. 
	  
	  
	 Derde vraag.
 
	 Hoe toont men vooral, dat men zijnen naasten waarlijk lief heeft? 
	 Dit toont men zekerlijk niet door onverschillig te zijn over
		zijne gebreken; gelijk, uit verkeerde liefde, vele ouders omtrent hunne
		kinderen, en vele vrienden omtrent hunne vrienden, dikwijls doen, of vele
		menschen omtrent alle menschen, die zij zeggen dat hen niet aangaan: ook toont
		men dit zeker niet, door behagen te scheppen in iets dat onzen evenmensch
		slecht of ongelukkig kan maken, gelijk booze menschen uit haat of nijd ook al
		dikwijls, en helaas! te veel doen. 
 Maar men toont dat men zijnen
		evenmensch waarlijk lief heeft, wanneer men welbehagen schept in alles wat voor
		hem waarlijk goed is, en dus tot zijne volmaking strekt, en wanneer men gaarne
		tot zijn geluk of genoegen medewerkt. 
 Ware volmaking van onzen evenmensch
		moet hier ook de wegwijzer zijn van al onze liefde voor hem; zij is daarom ook
		de hoofdpligt van alle onze pligten jegens andere menschen, en zij is dus van
		God geboden. - Dewijl nu God volstrekt geboden heeft dat wij, naar ons
		vermogen, tot volmaking en geluk 
{==21==} {>>pagina-aanduiding<<}
 van onzen evenmensch zouden
		medewerken, en hem, vooral in zijne nooden, zouden bijstaan, en met raad of
		daad helpen; zoo volgt natuurlijk dat wij waarlijk God dienen, wanneer wij
		uit gehoorzaamheid aan Hem, toonen, dat wij onzen naasten
		lief hebben. 
 Ja, zoo volstrekt behoort het tot den godsdienst, dat wij
		dus dadelijk toonen onze medemenschen waarlijk lief te hebben, dat God zelf
		ons, in zijn heilig woord, nadrukkelijk het volgende leert: ‘Al wie zegt dat
		hij God lief heeft, en zijnen naasten haat,’ dat is, niet behoorlijk met hem
		handelt, ‘die is een logenaar.’ 
	  
	  
	 Wat is goed?
 
	 Alles wat waarlijk nuttig en heilzaam is voor den mensch, is van God
		geboden, en is goed. 
	   
	 Alles wat ons waarlijk tot gezondheid strekt is goed. 
	  
		Zijn ligchaam rein te houden,  
		En bed en huis en kleed;  
		Zijn spijs en drank te nutten  
		Met mate, vet noch heet;  
		In versche lucht te leven;  
		Te slapen op zijn' tijd,  
		En op zijn' tijd te ontwaken;  
		Dan werken vol van vlijt; 
		
{==22==} {>>pagina-aanduiding<<}
 
		Somtijds den boog te ontspannen,  
		Het zij van hoofd of hand;  
		Zich genig leed te brouwen,  
		Door drift of onverstand.  
		Gij hoedt, betreedt gij dus uw pad,  
		Het beste dat ooit iemand had,  
		Gezondheid is de grootste schat.  
	 
 
	 De matigheid word uitgebeeld, onder anderen, door eene vrouw die in de
		eene hand een toom of breidel, en in de andere een uurwerk houdt: een oliefant
		staat aan hare zijde. - De breidel beteekent dat de matigheid beveelt onze
		lusten te bedwingen, te breidelen, onze lusten namelijk toe meerder spijs of
		drank dan de natuur tot voeding en verkwikking noodig heeft; terwijl het
		uurwerk beteekent dat alles, eten en drinken, waken en slapen, arbeiden en
		rusten, ten behoorlijken tijde moet geschieden; want de geregeldheid en de
		matigheid zijn onafscheidbare tweelingszusters: immers, wanneer men in het een
		of ander onmatig geweest is, moet eene ongeregeldheid in het andere het
		noodzakelijk gevolg daarvan wezen. Wanneer ik te lang slaap, dus daaromtrent
		onmatig ben, kan ik den voor de hand zijnde arbeid, niet op zijn' tijd
		beginnen, gevolgelijk ook niet op zijn' tijd volbrengen, en verval dus
		noodzakelijk tot ongeregeldheid. 
{==t.o. 22==} {>>pagina-aanduiding<<}
 
	  
		
{== afbeelding  
		  	 
		  Pl. III. Bladz. 22. 
		==} {>>afbeelding<<}
    
 
{==23==} {>>pagina-aanduiding<<}
 
	 De oliefant wordt bij de uitbeelding van de matigheid gesteld, om dat
		dit dier, aan eene zekere mate van spijze gewoon zijnde, nimmer meer dan de
		hoeveelheid dier mate zal gebruiken, al konde hij ook tienmaal meer bekomen.
		Dit aangaande heeft men de volgende 
	  
	  
	 Vertelling:
 
	 Zeker bediende had van zijn' meester bevel gekregen, om een' oliefant
		dagelijks eene mate rijst voor te zetten; dan, de knecht gaf het dier slechts
		eene halve mate daags, en behield de andere helft voor zich. Nu gebeurde het
		dat hij in tegenwoordigheid van zijn' meester den oliefant moest voederen,
		derhalve kon hij niet nalaten het beest, volgens 't ontvangen bevel, eene
		geheele mate rijst voor te zetten; dan, de oliefant deelde, met zijn' snuit,
		den voorraad in twee deelen, en at niet meer dan het eene deel op, dus niet
		meer dan hij gewoon was. 
	 De meester dit ziende, en den aard van het dier kennende, besefte
		terstond aan welke dieverij zijn knecht zich had schuldig gemaakt, en joeg hem
		derhalve uit zijn' dienst. 
	   
	 Alles wat ons waarlijk tot verstandige en nuttige menschen maakt, is
		goed. 
	  
		Het kind dat gaarne leert  
		Krijgt zekerlijk verstand,  
		En wordt van elk geëerd. -  
		Die men, met noeste hand, 
		
{==24==} {>>pagina-aanduiding<<}
 
		Steeds aan den arbeid vindt,  
		Bekomt gewis een' stand,  
		Is een gelukkig kind,  
		Dat ligt zijn nooddruft wint.  
		Gaarne leeren, gaarne werken,  
		Is als heilzaam aan te merken;  
		Houd u voorts, bij uwen vlijt,  
		Der opmerkzaamheid gewijd.  
	 
 
	 Alle vermaak dat ons nooit kan schaden of berouwen, is waarlijk
		goed. 
	  
		Het ware goud houdt altoos proef;  
		Het waar vermaak maakt nimmer droef;  
		Het is als spijs die wèl bekomt;  
		Nooit wordt het achterna begromd.  
		Het nawee is van norschen aard;  
		Kind! denk steeds aan dat hinkend paard.  
	 
 
	  
	  
	  
	 Wat is kwaad?
 
	 Alles wat waarlijk schadelijk is voor den mensch, is van God verboden,
		en is kwaad. 
{==25==} {>>pagina-aanduiding<<}
 
	 Alles wat ons waarlijk tot ongezondheid verstrekt is kwaad. 
	  
		Lijf en huis niet rein te houden  
		haart eene ongezonde lucht;  
		Aan den dîsch zich vol te proppen,  
		kindren! zij op 't hoogst geducht; 
		
		Heete dranken, heete spijzen  
		zijn ten hoogsten ongezond;  
		Al te vet is mede schaadlijk;  
		doet u rieken uit den mond,  
		Zoo dat elk u schuw verlaat;  
		Kindren! mijdt dan toch dat kwaad. 
		
	 
 
	 De uitbeelding van de gulzigheid, of onmatigheid, heeft men, zeer
		schranderlijk, doen bestaan, in eene vrouw wier kleed roestkleurig is; haar
		hals is verbazend lang; het welk ontleend is aan het zeggen van zekeren
		Philoxenus, die zulk een gulzigaard
		was, dat hij wenschte een hals als een kraanvogel te hebben (en die vogel heeft
		een verschrikkelijk lange hals), op dat hij de spijzen langer mogte kunnen
		smaken, alvorens zij in zijne maag nederzakten. De buik van de uitbeeldende
		vrouw is ongemeen dik, waarmede 
{==26==} {>>pagina-aanduiding<<}
 wordt aangeduid, dat een gulzig
		mensch alles aan zijn' buik opoffert. Wat de roestkleurigheid van het kleed der
		vrouwe aangaat, daarmede wordt te kennen gegeven, dat even als de roest het
		ijzer verteert, waaruit het voortkomt, een gulzigaard zijne goederen verteert,
		waarvan hij in verderen tijd hadde behooren te leven. 
	   
	 Alles wat ons waarlijk tot onverstandige en slechte, of onnutte menschen
		maakt, is kwaad. 
	  
		Loshoofd let niet op zijn zaken,  
		daarom leert hij ook zeer slecht.  
		Wijsneus wil naar niemand luistren,  
		daarom doet hij ook niets regt.  
		Luilak is steeds dof door 't slapen,  
		zoo dat hij nooit lof verwerft.  
		Schraapäl kent geen broederliefde.  
		Kwistäl wis behoeftig sterft.  
		Ach kindren! wacht u te allen
		  tijd,  
		Dat gij geen van die allen zijt.  
	 
 
	 Alle vermaak, het welk ons zekerlijk kan schaden of berouwen, is
		waarlijk kwaad. 
{==27==} {>>pagina-aanduiding<<}
 
	  
		Heet gij lekker 't walglijk zoet,  
		Dat den nasmaak heeft van roet;  
		Hebt ge iets lief dat u betrapt,  
		Als een kat eerst likt dan krabt;  
		Gij bemint dat u niet voegt,  
		Eerst u streelt en daarna wroegt.  
	 
 
	  
	  
	 Zamenspraak tusschen Jantje en zijn' vader.
 
	 Vader. 
	 Nu Jantje, kent gij de versjes die ik u gegeven heb
		reeds van buiten? 
	   
	 Jantje. 
	 Ja vader-lief, en wel zonder eenige hapering. 
	   
	 Vader. 
	 En hoe vindt gij ze? 
	   
	 Jantje. 
	 Ik heb er dan eens regt zin in, vader. 
	   
	 Vader. 
	 Maar verstaat gij ze wel, Jantje? 
	   
	 Jantje. 
	 Zou ik ze niet verstaan, vader, daar ik reeds zoo groot ben! mij dunkt
		een A. B.-kind kan ze wel verstaan. 
{==28==} {>>pagina-aanduiding<<}
 
	 Vader. 
	 Zoo weet mijn zoon dan nu wat waarlijk goed, en wat waarlijk kwaad
		is? 
	   
	 Jantje. 
	 Wel zekerlijk, vader. 
	   
	 Vader. 
	 Nu kom aan: stel dan eens dat ik geen van beiden wiste, en dat ik u
		verzochte mij te leeren wat goed, en ook wat kwaad is; hoe zoudt gij trachten
		mij daaromtrent te vergenoegen? 
	   
	 Jantje. 
	 Hoor vader-lief, als gij zulk een domoo... Foei! ik durf het zoo waar
		niet zeggen. 
	   
	 Vader. 
	 Spreek vrij uit Jantje. 
	   
	 Jantje. 
	 Wel, als gij dan zulk een ..... weet gij vader? waart, zoude ik u
		dezelfde versjes die ik nu van buiten geleerd heb, ook van buiten laten
		leeren. 
	   
	 Vader. 
	 Ja maar Jantje, zoo ik dan een
		regte domoor ware, zoude ik die versjes toch niet verstaan, en u verzoeken mij
		dezelve te leeren verstaan, door er zoo wat gemeenzaam met
		mij over te praten; maar daarmede zoudt gij toch zekerlijk wel verlegen wezen,
		niet waar? 
	   
	 Jantje. 
	 Hé neen vader, in 't geheel niet. 
	   
	 Vader. 
	 Wel nu, laat eens hooren hoe gij dat werkje zoudt klaren.
	 
{==29==} {>>pagina-aanduiding<<}
 
	 Jantje. 
	 Wel vader-lief, ik zoude u zeggen; hoor man, alles wat gezond is, is
		goed. 
	   
	 Vader. 
	 Maar dan zou ik weder vragen, wat is dan gezond? 
	   
	 Jantje. 
	 En dan zoude ik weder antwoorden, dat gij u behoorlijk wascht, uw huis
		en kleêren schoon houdt, geen vuil linnen draagt, en ook op geen vuil linnen
		slaapt. 
	   
	 Vader. 
	 Maar waarom is dat alles dan gezond? 
	   
	 Jantje. 
	 Wel vader, ik denk om dat alles wat vuil is zoo'n vunzige lucht van zich
		geeft; nu, die lucht ademt men in, en dat kan toch onmogelijk gezond wezen. Mij
		dunkt vader, de reuk van schoon linnen vertelt ons dat het
		gebruik van 't zelve gezond is: daarom zou ik u ook verder zeggen, dat gij in
		versche lucht moet leven; ik meen, niet altoos leven in eene overal digt
		geslotene kamer; want vader, behalve dat ik dit uit mijne versjes weet, heb ik
		u immers menigmaal de meiden hooren gebieden, de vensters der kamers en zolders
		dikwijls open te zetten, om er versche lucht te doen inkomen. 
	   
	 Vader. 
	 Dat is zoo Jantje. En wat zoudt
		gij mij nog meer zeggen? 
	   
	 Jantje. 
	 Ik zou nog zeggen? gij moet nooit uwe maag over-
{==30==} {>>pagina-aanduiding<<}
laden; nooit
		te veel vet eten, en ook nooit spijs of drank gebruiken die te heet is: te vet
		eten vooral bederft uwe maag, en doet uw' adem walgelijk rieken. - Dan zoude ik
		nog zeggen: gij moet niet te laat naar bed gaan, en 's morgens vroeg opstaan;
		want het lang slapen maakt u dof, en in den vroegen morgen is men 't vlugst om
		wat te leeren; en die veel leert kan ook altijd zijn brood winnen. Ook zou ik
		zeggen, gij moet wel altijd vlijtig werken; maar toch tusschen beiden eens
		uitscheiden om u wat te verpoozen; want anders verveelt het werken, en dat moet
		niet wezen. - Verder..... Ja maar vader, nu weet ik toch niet regt wat die twee
		regels van mijn eerste versje beteekenen die dus luiden: 
	  
		Zich genig leed te brouwen,  
		Door drift of onverstand.  
	 
 
	 Vader. 
	 Die regels vermanen u, alles wat u te doen staat, met bedaardheid en
		goed overleg te doen; dewijl gij anders uw werk bederft of verkeerd doet, het
		geen u zekerlijk niet anders dan leed kan veroorzaken; en leed te gevoelen kan
		der gezondheid niet bevorderlijk wezen. 
	   
	 Jantje. 
	 Ha ha! dat 's al weêr zooveel wijzer. 
	   
	 Vader. 
	 En zoudt gij mij al verder nog meer dingen opnoemen die goed zijn?
	 
{==31==} {>>pagina-aanduiding<<}
 
	 Jantje. 
	 Wel ja vader; ik zou nog zeggen, alles wat u tot een verstandig en
		nuttig mensch maakt is goed; en dat gij hier vooral aan het naarstig leeren
		moet denken, is toch wel duidelijk. 
	   
	 Vader. 
	 Dat is 't ook Jantje. 
	   
	 Jantje. 
	 En dan zoude ik nog zeggen, alle vermaak dat nooit kan schaden of
		berouwen is goed. 
	   
	 Vader. 
	 Maar als ik hier uwe meening niet volkomen duidelijk verstond? 
	   
	 Jantje. 
	 Hé vader! 't is dunkt mij toch wàt gemakkelijk te verstaan: die, bij
		voorbeeld, vermaak vindt in langs de straat te slenteren, in de plaats van naar
		school te gaan, die neemt een vermaak dat niet goed is; want het kan hem wel
		degelijk schaden, door dat hij den leertijd verzuimt en dus onbekwaam blijft;
		en berouwen zal 't hem althans zekerlijk; niet alleen als hij zal zien dat hij
		onbekwaam is; maar, o jé! als de ouders of de meester er achter komen, dan is
		't nog erger. Maar als ik mij in mijne speeluurtjes vermaak met kaarten huisjes
		te bouwen, met printjes te kleuren, of met een aardig boekje te lezen, dan heb
		ik een vermaak gekozen dat goed is; want het kan mij volstrekt niet schaden; 't
		zal mij ook nooit berouwen, dat ik mijne speeluurtjes op die wijze doorgebragt
		heb. 
{==32==} {>>pagina-aanduiding<<}
 
	 Vader. 
	 Ik ben zeer over u voldaan Jantje. - Zoudt gij mij nog meer kunnen zeggen, wegens het
		geen goed is? 
	   
	 Jantje. 
	 Neen vader; mijne versjes spreken niet van meer. 
	   
	 Vader. 
	 Dus zoudt gij mij dan, volgens uwe belofte, zeggen wat kwaad is. 
	   
	 Jantje. 
	 O hé vader, dat 's gemakkelijk te doen; en 't blijkt ook uit de versjes,
		wegens het geen goed is, die gij mij gegeven hebt; want vader, als men weet wat
		goed is, en men doet het tegendeel daarvan, dan is 't immers zeker dat men doet
		het geen kwaad is? 
	   
	 Vader. 
	 Gij voldoet mij bij uitnemendheid Jantje. 
	   
	 Jantje. 
	 Maar vader, dat versje van loshoofd en die anderen
		(bladz. 26.) vind ik dan bovenal regt mooi, en ik kan het
		daarbij zoo duidelijk begrijpen, dat er geen sikkepitje aan hapert. 
	   
	 Vader. 
	 Maak het mij dan ook zoo duidelijk. 
	   
	 Jantje. 
	 O maar vader zal het toch wel duidelijk begrijpen. 
	   
	 Vader. 
	 Ik begeer thans te veronderstellen dat ik het niet zoo
		duidelijk begrijp. 
	   
	 Jantje. 
	 Wel nu hoor dan vader-lief: een loshoofd, een on-
{==33==} {>>pagina-aanduiding<<}
achtzame knaap, die geen acht op
		zijn werk geeft, kan toch onmogelijk anders dan slecht leeren; hij kan geene
		vorderingen maken; want alles wat hij leert ligt er bij hem maar boven op;
		daarom is hij 't ook al spoedigjes weêr vergeten. - Met een' wijsneus, een' eigenwijzen gek; die naar niemands raad hoort, is
		't niet beter gelegen; mij dunkt het kan niet anders of hij moet alles verkeerd
		doen; want hoe kan men toch iets weten, dan door dat men geleerd en onderrigt
		wordt. - Dat een luijelak, die 's morgens, tot ik weet niet
		hoe laat, op zijn bed ligt, nooit een' prijs kan winnen, dat 's wel degelijk
		zeker; hij is het lusteloos liggen rekken en geeuwen zoo gewoon, dat hij geen'
		lust heeft om een boek in de hand te nemen; zie vader, ik ware liever ik weet
		niet wat, liever dan zulk een' luijen druiloor. - Dat schraapäl geene broederliefde kent, kan ik almede wel begrijpen;
		hij schrikt voor 't weggeven van eene enkele duit: al ziet hij iemand die dood
		arm is, toch zal hij niet in zijn' zak tasten, om dien armen iets te geven.
		Foei! zoo'n lelijke schraapäl! En ik begrijp vader, dat
		kwistäl niet beter is; want die verspilt alles, en 't is wel
		zeker dat hij eenmaal arm moet worden. Neen neen, vader-lief! een van die
		knapen hoop ik nimmer te worden. 
	   
	 Vader. 
	 Dat geve God, beste zoon! Ik kan niet nalaten u nogmaals, en van
		ganschen harte, te betuigen, dat gij mij bij uitnemendheid voldaan hebt. 
	  
	  
{==34==} {>>pagina-aanduiding<<}
 
		Wat is voor andere menschen goed? 
 Wat is voor
		  andere menschen kwaad?
 
		Alles wat waarlijk heilzaam, en dus naar Gods wet, waarlijk goed is
		  voor ons zelven, kan nooit kwaad zijn voor anderen; want Gods wet is zekerlijk
		  allezins heilzaam voor alle menschen. Ook is het zeker dat alles wat voor
		  anderen waarlijk goed is, tevens, om die zelfde reden, nooit kwaad kan zijn
		  voor ons. 
		Doch let hier op: het goede voor anderen moeten wij niet enkel doen,
		  om dat het tevens voor ons zelven goed is, en dus enkel ten behoeve van ons
		  zelven; maar vooral, en wel degelijk, om dat God het ten behoeve van anderen
		  volstrekt geboden heeft; 
		dus: 
		Alles wat waarlijk nuttig en heilzaam is voor andere menschen, is ook
		  juist daarom van God geboden, en is waarlijk goed. 
		 
		  Vreedzaam met elk mensch te leven;  
		  Eerlijk ieder 't zijn te geven;  
		  Trouw en waarheid aan te kleven,  
		  Dat behoort.  
		  Minzaam andren te onderrigten;  
		  Elk door braaf gedrag te stichten,  
		  Leiden, troosten en verlichten;  
		  Dat bekoort.  
		  Neem tot uw leidster, alle menschen  
		  Te doen zoo als ge u zelv' zoudt wenschen.  
		
 
{==35==} {>>pagina-aanduiding<<}
 
		Alles wat waarlijk schadelijk is voor andere menschen, is ook juist
		  daarom van God verboden, en is waarlijk kwaad. 
		 
		  Bitsheid is 't die vinnig bijt.  
		  Valsheid nimmer vleitaal mijdt.  
		  Trotschheid onmeêdogend smaadt.  
		  Twist stookt ijvrig vuigen haat.  
		  Haat is 't die vervolgt, verwenscht.  
		  Toorn maakt woest, ja zelfs ontmenscht.  
		  Logen 't scherpziendst oog verblindt.  
		  List vermomt zich, en verzint.  
		  Spotlust is 't die vinnig prikt.  
		  Argwaan schandelijk verstrikt.  
		  Ongunst onmeêdogend kwelt.  
		  Afgunst zonder reden scheldt.  
		  Ontrouw 't eerlijk harte grieft.  
		  Hebzucht schraapt niet slechts maar dieft.  
		  Heerszucht onbarmhartig drukt.  
		  Baatzucht steeds van andren plukt.  
		  Wreedheid is 't die woedend plaagt.  
		  Wrok die rusteloos belaagt.  
		  Laster 't onbevlekte schendt.  
		  Wraak stort in de diepste ellend.  
		  Kindren schuwt toch al dit kwaad,  
		  Dat gewis uw' naasten schaadt.  
		
 
	  
	  
{==36==} {>>pagina-aanduiding<<}
 
		Nadere aanwijzing.
 
		Al het goede dat de menschen elkander verschuldigd zijn te bewijzen,
		  is in hunne bloot menschelijke betrekkingen tweesoortig; namelijk, of zoodanig
		  dat zij het van elkanderen kunnen eischen, en een volstrekt
		  regt hebben om elkanderen, des noods, daartoe te dwingen; of
		  zoodanig dat zij het alleenlijk van elkanders redelijkheid en billijkheid
		  moeten verwachten; waartoe zij dus elkander niet kunnen
		  dwingen. 
		Bij voorbeeld: niemand te beledigen, te schenden, enz.; ieder te laten
		  en te geven wat hem wettig toekomt; in alle zaken van wettig verdrag of
		  overeenkomst te handelen volgens verzekerde trouw en waarheid; dezen zijn de
		  hoofdartikels van dat goede, welk de menschen van elkanderen volstrekt kunnen
		  eischen, en waartoe zij regt hebben elkander, des noods, te dwingen. 
		Maar, iemand die ons niet bijzonder aangaat te onderrigten wat hij
		  moet doen of laten; ons vrije leven buitens huis zoo aan te leggen, dat het
		  anderen tot stichting strekt; bedroefde of noodlijdende menschen te troosten,
		  te helpen, enz.; dezen zijn de hoofdartikels van dat goede, dat de menschen
		  eigenlijk niet van elkanderen kunnen eischen, of waartoe zij geen regt hebben
		  elkander te dwingen. 
		En zoo kan elk nu tevens duidelijk zien, dat de geheele leer der
		  pligten, en dus ook de geheele leer van 
{==37==} {>>pagina-aanduiding<<}
 het regt der natuur, ten
		  aanzien der bloot menschelijke betrekkingen, zich van zelven tweeledig
		  vertoont, als behelzende: 
		I.) De natuurlijke pligten, die de menschen van elkander kunnen
		  eischen, en waartoe zij regt hebben, des noods, elkander te dwingen. 
		II.) De natuurlijke pligten die de menschen niet van elkander kunnen
		  eischen; die zij dus alleen van elkanders billijkheid of gedienstigheid moeten
		  verwachten, zonder elkander daartoe te mogen dwingen. 
		En deze groote zaak strekt zich uit over alle de natuurlijke regten en
		  pligten der menschen, en hunne onderlinge betrekkingen tot elkander: al verder
		  strekt zij zich ook uit over het geheele natuur-regt der volken; zoo dat de
		  geheele zoo gewigtige en uitgebreide leer van het natuur-regt der menschen, in
		  deze twee eenvoudige en beknopte algemeene hoofdartikels ligt opgesloten. 
		En men merke nu op, dat deze geheele zoo wetenswaardige zaak, en
		  tevens de hoofdpligten van beide soorten, in de acht eerste regels van het
		  versje op bladz. 34 voorkomende, verstaanbaar vertoond
		  worden: immers de drie eerste regels, die met het regeltje, dat
		  behoort, sluiten, behelzen het begrip van die hoofdpligten, welke de
		  menschen van elkander bij dwangregt kunnen eischen, en dit wordt aangeduid door
		  het woord behoort, het welk hier eene noodzakelijkheid in
		  regten beteekent; en de drie volgende regels, die met het slotregeltje,
		  dat bekoort, sluiten, behelzen de tweede 
{==38==} {>>pagina-aanduiding<<}
 soort
		  der hoofdpligten, en dit wordt aangeduid door het woord bekoort, welk geen regtsdwang, maar alleen eene welbehagelijkheid
		  te kennen geeft: zoo dat een kind, deze beknopte acht regels, die zeer ligt in
		  den zin verstaanbaar voor hem te maken zijn, van buiten leerende, het kort
		  begrip, en de eerste zaadkorreltjes van de geheele zedeleer, en van het geheele
		  regt der natuur duidelijk in zijn verstand ingeprent krijgt, die dan voortaan,
		  zoo lang het leeft, bij al zijn doen en laten, zich vruchtbaar zullen
		  ontwikkelen. 
		Intusschen moet het vooral in 't oog houden, dat bovengemeld
		  onderscheid der pligten, enkel ten aanzien der bloot menschelijke betrekkingen
		  plaats heeft; want ten aanzien van God zijn alle onze pligten, zonder
		  onderscheid, volstrekte pligten, die God, als opperheer, van
		  ons eischt; om dat Gods wetgeving allezins volmaakt, en dus
		  geen goed of kwaad mogelijk is, dat niet van God geboden of verboden zoude
		  wezen: kort gezegd, ten aanzien van God zijn alle pligten,
		  hoegenaamd, een volstrekte moet. 
	  
	  
{==39==} {>>pagina-aanduiding<<}
 
		Pligten omtrent onderhoorigen.
 
		Uw gezag moet met zachtheid gepaard gaan; regeer veelëer door
		  bescheidenheid dan door strengheid 
		Heeft uw bediende een' misslag begaan, tracht hem van zijn vergrijp te
		  overtuigen, liever dan hem uwe gramschap te toonen; en indien hij zijn' misslag
		  bekent, vergeef hem dan denzelven. 
		Herinner u altoos dat hij uws gelijken is, en dat gij het verschil 't
		  welk tusschen u en hem bestaat, verschuldigd zijt aan de goedheid van God,
		  geenszins aan uwe verdiensten. 
		Duld niet dat uwe kinderen een' toon van gezag tegen uwe onderhoorigen
		  voeren, maar duld even weinig dat dezen zich te gemeenzaam met uwe kinderen
		  maken. 
		Voorkom het aanbrengen zoo veel mogelijk; maar leen intusschen uwe
		  ooren aan de klagten, indien de zaak het waardig is, en doe regt den genen aan
		  wiens zijde het regt is. 
		Een kind moet vragen, niet gebieden. Een dienstbode moet voor 't minst
		  toegeven, zoo hij al niet gehoorzaamt. 
	  
	  
{==40==} {>>pagina-aanduiding<<}
 
		Het nadenkend meisje.
 
		 
		  'K heb daar zoo waar iets moois gelezen,  
		  En kan er waarlijk blijde om wezen;  
		  'K versta het toch van woord tot
			 woord,  
		  En vat nu duidlijk wat behoort.  
		  'K moet vreedzaam met de menschen leven,  
		  Dat staat er letterlijk geschreven.  
		  Ik mag niets doen dat iemand
			 schaadt.  
		  Dien ik beledig doe ik kwaad.  
		  'K mag niemand lastren: dat 's te
			 zeggen,  
		  Geene ondeugd hem te laste leggen  
		  Die hij niet heeft: ik
			 doe hem leed,  
		  Zoo 'k zeg dat hij een misdaad
			 deed,  
		  Die hij toch nimmer heeft bedreven.  
		  'K moet ieder eerlijk 't zijne geven,  
		  'K meen dat hij van mij vordren
			 kan;  
		  En van zijn goed of geld,
			 daarvan  
		  Mag 'k hem geen sikkepitje ontrooven;  
		  Nu, dat zal elk met mij gelooven.  
		  Zoo 'k iemand iets heb toegelegd 
		  
		  Dat moet ik geven; toegezegd  
		  Het doen: dat 's 't geen er staat
			 geschreven:  
		  En trouw en waarheid aan te kleven.  
		  Zie daar, 'k versta 't van woord tot
			 woord,  
		  En vat dus duidlijk wat behoort; 
		  
		  Wat ik moet doen; want tot die
			 dingen  
		  Kan men mij door den regter dwingen; 
		  
{==41==} {>>pagina-aanduiding<<}
 
		  Maar tot vele andre dingen niet, 
		  
		  Schoon 't gene ik las die ook
			 gebiedt;  
		  Want dat zijn dingen die bekoren.  
		  'K mag de arme liên niet vragen hooren  
		  En hun niets geven, schoon men
			 mij  
		  Daar toe niet dwingen kan, wie 't
			 zij.  
		  'K moet onderrigten die 'k zie dwalen;  
		  Mijn levenswijze zoo bepalen  
		  Dat elk zich daardoor zie
			 gesticht,  
		  Zijn leven naar het mijne rigt'. 
		  
		  Dat all' bekoort; moet dus
			 geschieden,  
		  Ofschoon geen mensch het kan gebieden.  
		  Al liete ik de armen hulploos
			 staan,  
		  En liet' dien 'k dwalen zag maar
			 gaan,  
		  'K deed slecht, en elk zou mij verachten;  
		  Maar straf hadd' 'k echter niet te wachten;  
		  'K bekoorde niet, en
			 dat waar 't all';  
		  Ja maar dat's toch niet het
			 geval  
		  Bij God; daar zoude ik schuldig wezen;  
		  Ja ja, dat heb ik ook gelezen;  
		  Want of 't behoort en
			 of 't bekoort,  
		  'T zijn al geboden in Gods
			 woord.  
		
 
	  
	  
{==42==} {>>pagina-aanduiding<<}
 
		Het geweten.
 
		Wat is het Geweten? 
		Eene gemoedelijke bewustheid bij den redelijken mensch,
		  wegens het goede of kwade van zijn doen of laten. 
		Waarom zegt gij, gemoedelijke bewustheid? 
		Om dat dezelve altoos gepaard gaat met eene gerustheid des
		  gemoeds bij den redelijken mensch, wanneer hij goed doet, en met eene
		  ongerustheid, wanneer hij kwaad doet. 
		Waarom zegt gij, bij den redelijken mensch? 
		Om dat iemand die deze gemoedelijke bewustheid wegens zijn
		  goed- of kwaad-doen niet heeft, ook den naam van redelijk
		  mensch niet verdient. 
		Waarom verdient hij dan dien waardigen naam niet? 
		Om dat hij dan toont onverschillig te zijn voor het goede en
		  't kwade; dat is voor 't gene heilzaam of verderfelijk van God is geboden of
		  verboden; om dat hij dus toont, geenen eerbied, of liefde, of ontzag te hebben
		  voor God zijnen schepper, opperheer en weldoerer; en om dat er niets
		  onredelijker, schandelijker en pligteloozer kon wezen dan dit: kort gezegd, een
		  gewetenloos mensch is iets verschrikkelijks. 
		Waarom is die mensch zoo verschrikkelijk? 
		Om dat hij nooit te betrouwen, en in alle opzigten
		  gevaarlijk is; liegen, bedriegen en al het veelvuldige kwaad, waarvan wij hier
		  voor (bladz. 35.) gesproken hebben, kan 
{==t.o. 42==} {>>pagina-aanduiding<<}
 
		  
{== afbeelding  
			 	 
			 Pl. IV. Bladz. 42. 
		  ==} {>>afbeelding<<}
    
 
{==43==} {>>pagina-aanduiding<<}
 hij doen, en schaamteloos;
		  want waar geen geweten is, daar is ook geene schaamte, 
		Zijn 'er wel zulke snoode en gevaarlijke menschen? 
		Helaas! ja; dit leert de ondervinding; maar vroeg of laat
		  loont toch het kwaad zijn' meester, en dan komt het droevige nawee: dit noemt men een knagend of
		  kwaad geweten. 
		 
		  Geen pijn, hoe zwaar zij ook moog'
			 heeten,  
		  Kan zoo ondraaglijk zijn,  
		  Als de ijsselijke pijn  
		  Van 't knagende geweten.  
		  Die in het ligchaam lijden moet  
		  Kan somtijds, door de kunst, nog wel verzachting
			 vinden;  
		  Ook dikwijls doet de troost hem
			 goed  
		  Van bloedverwanten of van
			 vrinden;  
		  Maar hij dien het geweten
			 knaagt,  
		  Zijn' beul in zijnen boezem
			 draagt,  
		  Lijdt in de ziel, waarvoor geen kruiden zijn
			 geschapen.  
		  Geen troost, hoe hartlijk
			 toegebragt,  
		  Heeft op het kwaad geweten
			 kracht,  
		  Niets doet dien worm een wijl tijds
			 slapen.  
		  Die ligchaamspijnen door moet
			 staan,  
		  Kan, ter vertroosting, 't oog op zijne ontbinding
			 slaan;  
		  De dood zal hem van 't wee
			 bevrijden;  
		  Daar hij die in 't geweten lijdt 
		  
		  'T gezigt op 't graf angstvallig
			 mijdt;  
		  Want dat gezigt voorspelt hem nog veel zwaarder
			 lijden.  
		
 
	  
	  
{==44==} {>>pagina-aanduiding<<}
 
		Schadelijke gevolgen der verwaarloozing van de zaak des
		  gewetens.
 
		Naar mate onder een volk (vooral onder een handeldrijvend volk) het
		  geweten van minder beduidenis wordt, staan er ook alle eerlijke neringen en
		  handteeringen gestadig meer en meer bloot voor wantrouwen, voor allerlei
		  bederf, schade en verval. Een min of meer gewetenlooze winkelier bederft immers
		  altijd min of meer de nering van zijn' medewinkelier, die een man van geweten
		  is. Het zelfde kan gezegd worden van den hoogeren koopman; en zoo wordt dan de
		  opregte eerlijkheid veeläl neringloos, en kooplieden en winkeliers, die lieden
		  van geweten zijn, de prooi van anderen die het minder zijn. Vreet dit in,
		  gelijk het algemeene spreekwoord zegt, dan worden de eerlijkste en braafste
		  burgers, willen zij nering hebben of behouden, gestadig in verzoeking gebragt,
		  om zoo te doen als anderen. Zoo vervalt dan alle vertrouwen in den koophandel;
		  om kort te gaan, de gewetenloosheid waar zij min of meer veld wint, is de
		  grootste plaag voor allen handel hoegenaamd; voor alle fabrijken en trafijken,
		  voor alle ambachten en handwerken, enz enz. 
		Naar mate in een stad of dorp de zaak des gewetens minder in tel
		  geraakt, wordt er ook de eer en goede naam van ieder braaf burger, en de rust
		  der huisgezinnen minder veilig. Wat toch vraagt een geweten-
{==45==} {>>pagina-aanduiding<<}
loos
		  mensch daarna, dat hij zijnen medeburger, wiens braafheid, of voorspoed, of
		  achting hem in de oogen steekt, schandelijk bekladt? en duizend heimelijke
		  wegen staan immers den gewetenloozen open, om het onbekend te doen? en hoeveel
		  twist en tweedragt wordt er dan niet dagelijks veroorzaakt! wat niet al haat,
		  wraak en wrok! 
		Indien zij wier roeping het is het regt te handhaven, en de lijdende
		  onschuld tegen de onderdrukking te verdedigen, of haar voor dezelve te
		  beschermen; indien dezen gewetenlooze schepsels waren; goede hemel wat zoude de
		  menschheid dan niet al te lijden hebben! 
		Rijke lieden, in de prilheid hunner jaren, of in de verdere kracht
		  huns levens, welk een onnadenkelijk onheil kunnen die niet stichten, wanneer
		  het geweten bij hen weinig in tel is? Waar is dan deugd die niet in verzoeking
		  gebragt en verleid kan worden, door hun goud, door hunne geschenken, door hunne
		  brasserijen, of door hunne (zoo 't heet) verëerenden omgang; - in 't kort, door
		  hunne achting of verachting; gunst of ongunst? 
		 
		  Gewetenloosheid  
		  Is 't ergste kwaad  
		  In stad en staat;  
		  Zij is de bron van alle boosheid.  
		
 
{==46==} {>>pagina-aanduiding<<}
 
		De ouden hebben de uitbeelding van het geweten doen bestaan in eene
		  vrouw, houdende haar hart voor hare oogen, in 't welk zij zeer scherp inziet;
		  voorts groeijen aan hare éene zijde overvloed van fraaije bloemen, en aan hare
		  andere zijde eene menigte distelen. 
		Dat de vrouw in haar eigen hart inziet, beteekent dat ieder mensch
		  kennis draagt van zijne eigene daden en gedachten, welke veelal anderen
		  menschen onbekend zijn: die zelfbewustheid is het geweten; het legt de
		  verborgenste schuilhoeken van ons hart voor ons bloot. 
		De bloemen aan de eene zijde der uitbeeldende vrouwe wassende, geven
		  te kennen de aangename gerustheid, de zalige tevredenheid welke uit een gerust
		  geweten voortvloeit; gelijk de distelen ter andere zijde, de pijnigende
		  knagingen van een kwaad geweten te kennen geven. 
	  
	  
	 De deugd en hare heilzaamheid.
 
	 Wat is de deugd? 
	 De deugd is eene standvastige geneigdheid
		van onzen wil, om het goede te doen en het kwade te laten; dat is, om onze
		pligten te betrachten, 
{==47==} {>>pagina-aanduiding<<}
 
	 Waarom zegt gij geneigdheid? 
	 Om dat de deugd niet is eene voorbijgaande daad, maar eene
		blijvende hoedanigheid, of eene vaste gezindheid van een
		mensch, die waarlijk deugdzaam is. 
 NB. Om een deugdzaam
		mensch te zijn, is het niet genoeg de eene of andere goede daad te doen; want
		een ondeugend mensch doet dit ook wel, wanneer 't hem in zijn kraam te pas
		komt; maar een waarlijk deugdzaam mensch is altijd geneigd tot het goede. - Dit is een groot onderscheid. 
	 Waarom zegt gij standvastige geneigdheid? 
	 Dewijl een kortstondig goed voornemen, om zijne pligten te
		betrachten, almede niet den naam van deugd verdient; want ook al kan een slecht
		mensch wel eens een kortstondig goed voornemen hebben; en een deugzaam mensch
		moet ook niet los, maar vast staan in zijne geneigdheid tot het goede, in
		weêrwil van elk en alles wat hem daarin tegenstand doet. 
	 Kan een deugdzaam mensch dan ook geen kwaad doen? 
	 Ja, zekerlijk kan hij dat ongeluk hebben; maar om dat hij
		standvastig geneigd is tot het goede, komt hij altijd weder
		tot inkeer. 
	 Waarin bestaat de heilzaamheid van de deugd? 
	 Dezelve is veelledig; bij voorbeeld: de deugd maakt ons
		bedachtzaam op al ons doen en laten: is iemand rijk, dan behoedt zij hem, dat
		hij geen misbruik van zijn' rijkdom make; is hij arm, dan behoedt zij hem dat
		hij geene slechte wegen insla, om geld of goed te krijgen; is hij ongelukkig en
		in lijden, dan troost zij hem; in 't kort gezegd, de deugd vermeerdert alle
		wereldsch geluk, en vermindert in tegendeel alle wereldsch ongeluk; zij is dus
		altijd heilzaam. 
{==48==} {>>pagina-aanduiding<<}
 
	 Welke is de bijzonderste heilzaamheid van de deugd? 
	 Dat wordt zoo geestig als duidelijk afgebeeld, door een mensch
		dat gevallen is, en weder opstaat. De deugd doet iemand die gevallen is, dat is
		die kwaad gedaan heeft, weder opstaan, dat is tot inkeer komen. 
	  
	  
	 Alleenspraak van een kind.
 
	  
		Vader heeft mij daar gesproken  
		van de deugd, dat ik zoo waar;  
		Altijd deugdzaam wensch te wezen,  
		tot mijn' dood toe; want zie daar, 
		
		Heb ik al eens iets misdreven,  
		zij maakt dat ik 't mij beklaag,  
		En zeer spoedig naar 't herstellen  
		van mijn misdrijfi hartlijk vraag. 
		
		Ondertusschen maakt de deugd mij  
		steeds bedachtzaam; 'k
		  val dus niet  
		Zoo heel ligtlijk, als men doorgaans  
		deugdeloozen vallen ziet.  
		Schatten, zegt mijn wijze vader,  
		maken mij noch trotsch noeh
		  slecht;  
		Doen mij anderen niet plagen,  
		of verkorten in hun regt, 
		
{==49==} {>>pagina-aanduiding<<}
 
		Is de lieve deugd mijn leidsvrouw;  
		en bezit ik geld noch goed;  
		Ben ik arm, zij doet mij denken,  
		God weet wat ik hebben moet.  
		'K zal eens anders geld niet steelen  
		ja niet eens begeeren, neen!  
		Moet ik bittre pijnen lijden;  
		treffen mij de tegenheên,  
		Deugd vertroost mij; doet mij denken,  
		alles komt van d'Opperheer,  
		En ik leg mij, in het lijden,  
		bij zijn wijsheid zwijgend neêr.  
		O! een deugdzame is gelukkig,  
		wat men hem ook lijden doe;  
		'K wil dus altijd deugdzaam wezen,  
		tot mijn' laatsten adem toe.  
	 
 
	  
	  
	 Volmaakte deugd.
 
	 Vergenoeg u niet met slechts over 't algemeen deugdzaam te wezen; want
		bij gebrek van eene enkele schakel, is de geheele keten gebrekkig. 
	 Gij zijt mogelijk meer onnozel dan wel deugdzaam; gij zijt mogelijk meer
		verschuldigd aan uw temperament, dan aan uwe godsvrucht. 
{==50==} {>>pagina-aanduiding<<}
 
	 Onnozel te wezen is onschuldig zijn; maar deugdzaam te wezen is zijne
		driften overwinnen. 
	 Zoo lange gij niet getriomfeerd hebt over eene neiging welke uw zwak is,
		hebt gij geen regt om aanspraak te maken op den naam van deugdzaam mensch;
		alhoewel gij u niet schuldig maakt aan de misdaden van anderen. 
	 Wanneer men een gierigaard hoort uitvaren tegen de verspilzucht; een
		godverzaker tegen de afgoderij; een logenaar tegen de valschheid, en een
		dronkaard tegen de gulzigheid; mag men dan niet met regt zeggen, de pot verwijt den ketel dat hij zwart is? 
	 Dergelijke uitvaringen, of verwijtingen blijven zonder uitwerking; zij
		verliezen hare kracht in den mond van den genen die ze doet. 
	 Zoo gij over uwe heerschende neiging wilt triomferen, sta dezelve nimmer
		iets af. 
	 De mensch is nimmer tot kwaaddoen gedwongen; het is zijne bewilliging
		die hem schuldig maakt. 
	 In verzocht te worden is geene misdaad gelegen; maar daarin dat men voor
		de verzoeking bezwijkt. 
	 Welk mensch, die wèl bij 't hoofd is, zoude deel willen nemen aan eene
		zamenzwering tegen zich zelven? De menschen moeten dus van hun verstand beroofd
		zijn, om te doen het geen waarvan zij overtuigd zijn dat het kwaad is. 
	 Wilt gij vermijden te zondigen, zoo begeer niet; wilt gij eens anders
		goed niet begeeren, zoo stel u niet bloot voor de verzoekingen; zie er niet
		naar, ja denk er zelfs niet aan. 
{==t.o. 50==} {>>pagina-aanduiding<<}
 
	  
		
{== afbeelding  
		  	 
		  Pl. V. Bladz. 50. 
		==} {>>afbeelding<<}
    
 
{==51==} {>>pagina-aanduiding<<}
 
	 Gij zoudt verbazend veel moeite doen om uw ligchaam te redden; waarom
		doet gij ook niet een weinig moeite voor het behoud van uwe ziel? 
	   
	 Dewijl de deugd het schoonste sieraad van den mensch is, hebben de
		ouden, tot de uitbeelding van dezelve, eene schoone en bevallige maagd
		verkozen, ook zigtbaar jong, aangezien de deugd nimmer oud wordt; immers is zij
		in den stokouden grijsaard even schitterend schoon als in den jongeling. Zij
		hebben der uitbeeldende maagd vleugels aan de schouders gegeven, om dat het der
		deugd eigen is, zich boven de ondeugd te verheffen; maar ook om te kennen te
		geven, dat zij geschikt is om ten hemel op te stijgen; dat wil zeggen, om hier
		op aarde reeds iets van de hemelsche gelukzaligheid te smaken. Men heeft de
		uitbeelding der deugd voorts in de regterhand eene spies, en in de linker eene
		lauwerkrans doen houden. De spies, een wapentuig der ouden zijnde, beteekent
		dat zij gestadig krijg voert tegen de zonden, die zij ook altoos, waar of onder
		welke gedaante zij dezelve aantreft, overwint; ten blijke daarvan houdt zij in
		de linkerhand eene lauwerkrans; want de lauwer is het teeken der overwinning:
		die in den oorlog overwonnen heeft, zegt men den lauwer bevochten te hebben;
		ook plagt men de helden met lauwertakken te versie-
{==52==} {>>pagina-aanduiding<<}
ren, wanneer zij
		in triomf uit den strijd terug keerden. De lauwerkrans heeft in dezen gevalle
		ook nog eene andere beduidenis; zij is namelijk eene zinspeeling op, of
		uitbeelding van de voormelde voortreffelijke eigenschap der deugd, dat zij
		nimmer veroudert; immers blijven ook de lauwerbladen altijd groen, en verliezen
		dus, om zoo te spreken, nimmer hunne jeugd. Dewijl men het al verder ook
		daarvoor houdt, dat de lauwerbladen onkwetsbaar voor de bliksem zijn, kunnen
		dezelve hier beteekenen, dat de deugd altijd hare kracht behoudt, en door geene
		rampen of wederwaardigheden dezes levens te onder gebragt, ja ook zelfs niet
		beschadigd kan worden. 
	 Eindelijk wordt de uitbeelding der deugd vertoond met eene zon op de
		borst; en dit geschiedt om dat, even als de zon het aardrijk verlicht, en het
		zelve, door hare koestering, eene vruchtbare werkkracht mededeelt, de deugd ook
		ons verlicht omtrent de belangens, omtrent het welzijn van ons zelven en van
		onze naasten, en ons, door haren invloed, werkzaam doet wezen tot beiderzijdsch
		heil. 
	  
	  
	 Vermaning.
 
	 Kinderen! niet zelden gebeurt het, dat gij verkeerde denkbeelden omtrent
		uwe ouders voedt, in gevalle zij zich gedrongen zien u eenige straf op te
		leggen, of 
{==53==} {>>pagina-aanduiding<<}
 tot iets te noodzaken, waartoe gij niet genegen zijt;
		maar ik bid u, houdt eens vooral vast, dat het de pligt uwer ouderen is, u, zoo
		vroeg mogelijk, aan het goede te gewennen, door het u noodzakelijk te maken; en daartoe kunnen zij in der daad geen'
		beteren weg inslaan, dan het goede met uwe behoeften te verbinden. Houdt
		derhalve vast, dat zij uw welzijn betrachten; u waarlijk lief hebben, wanneer
		zij het geen zij van u vorderen te doen, als eene onveranderlijke voorwaarde,
		aan uwe behoeften vasthechten; bij voorbeeld, dat gij niet moogt ontbijten,
		zonder aan de morgenwet voldaan te hebben; namelijk niet voor gij u gewasschen,
		gedankt en gebeden, een kapittel in den bijbel gelezen, of wat ook anders
		gedaan hebt, het geen door uwe ouders, in hunne wijsheid, desaangaande bepaald
		moge wezen; dat gij aan tafel niet moogt eten, alvorens gij gebeden, en niet
		van tafel moogt gaan alvorens gij gedankt hebt; geen toegezegd vermaak moogt
		nemen, vóór gij voldaan hebt aan de belofte der voorwaarde; dat gij geen'
		buitengewonen dienst van meid of knecht moogt hebben, alvorens de belediging
		hersteld is, waarom men u dien afnam. 
	 Verdenkt uwe ouders niet van bedilzucht, wanneer zij u niet veroorloven,
		een aalmoes op zulk eene wijze aan een' armen ouden man of vrouw te geven,
		gelijk een stuk brood aan een' hond gegeven, of wel toegesmeten wordt; wanneer
		zij u niet veroorloven den bijbel in dezen of genen hoek te smijten; of, als
		ongeacht, onder gemeene boeken te leggen; of de 
{==54==} {>>pagina-aanduiding<<}
 bladen uit een'
		bijbel te verscheuren, of tot het een of ander onreins te gebruiken: het is hun
		pligt, kinderen, u dat en alles dergelijks, niet te veroorloven; 't is hun
		pligt u de bekende gulde les te doen naarkomen: de ouden zult gij
		eeren; en ook eene andere, dus luidende: gij moet den bijbel,
		als Gods woord, in de hoogste waarde houden. 
	 Gehoorzaamt toch getrouwelijk, ook in het afzijn van ouders en meesters,
		aan het bevel, het welk u zekerlijk meer dan ééns gegeven zal wezen, dat gij
		uwe broeders of zusters, ja ook vreemde kinderen, niet moogt plagen of tergen.
		Door het plagen worden de kinderen wrevelig van gemoed, en door het tergen
		worden zij toornig, kwaadaardig en wraakzuchtig van aard; immers maakt men de
		jonge hondjes vinnig en bijtachtig, door hen te plagen en te tergen; dus zoudt
		gij, het voornoemde bevel niet naarkomende, u schuldig maken aan het bederven
		van de genen die waarschijnlijk eens met u als mannen of vrouwen zullen moeten
		leven; en o! wie weet of gij zelven als dan niet den last en het verdrietige
		van hunnen bedorven aard zoudet moeten dragen. 
	 Even nadeelig, zoo niet veel nadeeliger, is het bangmaken, of doen
		schrikken: een en ander zal u zekerlijk ook dikwijls verboden wezen, en met het
		grootste regt Ik bid u, twijfel ook in dezen niet aan de gegrondheid van het
		bevel; aan de wijsheid van uwe ouders. Uwe ondervinding strekt zich nog niet
		verre genoeg uit om u, door voorbeelden, van de gevaar-
{==55==} {>>pagina-aanduiding<<}
lijkheid van
		't bangmaken en van het doen schrikken te verzekeren; maar uit de voorraad van
		mijne ondervinding kan ik u mededeelen het volgend 
	  
	 Waarachtig verhaal.
 
	 Zekere dame. thans den ouderdom van 60 jaren bereikt hebbende, durft nog
		niet, bij klaren dag, alleen t' huis blijven; zij verzekert dat haar, zoodra
		zij alleen is, de akelige gedaante voor den geest komt, waarvoor men haar, toen
		zij nog een zeer ong kind was, heeft doen schrikken. Zij had namelijk de
		gewoonte van, 's avonds naar bed gelegd zijnde, niet spoedig in te slapen, maar
		het huisgezin te plagen, met nu het een en dan het ander te moeten hebben: toen
		zij 't nu eens daarmede zeer bont, gelijk men spreekt, gemaakt had, dreigde men
		haar dat als zij den volgenden avond niet aanstonds ging slapen, de kinderdief
		haar zou komen weghalen. Om nu den volgenden avond te toonen dat de kinderdief
		gereed was om, zoo zij niet aanstonds ging slapen, haar mede te nemen, lag men
		een' mutsenbol, die een afzigtelijk aangezigt had, en dien men daar en boven
		nog op de afschuwelijkste wijze had gekleed, in haar bed. Zoodra het kind, den
		volgenden avond, voor het bed kwam, en de bewuste gedaante zag, gaf het een
		gil, sidderde van angst, en bragt, na alles beloofd te hebben wat men wilde (in
		gevolge waarvan de kinderdief behendig werd weggenomen, onder voorwendsel van
		hem weggejaagd te hebben) een' zeer benaauwden nacht door, en het gevolg
		daarvan is, gelijk ik gezegd heb, dat de goede vrouw nog heden, nu zij reeds 60
		jaren oud is, niet alleen durft wezen. 
	  
{==56==} {>>pagina-aanduiding<<}
 
	  
	 Ander verhaal, even waar
		als het voorgaande.
 
	 Ik ken een bedaagd man, die niet kan nalaten, waarmede hij ook bezig
		zij, ja zelfs in den slaap, nu en dan, zestien, achttien ja twintig malen da
		schouders op te halen, even als men doet, wanneer men te kennen wil geven,
		ik kan 't niet helpen: begrijpt lieve kinderen, hoe akelig en
		lastig zulks voor dien man is, en hij heeft het gehouden uit een' schrik dien
		men hem, toen hij een knaap van tien jaren was, om de grap, gelijk men 't
		noemt, heeft aangedaan: hij had namelijk zijne grootmoeder ongemeen lief, en
		men kwam hem, terwijl hij in zijne eenzaamheid een kaarten-huisje zat te
		bouwen, plotselijk zeggen, dat die vrouw dood t' huis gebragt was geworden: dit
		trof hem zodanig, dat hij van schrik verstomde; den boodschapper starend en
		bewegeloos bleef aanzien, en eindelijk zijne schouders ophaalde, in maniere
		voornoemd, daarmede te kennen gevende, ik kan 't niet helpen,
		en welke beweging hem nog telkens overvalt, zoo dat hij dezelve niet kan
		nalaten. 
	   
	 Waarde kinderen! ik bid u, prent toch, als eene ontegensprekelijke
		waarheid, vast in uw geheugen, en herhaalt dezelve, zoo dikwijls uwe ouders of
		meesters u iets gebieden, dat hun wil wijs en goed is; dat dezelve voor u eene
		stale wet, gelijk men spreekt, moet wezen; dat gij, wanneer
		gij naar de reden van hunnen wil, dat is van hun bevel, vragende, ten antwoord
		krijgt, die reden zult gij naderhand weten, in dat zeggen
		berust, en vasthoudt, dat het al of niet geven van de reden van een bevel,
		geene de minste verande-
{==57==} {>>pagina-aanduiding<<}
ring kan maken, in de noodzakelijkheid van
		dien wil te volbrengen: houdt vast dat zij zelven, uwe ouders of meesters
		zelven, het goede noodzakelijk moeten willen en gebieden, en
		het kwade noodzakelijk moeten verbieden; dat zij niet anders
		mogen doen, en dat geene brave ouders of meesters ook anders
		kunnen doen; dat zij zelven dus, gelijk gezegd is, in de
		noodzakelijkheid zijn van het goede te moeten gebieden, en het kwade te moeten
		verbieden; ook scherp toe te zien, dat gij aan hunne bevelen gehoorzaamt; ja
		dat zij even daarom in de noodzakelijkheid zijn van u, des
		noods, tot het volbrengen van hunnen wil te dwingen: kort gezegd, lieve
		kinderen, houdt vast, en prent toch, ik kan het niet genoeg herhalen, als eene
		onwedersprekelijke waarheid in uw geheugen, dat dit alles niet eene vrije
		willekeur is van uwe ouders of meesters, maar eene volstrekte
		noodzakelijkheid aan hunnen kant, en dat daarvoor gewigtige, ja
		allergewigtigste redenen zijn. 
	  
	  
	  
	 De brave zoon.
 
	  
		Vader wil volstrekt niet hebben  
		dat ik weêr bij Hein-neef kom;  
		'K man geen voet meer bij hem zetten,  
		en ik weet toch niet waarom 
		
{==58==} {>>pagina-aanduiding<<}
 
		Hein-neef is een
		  beste jongen,  
		dat heeft vader zelf gezegd;  
		Nooit, neen nooit is hij ondeugend;  
		altijd doet hij wèl en regt;  
		Ongeschikte woorden spreken,  
		dat zou Hein-neef doen! vast niet!  
		En meêlijdend; altijd huilt
		  hij  
		als hij iemand straffen ziet.  
		Zie, ik zeg, Hein is een engel,  
		daarom kan 'k ook niet verstaan,  
		Waarom mij toch is verboden  
		bij dien engel weêr te gaan.  
		Toch, ik zal gehoorzaam wezen;  
		'k wed dat ik niet bij hem kom;  
		Vader heeft het mij verboden,  
		dat 's genoeg, hij weet waarom,  
		En daarin moet ik berusten;  
		want het is toch maar gewis,  
		Dat mijn lieve, beste vader  
		ijsselijk verstandig is.  
	 
 
	  
	  
	 De bijbel.
 
	 De bijbel is het heerlijkste en heilzaamste boek dat er in de geheele
		wereld is: hij behelst den grootsten schat van waarheden en deugden, ja zelfs
		een' onuitputbaren rijkdom daarvan. De bijbel bevat het kort begrip van
		
{==59==} {>>pagina-aanduiding<<}
 alles wat voor alle standen noodzakelijk is te weten, of behelst
		alle opleiding of beweegtedenen daartoe, en wel de krachtigste beweegredenen:
		geen wonder! want hij bevat Gods woord. Kinderen! hebt altijd eerbied voor dit
		heilig boek, en houdt het altijd in de hoogste waarde. 
	  
	  
	 Het Geschenk.
 
	  
		Mietje had, door
		  naarstig leeren,  
		Menigmaal een' prijs verdiend;  
		Zag, als braaf, van elk zich eeren,  
		En haar meester was haar vriend.  
		Toen zij eens, meer dan te voren,  
		Boven elk had uitgemunt;  
		Toen papa in haar te hooren  
		'T zoetst genoegen werd gegund;  
		Moeder zich verloor in 't denken  
		Aan den engel dien zij had;  
		Moest de meester weêr iets schenken;  
		Iets uitmuntends, ja; maar wat?  
		Raad eens kindren; 't is iets heerlijks,  
		Meer dan alle schatten waard';  
		Bovendien iets onontbeerlijks;  
		Iets dat eeuwig zielsheil baart;  
		Iets... Maar meer zal 'k toch niet zeggen,  
		Anders zoudt gij 't ligtlijk raân. -  
{==60==} {>>pagina-aanduiding<<}
 
		Nu, weet gij niet uit te leggen,  
		Waar 't geschenk in heeft bestaan? 
		
		'T is een iets dat ge alle dagen  
		In uw handen hebben moet;  
		Iets, indien 't u kan behagen,  
		Kindren, zijt gij waarlijk goed;  
		'T is het rigtsnoer van uw daden;  
		'T geeft u licht in duisternis;  
		Wel? kunt gij nu nog niet raden  
		Wat dat iets uitmuntends is? -  
		'T is een bijbel: boven dezen  
		Gaat geen ding, hoe ook van aard;  
		Want hoe kostlijk iets moog' wezen,  
		'T woord van God is toch meer
		  waard'.  
	 
 
	  
	  
	 De hooge waardij van den bijbel.
 
	  
	 Groote waarheid van ondervinding.
 
	 In ons land (om nu eens enkel van ons te spreken; in ons land) waren
		altijd die menschen de opregtste en eerlijkste van handel en wandel, die wáren
		eerbied hadden voor den bijbel, als Gods heilig woord. 
{==t.o. 60==} {>>pagina-aanduiding<<}
 
	  
		
{== afbeelding  
		  	 
		  Pl. VI. Bladz. 60. 
		==} {>>afbeelding<<}
    
 
{==61==} {>>pagina-aanduiding<<}
 
	 In ons land leefden altijd die huisgezinnen 't eendragtigste, het
		geregeldste en allezins het braafste, in welke vader en moeder en kinderen en
		dienstboden wáren eerbied voor den bijbel hadden. Met een stille en blijde
		ernstigheid doet dan ieder zijn werk, en onderrigt en helpt dan ook de een den
		ander'. Daar en tegen ziet men, helaas! dagelijks, wat in elke stad of dorp van
		zulke kinderen wordt, die geen' wáren eerbied voor den bijbel hebben; en ook
		ondervinden alle brave huisvaders en huismoeders dagelijks, hoe weinig staat te
		maken is op de eerlijkheid, vlijt en braafheid van dienstboden, die geen' wáren
		eerbied hebben voor den bijbel, als Gods heilig woord. 
	 Let voorts hier op. - In ons land waren ook altijd die kundige regenten
		en ambtenaars de getrouwsten, de vlijtigsten in alle opzigten; altijd de besten
		en braafsten voor land en volk, die wáren eerbied hadden voor den bijbel, als
		Gods heilig woord; en zulke waren ook altijd de minzaamsten en gedienstigsten
		voor hunne medeburgers. 
	 Zie daar, zoo blijkt bij de sprekende ondervinding allerzekerst, dat het
		geluk van ieder huisgezin en van ons geheele land, allernaauwst verknocht is
		met den wáren eerbied voor den bijbel, als Gods heilig woord: de ontwijfelbare
		reden is deze: om dat, hoe meer iemand wáren eerbied heeft voor den bijbel, als
		Gods heilig woord, hij ook dies te meer tracht te weten wat waarlijk
		goed of kwaad is; en dan ook 
{==62==} {>>pagina-aanduiding<<}

		dies te meer bezorgd is om het goede te doen en het kwade te laten. 
	  
	  
	  
	 Verdere redenen,
 
	  
	 niet om vlugtig te overzien; maar om rijpelijk
		te bepeinzen, en bij kundiger lieden nader te bevragen.
 
	 I.) Onder welke volken, en sedert welke tijden heeft het geheele regt
		der natuur, of de geheele zedekunde, of de geheele staat- en regeerkunde, zoo
		als die wetenschappen thans bondig, in onvergankelijke schriften geboekt staan;
		of waar en wanneer hebben, algemeen gesproken, alle die wetenschappen die met
		's menschen waardigheid en geluk op 't naauwste verbonden zijn, hare grootste
		helderheid, bondigheid en uitgebreidheid gekregen? - Neen! geene drieste
		domheid of vermetele waan, hoe hoog of magtig ook, zal in eeuwigheid
		vernietigen kunnen die duizende monumenten der drukkunst, die, zoo lang deze
		wereld zal staan, getuigen zullen, dat de toestand van alle die wetenschappen,
		zoo als dezelve was, zelfs bij de beroemdste Heidensche
		volken, niet of naauwelijks te vergelijken is bij die helderheid en
		uitgebreidheid, welke met het licht des bijbels onder de Christenvolken
		doorbrak, vooräl sedert ruim 200 jaren; dat 
{==63==} {>>pagina-aanduiding<<}
 is, sedert dat de
		grondelijke studie des goddelijken bijbels de schranderste vernuften heeft
		gevormd, toegelicht en bestuurd, en dat door middel der drukkunst, ieders
		diepgepeilde navorschingen, ten dienste van allen hebben kunnen strekken. 
	 Tot verstomming van allen waan, kan men immers stukswijze de groote
		fundamenteele waarheden op de rij voortellen, welke sedert of geheel ontdekt,
		of eerst regt helder gemaakt, en voor onze natuurlijke rede betoogbaar geworden
		zijn. Om hier slechts een paar voorbeelden te noemen: de zoo gelouterde en zoo
		eeuwig zekere leer nopens den waren grondslag en klem van alle natuurlijke
		regten en pligten, en van alle wettige oppermagt, zijn wij te eenen male
		verschuldigd aan de voorlichtinge des bijbels; want bij alle de Heidensche wijzen, hoe schrander en beroemd ook, was die geheele,
		zoo allergewigtigste leer, of wankel of duister. - Ander vootbeeld: de geheele
		thans zoo hecht als schoon aanëengeschakelde keten der regten en pligten, was
		bij de beroemde Heidensche wijzen of gebrekkig, of niet
		genoeg zamenhangende: en waarom? om dat hun eenige van die gewigtige schakels
		ontbraken, welke wij, op voorlichting des bijbels, hebben gevonden; en nog
		sedert onzen beroemden Huig de groot
		zelven, is immers dien aangaande eene zeer gewigtige ontdekking in de bondige
		zamenstelsels van het regt der natuur te vertoonen, gelijk ligt bij deskundigen
		te bevragen is. 
	 Kinderen! gij die te zijner tijd ook eens ouders 
{==64==} {>>pagina-aanduiding<<}
 zult
		wezen, en, zoo gij voortaan behoorlijk onderwezen wordt, die dan de waarheid en
		het gewigt van alle de hier aangestipte zaken zult beseffen; ja lieve kinderen!
		dit uw geheel Deugdenboekje zijt gij
		verschuldigd aan alle die wetenschappen, welke sedert 200 jaren, door het
		goddelijk bijbelwoord, zoo ruim en helder zijn toegelicht. 
	 II.) Onder welke omstandigheden en sedert welke tijden is Europa meest bevolkt, en het bloeijendst werelddeel geworden? -
		Eene groote historieele vraag, aller menschen opmerking zeker wel waardig, en
		die men afdoende beantwoord vindt, in alle de naauwkeurige geographische
		beschrijvingen, waarin men, uit echte bewijzen, de plaatsen en tijden vindt
		aangeteekend, op en in welke door geheel Europa, bijzonder
		ten noorden, oosten en westen, duizende steden en dorpen zijn gebouwd of
		uitgelegd, of bloeijend geworden; namelijk dat dit geschied is na de invoering
		en uitbreiding van den Christelijken godsdienst door geheel Europa, als nationale godsdienst, of godsdienst van den staat. En
		zoo straalt hier weder de hooge waardij des bijbels helderlichtend door. 
	 III.) Waarom heeft een zoo blind bijgeloof in de duistere midden-eeuwen
		kunnen ontstaan? en waarom heeft de heerschzucht van dwingelanden, daarmede
		zulke bloedige rollen kunnen spelen? - Is er treffender bewijs voor de hooge
		waardij des bijbels mogelijk, dan dit: dat bij het verdwijnen van zijn
		goddelijk licht alle menschelijk redelicht kan verdonkeren, en 
{==65==} {>>pagina-aanduiding<<}

		alle menschelijkheid tot barbaarschheid kan verbasteren: en tot welk eene
		nietigheid of vruchteloosheid waren niet de afschriften des bijbels vervallen,
		in de duistere midden-eeuwen? - Maar .... 
	 IV.) Maar (en dit doet ten vierde male wederom op nieuw alles af),
		wanneer en hoe, en bij welke Christen
		volken verloor het verwilderd bijgeloof wederom het eerst zijne kracht, en de
		tiranieke heerschzucht haar gruwelijk voorwendsel? - Of zou dit nog aan ons
		Nederland behoeven geleerd te worden? - Of zou de onkunde en
		verwildering van sommigen wel ooit zoo verre kunnen gaan, dat zij, bij de
		geringste herinnering der merkwaardigheden van ons land, zouden kunnen of
		durven ontkennen, dat wij ons uitworstelen uit, en ons opworstelen tegen de
		Spaansche tirannie, eerst en vooräl verschuldigd zijn aan de
		toelichting des Goddelijken bijbels, wiens geheele inhoud en oogmerk regelregt
		ingerigt is tegen allen conscientie-dwang? - En indien er, helaas! eens
		Nederlandsche ouders waren, die deze groote daadzaak nu
		ontkenden, wat zouden hunne kinderen, te zijner tijd, zeker eens van hun
		denken? - Waarheid is toch waarheid, en zal het eeuwig blijven; en de stukken
		en bewijzen van deze groote daadzaak, zijn, door de drukkunst, in duizende
		boekbundels onvergankelijk, en voor ieder bewaard. 
	 Kundige lezers! gij weet het, dat deze vier artikels slechts eenige
		stippen zijn van die groote stralen van 
{==66==} {>>pagina-aanduiding<<}
 hooge waardij, met welke
		de Goddelijke bijbel, als het heilzaamste boek dat op dezen geheelen aardbodem
		bekend is, omstraald wordt. 
	 En al deze hier aangestipte hooge waardij, hoe onafzienbaar ook, betreft
		nog slechts enkel en alleen dit ons ondermaansche burgerlijke leven; geen enkel
		woord is nu nog gezegd van al die verdere hooge en allerhoogste waardij des
		bijbels, op welke de ware deugdzame mensch, in zijne laatste ure, vertrouwelijk
		staaroogt; doch welke den booswicht dan doet sidderen; dien booswicht, die met
		brooddronkenen voet de deugd vertrapte. 
	  
	  
	  
	 Toontje tegen zijn' bijbeltje.
 
	  
		Wel bijbeltje, wel bijbeltje,  
		Wat ben 'k met u te vrede!  
		Maar niet wijl ge een geschenk zijt, neen;  
		Althans toch daarom niet alleen,  
		'T is om een heel wat andre reden. 
		
{==67==} {>>pagina-aanduiding<<}
 
		Hoor bijbeltje, 't is maar gewis  
		Dat in u iets verborgen is  
		Van zonderlinge krachten;  
		Juist niet dat ik het
		  vinden kan;  
		Maar, ô! ik ben ook nog geen man,  
		Dus kan men niet verwachten  
		Dat ik den bijbel zou verstaan;  
		En toch weet ik het ergens aan;  
		'K heb óók zoo mijn gedachten.  
		Hoor bijbeltje, hoor bijbeltje,  
		'K zal u eens duidlijk zeggen  
		Waaraan ik weet, dat zeer gewis,  
		Iets raars in u verborgen is,  
		Schoon ik niet uit kan leggen  
		Waarin het eigenlijk bestaat.  
		Nu luister dan eens naar mijn praat.
		  -  
		Ik heb een lieve moeder,  
		Die 'k ook bemin met al mijn hart; 
		
		Nooit doe ik iets het geen haar
		  smart,  
		En toch hoor 'k haar wel zuchten;  
		Dan ziet ze droevig; maar zie
		  daar,  
		Ja bijbeltje, 't is waarlijk waar, 
		
		De vrouw heeft niet in u gelezen,  
		Of ze is weêr wèl, ze praat en
		  lacht;  
{==68==} {>>pagina-aanduiding<<}
 
		Komt dat dan niet door uwe kracht? 
		
		Kan het wel anders wezen?  
		Althans ik houde 't voor gewis,  
		En dat het waarlijk ook zoo is  
		Zal 'k u nog nader toonen:  
		Mijn vader is zoo'n goeden man  
		Als iemands vader wezen kan,  
		En toch is hij somtijds zeer knorrig;  
		Maar, o! hij heeft zoo veel aan 't
		  hoofd!  
		Hij is dikwijls zoo afgesloofd,  
		Dat hij geen' lust heeft om te spreken:  
		Doch 'k heb het honderdmaal
		  beleefd,  
		Als hij in u gelezen
		  heeft  
		Dan is hij nimmer morrig;  
		Maar altijd vriendlijk, lief en
		  zacht;  
		Zie bijbeltje, ook door uwe
		  kracht,  
		Dat kan niet anders wezen,  
		En dus, wijl gij zoo iets bevat,  
		Zijt ge ook voor mij een groote
		  schat.  
	 
 
	 Toontje, dus in zijne
		eenzaamheid, tegen zijn bijbeltje pratende, had geheel geen vermoeden dat hij
		van iemand gehoord werd, en evenwel stond zijn va-
{==69==} {>>pagina-aanduiding<<}
der wel zeer
		aandachtig naar hem te luisteren; de deur van de kamer waarin hij zich bevond
		stond op een keer, en de oude heer kwam dezelve voorbij, toen het knaapje
		naauwelijks zijne aanspraak van: wel bijbeltje, wel
		bijbeltje, had geëindigd; de goede man was terstond nieuwsgierig wat op
		die aanspraak van zijn' zoon zoude volgen; dus bleef hij staan luisteren, en
		hij luisterde met levendige aandoening. De gevoelens welke hij hoorde dat in
		zijn' zoon huisvestten, behaagden en troffen den goeden man derwijze, dat
		tranen van vergenoegdheid in zijne oogen kwamen. 
	   
	 Toen hij hoorde dat Toontje
		ophield met tegen zijn bijbeltje te spreken, trad hij binnen, drukte het
		knaapje aan zijn hart, en zeide: ‘Braaf kind! gij zijt mij het hoogste heil op
		aarde, dat ik van God zoude kunnen afbidden. Gij hebt uwe ouders lief,
		Toontje; ja gij hebt ons lief; ik heb
		uw hart het hooren betuigen, en Gods zegen zal op u rusten.’ 
	   
	 ‘Wat voorts uw bijbeltje betreft,’ vervolgde de goede vader, ‘gij hebt
		gelijk, Toontje; dat heilige boek bevat
		eene goddelijke kracht; eene kracht welke men te vergeefs in eenig ander boek
		zoude zoeken, hoe geleerd, vernuftig, deugdzaam en gevoelig deszelfs schrijver
		ook mogte zijn of geweest zijn. De bijbel leert ons onzen Schepper kennen;
		geeft ons de 
{==70==} {>>pagina-aanduiding<<}
 dierbaarste verzekeringen van zijne liefde en zorg
		voor ons. De bijbel leert ons hoe wij ons omtrent Hem, niet alleen; maar ook
		hoe wij ons omtrent den naasten, en omtrent ons zelven moeten gedragen. De
		bedroefde vindt in den bijbel troost; de lijdende grond van hope op uitkomst,
		en voedsel voor onderwerping, dewijl hem daarin wordt verzekerd, dat alles hem
		van Gods hand toekomt, en alles tot zijn welzijn verstrekt. Die gezondigd heeft
		gevoelt zich in den bijbel gegronde hoop op vergeving inboezemen; en dat alles
		niet op eene wijze gelijk eenig ander boek doet; maar op eene onwederstaanbaar
		krachtige wijze, dewijl de mannen die den bijbel geschreven hebben, door den
		geest Gods gedreven zijn geworden; alzoo dat wij, met volkomen regt kunnen
		zeggen, dat wij God zelven in den bijbel hooren spreken, waarom dat boek ook
		Gods woord genoemd wordt. Geen wonder derhalve,
		Toontje, dat gij uwe ouders, wanneer
		hun eenig leed drukt; eenig voorval hun gemelijk maakt; wanneer de zwakke
		mensch in hun spreekt, dat gij hen, na zij hunnen toevlugt tot den bijbel
		genomen hebben, getroost, bemoedigd, en te vrede van de lezing deszelven ziet
		terug keeren. 
	   
	 Lieve zoon! ik heb u uw gesprek tegen uwen bijbel hooren sluiten, met de
		betuiging, dat dezelve 
{==71==} {>>pagina-aanduiding<<}
 een groote schat voor u is: o! laat dit
		altijd zoo bij u wezen! Houd den bijbel altoos in hooge, in de hoogste waarde;
		neem in alle wederwaardigheden dezes levens uwe toevlugt tot dien schat, en gij
		zult de kracht der wederwaardigheden voelen verzwakken; maar zoon, lieve zoon!
		vergeet toch ook den bijbel niet wanneer gij in overvloed leeft; geene
		wederwaardigheden kent; wanneer de vreugde u van alle kanten toelacht, o!
		vergeet ook dan toch dat heilig boek niet; want het zal u behoeden voor die
		afdwalingen, die zoo dikwijls, en zoo natuurlijk, de gevolgen der zorgeloosheid
		zijn.’ 
	  
	  
{==72==} {>>pagina-aanduiding<<}
 
		Liefde en eerbied voor zijne ouders.
 
		Volgens de natuur heeft men altijd den genen lief, van wien men 't
		  goede geniet. 
		Zegt eens, jonge lezers en lezeressen, van wie geniet een kind het
		  goede 't allerëerst, met weet? Immers van zijne ouders? Zoo blijkt, dat de
		  liefde voor zijne ouders, volgens de natuur, de allerëerste deugd is bij den
		  mensch; de eerste in tijd niet alleen; maar zij is het tevens
		  in rang en gewigt. Ook is de wet der liefde
		  de eerste wet in de zedelijke natuur. 
		Wanneer men alle oogenblikken aan een jong kind zeide, dat het zijne
		  ouders regt lief moest hebben, dit zoude zooveel zijn, als of men het gestadig
		  herinnerde dat het zijnen adem moest halen. Ja, zoo natuurlijk is in een jong
		  kind de liefde voor zijne ouders. 
		Maar (en deze is thans de gewigtigste vraag), hoe komt het dan dat die
		  liefde naderhand meer af- dan toe-neemt, bij vele kinderen? en het antwoord
		  daarop is het volgende: dat komt door dat zij naderhand te weinig denken aan al
		  dat goede dat zij, toen zij nog klein waren, van hunne lieve ouders hebben
		  genoten. 
		Wanneer het kind nog geen besef heeft, dan ontstaat zijne eerste
		  liefde enkel door 't gevoel van 't 
{==t.o. 72==} {>>pagina-aanduiding<<}
 
		  
{== afbeelding  
			 	 
			 Pl. VII. Bladz. 72. 
		  ==} {>>afbeelding<<}
    
 
{==73==} {>>pagina-aanduiding<<}
 aangename en goede dat het geniet, en is
		  onafscheidbaar daarvan; doch naderhand, wanneer het genot, en dus ook dat
		  zinnelijk gevoel ophoudt, moet het beseffend begrip al die eerste liefde doen
		  verflaauwen, en verdwijnen, welke door het eerste gevoel ontstaan is, en wee
		  het kind, bij 't welk die verflaauwing zoo verre gaat, dat het nalatig wordt in
		  zijne ouders den verschuldigden eerbied te bewijzen. ‘Wordt het gevoel der
		  dankbaarheid in 't hart van een kind uitgebluscht,’ zegt zeker schrijver, ‘waar
		  zal dan de liefde voor zijne ouders voedsel vinden?’ Die zijne ouders niet
		  eert, is niet waardig den naam van mensch te dragen. Met verschrikkelijke
		  straffe wordt hij bedreigd, die zijne ouders zelfs maar met een kwaad oog
		  aanziet. Alles geraakt in gevaar in een land, als er de eerbied voor ouders
		  vervalt. 
	  
	  
	 Klaartje voor 't ziekbed van hare moeder, die zij eenige
		versterking toedient.
 
	  
		Smaakt het u wat, lieve moeder?  
		Ach! wat zijt gij vreeslijk krank! 
		
		Nog niet slechts een weinig beter?  
		Knikt gij? O! God dank! God dank! 
		
{==74==} {>>pagina-aanduiding<<}
 
		Moeder-lief! ik schrei van vreugde!  
		O! ik bid zoo, nacht en dag,  
		Dikwijls op mijn bloote knieën,  
		dat ik u behouden mag. -  
		Nog een lepeltje! - Maar moeder,  
		doet uw Klaartje 't naar uw' zin?  
		Zou de lepel ook te groot zijn?  
		is er ook te weinig in? -  
		'K bid u wil u niet verroeren;  
		want het deede u ligtlijk kwaad.  
		Mij kan niets te moeilijk wezen,  
		als 't mijn moeder-lief slechts
		  baat.  
		Moeilijk! foei, dat ware schande,  
		ja, en zonden wel daarbij;  
		'K zou 't verachtlijkst meisje wezen;  
		want wat deed gij niet voor mij! - 
		
		'K zal uw kussens wat verleggen. -  
		Kom, vlei u nu zachtjes neêr. -  
		Als ae keuken aan een kant is,  
		kom ik oogenbliklijk weêr.  
	 
 
	  
	  
{==75==} {>>pagina-aanduiding<<}
 
		Hendrik, terwijl hij zijn' kranken vader helpt.
 
		 
		  O wat is dat been gezwollen!  
		  Vaderlief, doe 'k u ook zeer? -  
		  Mooglijk kreegt gij meerder krachten,  
		  Kwam' die koorts toch maar niet
			 weêr. -  
		  Doe geen moeite, lieve vader,  
		  'K heb geduld genoeg, zoo waar.  
		  Niets, hoe moeilijk 't ook moog' wezen,  
		  Als 't voor u is, valt mij
			 zwaar.  
		  'K ware een slechte, ondankbre jongen,  
		  Zoo ik 't mij vervelen liet,  
		  Nacht en dag u op te passen;  
		  Zijt gij dan mijn vader niet?  
		  Hebt gij mij dan niet zoo zorglijk,  
		  Zoo liefdadig opgevoed?  
		  'K weet toch dat ik al mijn leven  
		  Daarvoor dankbaar wezen moet;  
		  En hoe kan ik beter toonen  
		  Dat ik waarlijk dankbaar ben;  
		  Met geheel mijn hart u lief heb;  
		  Mijne kinderpligten ken;  
		  Hoe toch anders, hoe toch beter,  
		  Lieve vader! dan door u,  
		  Nu gij ziek zijt, op te passen?  
		  Nu, mijn lieve vader, nu  
{==76==} {>>pagina-aanduiding<<}
 
		  Kan 'k u eenigzins vergelden;  
		  'K doe 't ook met geheel mijn
			 hart;  
		  En zoo 't wenschen iets kon baten,  
		  Plotslijk weg ware al uw smart.  
		
 
	  
	  
	 Vermaning en herinnering.
 
	 Zijt uwe ouders gehoorzaam indien gij wilt kunnen verwachten dat uwe
		kinderen, welke gij zeer mogelij te eeniger tijd zult hebben, u gehoorzaam
		zullen wezen. 
	 Gij zijt het eigendom van de genen die u voortgebragt hebben, bij gevolg
		heeft de natuur hun ook regt op u gegeven, en gij zijt verpligt hen te
		gehoorzamen. 
	 Herinner u altoos dat de verpligting welke gij aan uwe ouders hebt, voor
		dat zij u bemind en opgevoed hebben, niet minder is dan de verpligting die op u
		ligt, voor dat zij u het leven hebben gegeven. 
	 Daarom zien wij in de wet van God, de ongehoorzaamheid der kinderen
		omtrent hunne ouders, met den dood straffen. 
	 Uwe ouders gehoorzaam te wezen is niet alleen uw pligt; maar ook uw
		belang vordert het: immers, zoo zij het zijn die u 't leven hebben geschonken,
		ver-
{==77==} {>>pagina-aanduiding<<}
lengt gij dat leven door hen gehoorzaam te wezen: is dit niet
		de eerste belofte welke ons in de tien geboden gedaan wordt? 
	  
	  
	 Gedenkvraagjes.
 
	 Hoe magtloos was ik, toen ik nog op moeders schoot lag? - Wat al goeds
		heb ik daar genoten, van haar hart en van hare hand? 
	 Hoe was vaders en moeders oog altoos op mij? - Hoe zagen zij altoos toe
		wat ik at, of wat ik dronk, of waar ik mijne kleine handjes naar uitstak, op
		dat mij niets mogte schaden. 
	 Hoe medelijdend susten, en streelden, en hielpen zij mij, wanneer mij
		het minste deerde? 
	 Hoe zorgden zij toen ik leerde gaan, dat ik toch niet mogte vallen? 
	 Hoe geduldig waren zij met mij in mijne kinderlijke ontevredenheden, of
		in de lastige uurtjes mijner onnozelheid? 
	 Hoe geduldig leerden zij mij spreken en allerlei dingen kennen? 
	 Hoe zagen zij toe als iemand mij iets gaf, of't ook wel goed voor mij
		mogt wezen? 
	 Hoe hielden zij mij in 't oog, als ik speelde? 
	 Wat zeiden zij altoos aan meid of knecht, als zij mij daaraan
		toevertrouwden, om mij te dragen of te leiden? 
{==78==} {>>pagina-aanduiding<<}
 
	 Wie zagen best naar het rein houden van mijn hoofd en geheele
		ligchaam? 
	 Wie gaf mij kleederen, en zag best toe of ze mij ook pasten, en of ze
		mijn lijf ook konden schaden of mismaken? 
	 Wie leerde mij 't eerste God te bidden en God te danken? 
	 Wie leerdef mij 't liefste en meeste wat goed en wat kwaad is? 
	 Wie was het meeste verheugd, wanneer ik het goede deed, of het meeste
		bedroefd als ik kwaad deed? 
	 In 't kort, wie zorgde 't best voor mij, waar ik lag of zat, waar ik
		ging of stond? 
	  
		Op moeders schoot, aan vaders
		  hand,  
		Was ik altijd het liefste pand;  
		En toen ik al dat goed genoot  
		Was mijn gevoel van liefde groot;  
		Zoo eigen was 't aan mijn natuur  
		Als de adem aan mijn levensuur.  
		Zoo was ik in de onnozelheid,  
		En nu 't verstand mij verder
		  leidt,  
		Zou 'k nu dit alles zijn vergeten; 
		
		Of wat de onnozelheid toen leerde,
		  nu niet weten?  
	 
 
{==t.o. 78==} {>>pagina-aanduiding<<}
 
	  
		
{== afbeelding  
		  	 
		  Pl. VIII Bladz. 78. 
		==} {>>afbeelding<<}
    
 
	  
	  
{==79==} {>>pagina-aanduiding<<}
 
		Toegift.
 
{==81==} {>>pagina-aanduiding<<}
 
		De verwelkoming.
 
		 
		  Goedaard was,
			 om handelzaken,  
		  langen tijd op reis geweest,  
		  Zoo zelfs, dat men voor een onheil,  
		  hem bejegend, had gevreesd;  
		  Eindlijk meldt hij zijn terugkomst,  
		  en bepaalt den dag daarvan;  
		  Ieder maakt nu toebereidsels;  
		  Goedaard
			 was een deugdzaam man.  
		  ‘Moeder-lief,’ zei vrolijk
			 Pietje,  
		  ‘ik wacht vader met een print;  
		  Zou hij daar niet blijd' meê wezen?’ -  
		  Neen, was 't antwoord, neen mijn
			 kind;  
		  Maar wik gij uw' braven vader  
		  regt verheugen, lieve Piet?  
		  Toon hem dan uw vorderingen  
		  sedert hij ons huis verliet;  
		  Want niets kan het hart eens vaders  
		  meer verheugen, dan 't bewijs  
		  Dat zijn zoon zijn' pligt betracht heeft;  
		  ô! dat's voor hem zielespijs;  
{==82==} {>>pagina-aanduiding<<}
 
		  Dan ziet hij zich in de toekomst,  
		  voor het wreedst verdriet gespaard;  
		  Dan belooft hij, in dien zoon, zich  
		  't wenschelijkst geluk op aard. -  
		  ‘Moederlief,’ hernam het
			 jongske,  
		  ‘dat begrijp ik; wacht, ik haal, 
		  
		  Teekeningen, boeken, prijzen,  
		  en mijn lei, hier in de zaal.  
		  O wat zal die goede vader  
		  vrolijk wezen, als hij ziet  
		  Zoo veel prijzen, zoo veel blijken  
		  van het vordren van zijn'
			 Piet!  
		  Hij vertrok, en kwam, al huplend,  
		  met een' arm vol boeken weêr,  
		  Met zijn lei, en zei:’ Zie,
			 moeder,  
		  ‘dat's maar weinig; 'k haal nog
			 meer.  
		  O 'k zal vader zoo verheugen!  
		  ja, 'k wed dat, zoodra hij weet  
		  Hoe ontzaglijk ik geleerd heb,  
		  hij terstond zijn reis vergeet.’ 
		  
		
 
	  
	  
{==83==} {>>pagina-aanduiding<<}
 
		De kaarten wagen en de vlieg.
 
		 
		Eene fabel.
 
		 
		  ‘Konde ik maar een paardje vinden,’  
		  Zei een wagentje van kaart,  
		  ‘Dat mij wilde en konde trekken;  
		  'K reed gewis met snellen vaart.’
			 -  
		  Mag ik dan uw paard niet wezen?  
		  Vroeg een kleine zwakke vlieg.  
		  Zwaarder dan gij zijt kan 'k trekken;  
		  Denk niet dat ik u bedrieg.  
		  Slechts voor weinige oogenblikken  
		  Was het diertje, door
			 Anthon,  
		  Voor het wagentje gespannen,  
		  Zoo behendig als het kon.  
		  ‘Ja,’ was 't antwoord van den
			 wagen;  
		  ‘Ja, zot vliegje, ik zie u wel;  
		  Maar wat zoudt gij kunnen trekken?  
		  'K wed niet eens een waterbel.’
			 -  
{==84==} {>>pagina-aanduiding<<}
 
		  Nu, zei 't vliegje, nu, beproef het;  
		  'K heb meer krachts dan gij wel gist.  
		  'T paard is sterk; maar och! het loopt slechts,  
		  En ik vlieg, zie vriend, dat is 't.  
		  'K rijd u, binnen twee minuten,  
		  Deze kamer driemaal rond.  
		  Zie, 'k wed dat geen mensch tot heden  
		  Zulk een windsnel paardje vond.  
		  'T wagentje liet zich bepraten,  
		  Hunkrend naar een rijapartij.  
		  ‘Nu, vooruit! vooruit dan, vliegje!’  
		  Was het woord; ‘vooruit
			 met mij.’  
		  'T roekloos vliegje rukt zich opwaarts;  
		  Maar betaalt zijn stoutheid
			 duur:  
		  Tobbend aan den haard gekomen,  
		  Zakt het met zijn vracht in 't
			 vuur;  
		  Want de zwaarte van den wagen  
		  Had zijn krachten overheerd,  
		  En zeer spoedig waren beiden,  
		  Door de vlam, geheel verteerd.  
		
 
		De leergierige Hendrik zat, op
		  't kantoor van zijn' vader, tegen over denzelven, dit fabeltje te lezen, echter
		  niet overluid. Hetzelve geëindigd hebbende, gevoelde hij zich, door 't lot van
		  de vlieg, zoodanig getroffen, dat hij met zijne hand, vrij driftig, op den
		  lessenaar, voor welke hij zat, sloeg, zeggende: ‘Dat spijt me! dat spijt me
		  regt!’ 
		Wat spijt u? vroeg zijn vader, de pen
		  nederleggende. 
{==85==} {>>pagina-aanduiding<<}
 
		Hendrik. 
		Wel vader, ik lees daar van een vliegje, dat in 't vuur gevallen en
		  verbrand is. 
		  
		Vader. 
		In 't vuur gevallen! dat gebeurt de vliegen toch anders niet. 
		  
		Hendrik. 
		Ja maar vader, men had het diertje voor een kaarten wagentje
		  gespannen, en 't wilde daarmede de kamer rond vliegen. 
		  
		Vader. 
		Lees 't fabeltje mij eens voor. 
		  
		(Na Hendrik
		  de fabel had gelezen.) 
		Hoor Hendrik; dat gij
		  medelijden hebt met het lot van 't vliegje, misprijs ik niet; maar gij moet uwe
		  gedachten niet bij dat lot bepalen; want zulks is hier geenszins het oogmerk
		  van den fabeldichter: hij heeft zijn vliegje dat lot moeten laten ondergaan, om
		  u te doen beseffen hoe gevaarlijk het is, wanneer iemand verwaandelijk
		  onderneemt iets te doen, het geen zijne krachten te boven gaat; door een'
		  kwalijk gaplaatsten naijver iets bestaat te doen, waartoe hij onbekwaam is. Een
		  vlieg is niet berekend om een wagentje door de lucht te voeren. 'T beestje
		  hadde moeten beseffen, dat het kleinste kaarten wagentje zwaarder was dan hij
		  zelf, en dat het hem derhalve, zoodra hij den vasten grond verlaten zoude
		  hebben, naar beneden zoude trekken. - Zoo verblindt de verwaandheid, of de
		  kwalijk geplaatste naijver, den mensch, en doet hem tot roekeloosheid
		  overslaan. - Spiegel u derhalve, goede Hendrik, aan de vlieg in uwe sabel. Laat, bij voorbeeld,
		  het bovenmatig snel loopen (waartoe de kinderen elkander somtijds uitdagen)
		  over, aan 't natuurlijk vermogen van het paard; want Hendrik, gij zoudt uwe roekeloosheid met eene pleuris, of
		  rampzalige borstkwaal, kunnen moeten boeten. - Laat u nooit naijver inboezemen,
		  om zoo veel zwaarte te tillen als gij een' ander' tillen ziet, wanneer gij
		  gevoelt dat die zwaarte uwe krachten te boven gaat; want gij zoudt uwe roe-
{==86==} {>>pagina-aanduiding<<}
keloosheid, verwaandheid of naijver ('t is het zelfde hoe wij de
		  oorzaak van zulk een bedrijf noemen) met eene breuk kunnen moeten betalen, die
		  u, voor geheel uw leven, ongelukkig zoude maken. - Van aanmerkelijke hoogten te
		  springen; het zoogenaamde kunstjes doen met het ligchaam ('t geen men bij
		  knaapjes van uwe jaren zeer dikwijls plaats ziet hebben) kan van 't zelfde
		  ongelukkig gevolg wezen; of ook van eene ontwrichting; van been- of arm-breuk,
		  zware verwonding, en dergelijken. 
		  
		Hendrik. 
		Wel vader - lief, 'k had niet gedacht dat ik zooveel uit dat kleine
		  fabeltje kon leeren! 
		  
		Vader. 
		Gij kunt er nog meer uit leeren Hendrik. Het kaarten wagentje geeft u mede de schoonste
		  les; het doet u namelijk zien hoe gevaarlijk het is, de ooren te neigen naar 't
		  gesnork van een verwaand schepsel, het welk, door zijn' waan verblind, zich
		  meer vermogen toekent dan het waarlijk bezit. Zoo gij u aan zulk een wezen
		  toebetrouwt, Hendrik (in welk geval het
		  dan ook zoude mogen zijn), loopt gij gevaar van, even als het wagentje, in het
		  jammerlijkst ongeluk gestort te worden. 
		Wanneer gij eens trek haddet om gedragen te worden, en uw broêrtje van
		  vier jaren oud bood zich daartoe aan, zoudt gij dan op een' stoel klimmen, op
		  dat hij u op zijn' arm konde krijgen? 
		  
		Hendrik. 
		Wel neen ik vader; zoo zot zoude ik niet wezen; ik zou denken, die
		  kleine beuling heeft geen krachts genoeg, en zou mij zekerlijk laten
		  vallen. 
		  
		Vader. 
		Overweeg en oordeel zoo in alle andere gevallen, mijn zoon, en laat u
		  voorts van uw besluit niet aftrekken (zoo als de kaarten wagen in de fabel zich
		  heeft laten doen), door het gesnork van dezen of genen verwaande. Toen die
		  wagen, in de waag van zijn oordeel, de krachten van de vlieg had gewogen,
		  
{==87==} {>>pagina-aanduiding<<}
 hadde hij 't niet moeten wagen zich door dat diertje te laten
		  opvoeren. 
		  
		Hendrik, met een'
		  glimplach. 
		De wagen hadd' in zijn waag moeten wegen om niet te wagen! Dat klinkt
		  aardig vader! 
		  
		Vader. 
		Ik druk mij dus uit, Hendrik,
		  om u tevens te doen beseffen dat deze fabel u ook aanleiding geeft, om over uwe
		  rijke moedertaal na te denken. - Gij kent een' wagen,
		  waarmede men rijdt; ook weet gij wat men meent, wanneer men zegt: ik zal het eens Wagen; en
		  verder weet gij wat wagen (het meervoudig van waag) zijn, in welke koopmansgoederen gewogen worden; dus ziet
		  gij dat uwe moedertaal hier een woord van drieërlei beteekenissen oplevert.
		
		  
		Hendrik. 
		Wel, lieve vader! wat zijt gij toch ontzaggelijk verstandig! Ik zou u
		  wel altijd willen hooren praten. Zijn er in onze taal nog meer woorden, vader,
		  van welke ieder meer dan ééne beteekenis heeft? 
		  
		Vader. 
		Ja, Hendrik; bij voorbeeld,
		  het woord want heeft vier beteekenissen: wij gebruiken het
		  tot een oorzaakaangevend voegwoordje; als wanneer wij zeggen: Ik
		  ben niet bij den heer N.N. gegaan; Want ik was verzekerd dat ik mijn' lasteraar
		  bij hem zoude vinden. - Want,
		  noemen wij ook een zeemans of boeren handschoen. - Want heet nog het vischtuig van een visscher, en eindelijk
		  draagt het touwwerk enz. van een schip ook den naam van Want; men zegt: Een schip met zijn staand en
		  loopend Want. 
		  
		Hendrik. 
		Maar de muur of 't beschot van eene kamer noemt men immers ook zoo,
		  vader? 
		  
		Vader. 
		Ja Hendrik; maar dan ondergaat
		  het woord toch eene ver-
{==88==} {>>pagina-aanduiding<<}
andering in de spelling, ofschoon het wel
		  gelijkluidend blijve: 't wordt dan namelijk met eene d, niet
		  met eene t gesloten; men spelt in dat geval wand, om dat het meervoudig wanden heet; daar
		  het meervoudig van want (vischtuig, handschoen enz.)
		  wanten is. - En nu gaat mijn zoon voort met lezen, terwijl ik
		  mede mijn' arbeid weder hervat. 
	  
	  
	  
	 De duiven.
 
	  
	 Eene fabel.
 
	  
		Een aantal duiven zag onlangs,  
		Een vreemdje in haar nabijheid zweven;  
		Zij, op 't verleiden afgerigt,  
		Gaan zich terstond ter vlugt begeven;  
		Zij dartlen vrolijk heen en weêr,  
		En strijken op een' schoorsteen
		  neêr.  
		   
		Het vreemde duifje vindt behagen  
		In de eensgezindheid die het ziet; 
		
		Strijkt naast de dartle duiven neder,  
		Waarvan zich één dus hooren liet:  
		‘Vriendin, dat ge u bij ons komt voegen,  
		Verstrekt ons tot zeer groet
		  genoegen.  
{==89==} {>>pagina-aanduiding<<}
 
		Zoo gij de vrolijkheid bemint  
		Moet gij bestendig bij ons blijven.  
		O! te onzent hebt gij 't altijd
		  wèl;  
		Ziet gij u menigvoud gerijven  
		Met alles wat uw hart gelust;  
		Leeft vrij en in de zoetste rust.’  
		   
		'T onnozel duifje leent zijne ooren  
		Aan deze taal; volgt de andren na, 
		
		En strijkt op 't vreemde plat ook neder,  
		Vol blijd vooruitzigt; maar, aldra 
		
		Verkeert in druk zijn zoet verlangen;  
		De knip valt neêr, en - 't is gevangen.  
	 
 
	 ‘Dat dacht ik wel!’ riep Fredrik
		uit, deze fabel gelezen hebbende: ‘Op die wijze wordt menigmaal een onnozel
		duifje gevangen,’ vervolgde hij tegen zijn' schoolmakker Ernst, die zich te zijnent bevond. ‘Ik heb het bij, mijn'
		oom dikwijls gezien: zoodra hij eene vreemde duif ziet vliegen, laat hij de
		zijnen uit, en het duurt niet lang of de zwerfster is in de knip.’ 
	   
	 Ernst. 
	 Maar is dat toch wel eerlijk gedaan, Fredrik? 
	   
	 Fredrik. 
	 Mij dunkt neen; want de lucht is voor alle duiven even vrij; en ook mag
		men toch eens anders goed niet wegnemen; evenwel, die duiven houden en laten
		uitvliegen, doen het. 
{==90==} {>>pagina-aanduiding<<}
 
	 Ernst. 
	 En uw oom doet het ook; daarom denk ik dat het toch wel zal mogen
		geschieden. 
	   
	 Fredrik. 
	 Ei ei! maar dat gaat evenwel niet vast, maat Ernst; want dan zoudt gij wel kunnen zeggen.... 
	 Frederik's vader, die, buiten de
		kamer, de knaapjes beluisterd had, trad binnen, en zeide: ‘Hoort, jonge heeren,
		de fabel welke gij daar gelezen hebt, is niet gemaakt, om u over de billijkheid
		of onbillijkheid van het opvangen van duiven te doen twisten; maar wel om u in
		uw geheugen te doen prenten, dat gij bedachtzaam moet wezen, in gevalle het u
		mogte gebeuren (en 't geen zeer wel 't geval zoude kunnen worden, dewijl gij
		beiden nog jong zijt) dat iemand u, door schoon praten en streelende beloften,
		trachtte over te halen, om hem naar deze of gene plaats te volgen; want
		kinderen, zoo iemand heeft het snoodste oogmerk; hij legt het er op toe om
		voordeel met u te doen; om u, even als slaven, te verkoopen; dus zoudt gij u,
		door hem te volgen, in een' poel van ellenden storten.’ 
	   
	 Fredrik. 
	 Nu zal ik dat fabeltje geheel van buiten leeren, vader - lief; want nu
		eerst vind ik het onbegrijpelijk mooi. 
	   
	 Vader. 
	 Uwe ouders zouden u welligt niet kunnen opsporen kinderen, en zekerlijk
		van droefheid sterven. 
	   
	 Ernst. 
	 Wel mijnheer! dat zal nooit gebeuren. 
	   
	 Fredrik. 
	 Dat zeg ik ook, maat Ernst. Neen
		neen vader - lief, dat zal nooit gebeuren. 
	  
	  
	  
{==91==} {>>pagina-aanduiding<<}
 
		Belangrijke raad.
 
		 
		  Kindren, wilt gij vrolijk leven,  
		  doet dan altoos uwen pligt;  
		  Wat men u te doen moog' geven  
		  houdt daarop uw oog gerigt;  
		  Dan zult gij steeds ijvrig leeren;  
		  nooit iets doen dat niet
			 behaagt;  
		  Want gij hebt, tot wat ge ook doen moogt,  
		  wis vooraf verlof gevraagd.  
		  Vraagt ge iets, en 't wordt u gewijgerd,  
		  ô! dan mort gij zeker niet;  
		  Want gij denkt gewis, het weigren  
		  komt door dat men verder ziet  
		  Dan een kind van mijne jaren;  
		  het geschiedt door dat men weet, 
		  
		  Dat het toestaan mij voorzeker  
		  oorzaak worden zou van leed;  
		  Want, mijn goede, lieve kleinen,  
		  zoo te denken is uw pligt,  
		  Dus zult gij gewis zoo denken,  
		  houdt ge uw oog daarop gerigt. 
		  
{==92==} {>>pagina-aanduiding<<}
 
		  Zijn uw kleedren minder kostbaar  
		  dan die van een ander kind,  
		  O! 't is zeker dat gij ze allen  
		  regt naar uw genoegen vindt;  
		  Immers, kleinen, zult gij denken  
		  't geen ik draag is zeker goed;  
		  Want mijn waardige ouders weten  
		  welk een kleed ik dragen moet;  
		  Tot wat prijs zij 't kunnen koopen;  
		  'k ben er dus mede in mijn'
			 schik;  
		  Aan de wijsheid van mijne ouders  
		  twijfel ik geen oogenblik.  
		  En mijn goede, lieven kleinen,  
		  zoo te denken is uw pligt,  
		  Dus zult gij gewis zoo denken  
		  houdt ge uw oog daarop gerigt,  
		  En dan zult gij vrolijk leven,  
		  nooit gestraft, zelfs nooit
			 beknord,  
		  Wijl ge, om uw gehoorzaam wezen,  
		  zekerlijk geprezen wordt.  
		
 
	  
	  
{==93==} {>>pagina-aanduiding<<}
 
		De verstandige moeder.
 
		Koosje, een zeer bevallig
		  meisje, was eene ongemeene liefhebster van bloemtjes, en had in den tuin van
		  haren vader een tamelijk groot stuk gronds, het welk zij zelve beplantte en
		  bezaaide, evenwel met niet anders dan met bloemtjes. Allerzorgvuldigst paste
		  zij dezelve op; nooit hadden ze gebrek aan water, en haar vader had haar
		  geleerd hoe zij, door onderscheidene soorten van schermtjes, de kleurtjes der
		  bloemen moest beveiligen voor het branden der zonne, en voor het verslensen
		  door den regen; want beiden zijn voor de kleurtjes der bloemen zeer nadeelig.
		  Koosje ging somtijds honderde malen op
		  een' dag naar haar tuintje om de schermtjes te verzetten, naar gelang de
		  zonnestralen telkens van een' anderen kant op de bloemtjes vielen. Bijna nooit
		  gaf zij iemand eenig ander geschenk dan een tuiltje uit haar tuintje; want zulk
		  een tuiltje oordeelde zij grooter geschenk te wezen dan eenig ander, al mogte
		  het dan ook uit zilver of goud bestaan. 
		Intusschen werd her genoegen van Koosje somtijds vervangen door verdriet; dan namelijk, als
		  de 
{==94==} {>>pagina-aanduiding<<}
 groeikracht der natuur in hare grootste werking was; want dan
		  wies het onkruid zoo geweldig, dat Koosje te weinig uitspanningsuurtjes had, om hetzelve
		  behoorlijk te kunnen wieden, en geheel te onderdrukken. Voornamelijk werd zij
		  geplaagd door eene soort van gras, en dat onkruid, hetwelk duivels
		  naaigaren genoemd wordt. In zekeren vruchtbaren zomer nam een en ander in
		  haar tuintje zoodanig de overhand, dat Koosje er moedeloos onder werd; zij klaagde haar verdriet
		  aan hare moeder, tevens zeggende, dat zij voornemens was hare lieve bloemtjes
		  vaarwel te zeggen, en haar tuintje aan den wil der natuur over te laten; zij
		  toonde in den hoogsten graad misnoegd te zijn over het onbedwingbaar welig
		  groeijend gras, en over het duivels naaigaren. ‘Dat goed,
		  moederlief,’ zeide zij, ‘draagt met regt den naam die het gegeven is; 't is
		  zoowaar wel een duivelsch goed.’ Moeder glimplachte over het zeggen van
		  Koosje; echter hernam zij aldra haar
		  ernstig gelaat, en zeide: ‘Wel Koosje!
		  ik zoude niet hebben durven denken dat gij zulk een besluit zoudet hebben
		  kunnen nemen; ik zoude gedacht hebben dat gij daartoe te verstandig waart. Hoor
		  kind-lief: wat het gras betreft, daaromtrent zijt gij ten hoogsten te berispen,
		  wegens uwe misnoegdheid op hetzelve: bedenk kind, dat het gras één der
		  zegenrijkste geschenken is, welke wij van God ontvangen hebben: om deszelfs
		  wonderbare nuttigheid voor het gansche menschdom groeit het ook zoo
		  onvoorbeeldig welig; bedenk hoe het ons boter, melk en kaas schenkt, de
		  roem-
{==95==} {>>pagina-aanduiding<<}
rijke rijkdom van ons Holland; hoe het van
		  dien zonderlingen aard is, dat het, afgemaaid, tot hooi gedroogd kan worden, en
		  echter zijne voedzame kracht behoudt, waardoor wij ons rundvee, ook in den
		  barren winter, zoodanig kunnen voeden, dat het ons zijne dierbare melk blijft
		  schenken. Voorts, Koosje, moet u
		  tuintje u een voorbeeld zijn van den algemeenen loop der wereldsche zaken. Hoor
		  kind-lief: er bestaat geen genoegen, hetwelk niet met eenig verdriet gepaard
		  gaat; dit is door de Voorzienigheid aldus wijsselijk bepaald, opdat het
		  genoegen te krachtdadiger op ons zoude werken, en dus ons leven te meer zoude
		  veraangenamen. Hoe grooter de moeite is welke wij hebben moeten aanwenden, om
		  iets, 't welk wij gaarne bezaten, te verkrijgen, hoe meer het bezit daarvan ons
		  streelt; hoe aangenamer het ons is. Wanneer gij uwe zaadjes slechts in de aarde
		  haddet te werpen, om op zijn' tijd, zonder eenige verder aangewende moeite,
		  fraaije bloemtjes te verkrijgen, zoude niemand uw tuintje bewonderen; zouden
		  dus uwe bloemtjes u niet zoo aangenaam wezen; want zij zouden uwe eigenliefde
		  minder streelen; ook de grootste luiaard zoude zich zulke fraaije bloemtjes
		  kunnen aanschaffen; maar nu gij weet dat gij onnadenkelijk veel moeite gehad
		  hebt om uwe bloemtjes op te passen en te beschermen; om het welig onkruid te
		  wieden, op dat het niet de beste kracht der aarde verslonde, en dus uwe
		  bloemtjes benadeel-
{==96==} {>>pagina-aanduiding<<}
de; op dat het dezelve niet verstikte, nu gij
		  begrijpt dat ieder besef van die moeite heeft, en u zekerlijk over uw geduld en
		  uwe arbeidzaamheid zal bewonderen, nu zijn uwe bloemtjes u oneindig waardiger,
		  nu streelen zij uwe eigenliefde; wanneer gij nu iemand een tuiltje uit uw
		  tuintje schenkt, weet gij dat gij een blijk van uw geduld en uwe arbeidzaamheid
		  schenkt, en dat men het tuiltje daarom te waardiger zal keuren. Waarom stellen
		  wij vrouwen de grootste pracht in de kostbaarste kleinodiën? waarom anders dan
		  om dat dezelve onzen hoogmoed vleijen; om dat wij weten dat men ons, wegens
		  dezelve, voor ongemeen rijk zal houden; ten minsten voor rijker dan anderen
		  zijn. Ziet gij Koosje, zoo is 't
		  gelegen met alle andere dingen naar wier bezit wij streven, en de goede
		  Schepper heeft dit alzoo wijsselijk gewild, voornamelijk op dat wij niet een
		  lui, vadsig, ongezond; maar een werkzaam en gezond leven zouden slijten.’ 
		Koosje had haar moeder zeer
		  bedaard aangehoord, en toen deze met spreken ophield, zeide zij, met zigtbare
		  verrukking, terwijl zij hare moeder om den hals viel: ‘Mama! ik ga zoo
		  aanstonds weder aan 't wieden.’ 
		  
		Amsterdam, ter Boekdrukkerij van J.G. Rohloff,
		  Nes, No. 63. 
	  
	  
   
