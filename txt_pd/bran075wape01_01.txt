
   
        
           
               Wapenkreet
               Jean Brand
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Wapenkreet van Jean Brand uit 1815.
               
               
                   
                       p. 1: de kop ‘Vooraf’ is tussen vierkante haken toegevoegd.
                   
               
           
           
           
               
                   
                   
                   
                   
               
           
           
               bran075wape01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20012
               
               Jean Brand, Wapenkreet. P. den Hengst en Zoon, Amsterdam 1815
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Wapenkreet
               Jean Brand
               
               
                   
                   
               
           
           
           
               
               
           
           
           
           
       
       
           
               Wapenkreet
               Jean Brand
               
               
                   
                   
               
           
           
           
               
               
           
           
           
           
       
       
           
               2011-07-08
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jean Brand, Wapenkreet. P. den Hengst en Zoon, Amsterdam 1815
 
Zie: https://www.dbnl.org/tekst/bran075wape01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

WAPENKREET,
DOOR
Mr. J. BRAND,
ADVOCAAT TE AMSTERDAM.
TE AMSTERDAM, BIJ
P. den HENGST en ZOON.
1815.
    

{==2==} {>>pagina-aanduiding<<}

        [Vooraf]

Naar ons inzien is het hooge pligt bij een ieder, aan wien het gegeven is, om als schrijver of dichter, het gevoel zijnes harten in dat van anderen over te storten, vooral geene pogingen hiertoe onaangewend te laten, omdat misschien deze of gene koelbloedige dezelve zoude kunnen afkeuren. Nu geldt het Nederlander te zijn. Het heilig vuur ontvlamt; het moet bij allen opgewekt en gevoed worden.

scheltema.


   

{==3==} {>>pagina-aanduiding<<}

Wapenkreet.


Op, Nederlanders! in 't geweer! 
Verdelgt het vloekgedrocht; 
Velt het met alle wapens neêr, 
Waarmeê me ooit moorden mogt. 
 
Of meent gij, dat die aartstiran, 
Uit zijnen boei ontsnapt, 
Uw welvaart nu verdragen kan, 
Reeds eens door hem vertrapt? 
 
Of meent gij, dat het Neêrlandsch bloed, 
Wanneer 't zijn klaauw vermogt, 
Niet weêr zou stroomen als een vloed, 
Waar hij verov'ring zocht? 

{==4==} {>>pagina-aanduiding<<}

Neen, eer verzinke ons dierbaar Land 
In stroomen Hollandsch bloed, 
Gestort voor vrijheid, 't edelst pand, 
Vertrouwd aan onzen moed! 
 
Neen, eer de stad tot asch verteerd, 
Ons eigen kroost geslagt, 
Eer dat zijn bende ons huis onteerd, 
En kind'ren zelfs verkracht! 
 
Tuigt, Spanje's fiere heldenrij, 
En schimmen van uw kroost! 
Tuigt van 't geweld en dwing'landij, 
Waarover 't menschdom bloost! 
 
En 't puin van Rusland's grijze stad 
Leere ons wat pligt gebiedt; 
Zoo ooit zijn voet deez' wal betrad, 
Keer' ze ook door 't vuur tot niet! 

{==5==} {>>pagina-aanduiding<<}

Ja, Woerden, nog in rouwgewaad, 
Eischt wraak op 't moord'naarsrot; 
Die 't monster niet met moed weêrstaat, 
Deel' vrij in Woerden's lot! 
 
Op, Nederlanders! nu is 't tijd: 
‘Te wapen!’ is de kreet; 
Toont, dat Gij willem waardig zijt, 
En trouw aan uwen eed. 
 
Denkt, dat ons edel Voorgeslacht, 
Door gansch Euroop' beroemd, 
Thans niets dan heldendaden wacht: 
Of ons geen kroost meer noemt. 
 
Op Nederlanders! 't is voor hem, 
Voor willem en voor 't land, 
Vat, op zijn vaderlijke stem, 
De wapens in de hand. 

{==6==} {>>pagina-aanduiding<<}

't Is voor den dierb'ren moedergrond, 
Voor vrouw en teder kroost, 
Voor alles, wat Gij dierbaar vond, 
Dat Gij de wapens koost. 
 
Komt, Nederlanders! vliegt ten strijd'! 
Elk uitstel spelt u schand', 
Met heldenmoed en wijs beleid, 
Redt men zijn Vaderland. 
 
Op, schim van Hollands eersten held! 
Hoor bij uw graf den eed, 
Daar 't Neêrlands roem en glorie geldt: 
Wee hem, die dien vergeet! 
 
Wij zweeren trouw aan nederland 
En willem, tot den dood! 
Waar hij de Oranje-standaard plant, 
Is geen gevaar te groot! 

{==7==} {>>pagina-aanduiding<<}

O God! die thans onze eeden hoort, 
Geef trouw, geef moed, geef kracht, 
Verdelg hem, die onze eendragt stoort, 
Schenk ons door eendragt magt! 


Amsterdam, den 28sten Maart 1815.




