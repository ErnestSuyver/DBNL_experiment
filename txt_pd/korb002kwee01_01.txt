
   
        
           
               De kweekeling van den invalide. Een verhaal uit de oorlogsjaren 1809-1813
               Philipp Körber
               logo_bibl_02
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de tweede druk van De kweekeling van den invalide. Een verhaal uit de oorlogsjaren 1809-1813 van Philipp Körber uit ca. 1850-1860. De eerste druk dateert uit 1845.
               
               
                   
                       
                   
               
           
           
           
               
                   
                   2, 3
                   
                   
               
               
                   
                   2, 4, 190
                   
                   
               
           
           
               korb002kwee01_01
               DBNL-TEI 1
               
                   2012 dbnl
               
           
           
               
           
           
               
                   
                   exemplaar Stadsbibliotheek Haarlem, signatuur: OK Kor.k
               
               Philipp Körber, De kweekeling van den invalide. Een verhaal uit de oorlogsjaren 1809-1813. P.A. de Jong, Arnhem ca. 1850-1860 (tweede druk)
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De kweekeling van den invalide. Een verhaal uit de oorlogsjaren 1809-1813
               Philipp Körber
               
               
               
                   
                   
                   
               
           
           
           
               
               
           
           
           
           
       
       
           
               De kweekeling van den invalide. Een verhaal uit de oorlogsjaren 1809-1813
               Philipp Körber
               
               
               
                   
                   
                   
               
           
           
           
               
               
           
           
           
           
       
       
           
               2011-11-09
               
                   Automatisch toegevoegd tbv Onze Kinderboeken
               
               colofon toegevoegd
           
           
               2012-06-15
               
                   IB
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Philipp Körber, De kweekeling van den invalide. Een verhaal uit de oorlogsjaren 1809-1813. P.A. de Jong, Arnhem ca. 1850-1860 (tweede druk)
 
Zie: https://www.dbnl.org/tekst/korb002kwee01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==I==} {>>pagina-aanduiding<<}

DE KWEEKELING

van den

INVALIDE.

{==IV==} {>>pagina-aanduiding<<}


{== afbeelding 
	
==} {>>afbeelding<<}
    


{==1==} {>>pagina-aanduiding<<}


{== afbeelding 
	
==} {>>afbeelding<<}
    


{==3==} {>>pagina-aanduiding<<}

DE KWEEKELING

van den

INVALIDE,

EEN VERHAAL

uit de

OORLOGSJAREN 1809-1813.

NAAR HET HOOGDUITSCH

van

PHILIP KÖRBER.

Tweede Druk.

te arnhem, bij
P.A. DE JONG.



{==5==} {>>pagina-aanduiding<<}

Eerste hoofdstuk.



Toen Oostenrijk zich in het jaar 1809 wapende, om bij den van den kant van Frankrijk dreigenden oorlog niet zonder alle middelen van verdediging daar te staan, vatte de Fransche keizer napoleon zulks als eene oorlogsverklaring op, en beval aan de vorsten van het Rijnverbond, hunne legers, welke zij verpligt waren tot ondersteuning zijner voornemens op de been te houden, in gereedheid te brengen. Hij zelf bevond zich toen in Spanje, waar een naauwelijks half zoo talrijk volk, maar sterk door eendragt, zich moedig tegen de Fransche maarschalken verdedigde. Hij bemerkte dat de Spanjaars niet, zoo als hij waande, door zijne enkele tegenwoordigheid overwonnen werden, liet de voortzetting des oorlogs aan zijne maarschalken over, en snelde heen, om met Duitsche troepen Duitschers te overwinnen en te vernederen. Het

{==6==} {>>pagina-aanduiding<<}
geluk begunstigde hem, want in eene reeks van veldslagen werden de Oostenrijkers overweldigd, en tot den terugtogt uit Beijeren naar Bohemen gedwongen. Napoleon trok met zijne door de overwinning dronkene Duitsche bondgenoten en de weinige Franschen, welke hij aan zich getrokken had, langs den hem bekenden zegebaan naar Weenen voort. In den beginne werd de stad nog verdedigd, maar weldra verliet de zwakke bezetting dezelve, om niet door eenen vruchteloozen, hardnekkigen strijd den overmoet der Franschen te tarten, en over honderd duizenden van weerlooze inwoners de gruwelen des oorlogs te halen. De dappere aarstshertog karel snelde uit Bohemen en Moravië aan, om Weenen te bevrijden. Napoleon had intusschen aanzienlijke versterkingen aan zich getrokken, waardoor hij het Oostenrijksche leger in getalsterkte overtrof. Hij vernam de aankomst der Oostenrijkers, en ging hun te gemoet, om hen in het gezigt hunner hooftstad te vernietingen. Aan den linkeroever van den Donau ligt eene breede, door lage heuvels omgorde vlakte, het Marschveld genaamd. Hier viel bij de dorpen Asperen en Esslinger, een vreesselijke veldslag voor, Maar de vermetele voorspelling van den grooten veldheer werd niet vervuld. Integendeel was hij genoodzaakt, naar het groote, door den Donau gevormde eiland Loban terug te trekken. Hier had eene geheele nederlage hem kunnen treffen, maar de Voorzienigheid had hem een ander einde

{==7==} {>>pagina-aanduiding<<}
bestemd. De legers stonden hier zes weken lang slagvaardig tegen elkander over, en men liet - hetgeen niet had behooren te geschieden, Napoleon den tijd zijn verlies door nieuwe troepen te herstellen. Zoo naderde de vijfde Julij, en op dezen dag trok de Fransche keizer voor de tweede keer over den Donau, om den aartshertog op hetzelfde slagveld weder aan te vallen, en ditmaal met eenen beteren uitslag dan eenige weken vroeger.
In den nacht, welke op dezen dag volgde, lag eene uit verscheidene regimenten bestaande afdeeling Oostenrijksch voetvolk in de nabijheid van het vroeger door de Franschen bezet gehoudene dorp Aderklaa, hetwelk buiten de linie van het gevecht lag, en daar deszelfs bezit geene voordeelen aanbood, aan de tirailleurs van beide partijen tot speelruimte diende, waar zij elkander van uit en achter de verbrande en ingestorte huizen en schuren bestookten. De Oostenrijksche grenadiers lagen in diep stilzwijgen rondom de helderbrandende vuren; zij waren door marschen en gevechten afgemat en rusteden, om zich tot den aanstaanden bloedigen arbeid krachten te vergaderen. Hier en daar stonden eenige officieren bij de flikkerende vlammen en fluisterden zacht, ten einde de op den grond sluimerende manschappen niet in de hun zoo karig toegemetene rust te storen. Alles was stil - men hoorde uit de verte slechts het knetterend geweervuur der tirailleurs, en somtijds het werda roepen der schildwachten, wan-
{==8==} {>>pagina-aanduiding<<}
neer enkele gekwetsten kwamen aanwankelen, ten einde achter de linie, den bijstand der heelmeesters in te roepen. Het was een tooneel, hetwelk een angstig en huiverend voorgevoel op wekte, en het gezigt der onder den schitterenden sterrenhemel sluimerende menschen deed de vraag onstaan, hoe velen van hen misschien binnen weinige uren, door den dood weggerukt denzelfden grond zouden bedekken, welk hun nu tot eene harde rustplaats diende.
Op eene eenigzins hoogere plaats voor het front brandde een klein vuur, rondom hetwelk slechts weinige mannen sliepen. Bij hetzelve stond een soldaat van ongewone grootte, en zag met vonkelende oogen in don lichten gloed. Zijn gezigt duidde diepen ernst aan, zoo als de gedachte aan het komende moest doen ontstaan. Somwijlen keerde hij zijn hoofd luisterende naar den kant, waar de vijandelijke troepen gelegerd waren, en zijne oogen poogden door de duisternis, welke op de uitgestrekte, zwijgende velden rustte, heen te dringen. Vervolgens viel hij weder in zijn zwaarmoedig nadenken, en eene diepe zucht drong uit zijne breede, mannelijke borst
Eindelijk hoorde men uit de verte eene dorpsklok slaan. Het was twee uur in den morgenstond, en nu rigtte de man zich op ten einde dengeen, aan wien de beurt lag, om wacht te houden, te wekken. Terwijl hij zich omkeerde, bemerkte hij, dat zich in het Oosten een flaauw rood aan de lucht begon te vertoonen, en nog-
{==9==} {>>pagina-aanduiding<<}
maals zuchtte hij zwaar. Hij vouwde zijne handen tot het gebed, en fluisterde zacht de volgende woorden:
‘In uwe handen, o god, berust ons lot. Schenk ons heden Uwen bijstand, opdat wij de overwinning behalen, en moet ik op dezen dag sterven, zoo heb barmhartigheid met mij, armen zondaar, in mijn laatste uur.’
Hier zweeg de man langen tijd; eindelijk vervolgde hij: ‘Ik weet niet, wat mij heden dreigt, maar ik gevoel een zwaren angst. Hoe heb ik het met mij zelven?’ Scheen hij zich zelf te vragen als of hij aan zijne gewone mannelijke koelbloedigheid twijfelde ‘O god, o god, zou dat mijn laatste dag zijn?’
Na deze woorden bleef hij lang peinzend staan tot de schemering toeliet alle naast bij zijnde voorwerpen te onderscheiden. Nu trad hij digter bij het vuur, en schudde een der hier slapende knapen wakker. Deze scheen in eenen zwaren droom gelegen te hebben, want hij rees met schrik op, en greep naar de aan zijne regterzijde hangende sabel.
‘Op, wanka, op, het is uw tijd,’ - zeide de lange krijgsman op een zachten, maar barschen toon tot den ontwakenden knaap.
‘Ach, zijt gij het, heer tamboer-majoor, met uw verlof, wat begeert gij?’
‘Het is over drieën, en de wachtbeurt is aan u.’
Zonder een woord te antwoorden stond de jonge tamboer op, zette zijne sjako regt, schudde

{==10==} {>>pagina-aanduiding<<}
het vochtige gras van zijne uniform en begaf zich met bloote sabel naar de zijdwaarts opgestapelde trommels.
De tamboer-majoor had zich op wanka's plaatst bij het vuur gezet. Hij scheen slechts te willen rusten. Eindelijk stond hij weder op en naderde den tamboer, die in den morgennevel voor de trommels heen en wederliep. ‘Wanka, ik heb voor twee uwer de wacht overgenomen, om u rust te verschaffen. Ik ben reeds sedert gisteren wonderlijk te moede; ik kan niet slapen, wij zullen dus te zamen eens praten,’ zeide hij lot den jongman.
‘Zoo als gij verkiest, majoor,’ antwoordde deze op een onderworpen toon.
‘Laat dat ter zijde, wanka, ik ben thans uw kameraad en niet uwe hoogere. Wat zijt gij toch voor een landsman? ik heb u nog niet daarnaar gevraagd.’
‘Ik ben van Praag, majoor.’
‘Zoo, dus een Bohemer? nu, gij spreekt het Duisch beter, dan de meeste uwer landgenooten. Hebt gij ouders?’
‘Neen, majoor.’
‘Ach, uwe ouders zijn dood?’
‘Reeds lang.’
‘Wanka, wat dunkt u? wij zullen heden een harden dag hebben,’
‘Ik denk het ook, majoor,’ antwoordde de tamboer trouwhartig.
‘Ja, ja, het zal heet toegaan en wij zijn met ons weinigen. Van vier en twintig man nog

{==11==} {>>pagina-aanduiding<<}
slechts negen overig. En wie weet, hoe weinige den ondergang der zon beleven.’
Zoudt gij dat denken, majoor?’ vroeg de tamboer ernstig.
‘Ik denk het, maar wat baat het, of wij ons het hoofd daarover breken! Aan zoo iets mag een soldaat vóór den slag niet denken. Zoo als god wil, en wie aan de beurt is, gaat heen. Wanka, heeft men u wel eens van den Heiland verhaald?’
‘Ja, majoor, de priester bij ons heeft het dikwijls gedaan;’ antwoordde de tamboer, welke over deze godsdienstige aanmerkingen van zijnen anders zoo barschen bevelhebber niet weinig verwonderd was.
‘Nu? dan zult gij weten, wat hij gezeg heeft?’
‘De tamboer glimlachte.’ Met uw verlof, majoor, wat heeft hij dan gezegd?
‘Ik weet het zoo naauwkeurig niet meer,’ antwoordde deze nadenkenden, ‘in mijn ouderdom begint het geheugen wat zwak te worden. Maar ik geloof, dat onze pastoor wel eens iets van ons hoofd verhaald heeft, waarvan zonder gods wil geen haar kon afvallen.’
‘Ja, Ja, majoor; nu herinner ik het mij goed. De spreuk luidt: Koopt men niet twee musschen voor eenen penning, en toch valt geen derzelven van het dak zonder den wil van Uwen vader, die in den Hemel is; en ook de haren uws hoofds zijn allen geteld!’
‘Wanka, dat is een groote troost, en ik geloof, dat het werkelijk zoo is. Zie, nu wordt

{==12==} {>>pagina-aanduiding<<}
het mij weder ligter om het hart, want vroeger overviel mij een akelig voorgevoel. Wanneer mij heden iets overkomt, of wanneer ik zelfs mogt sneuvelen, wel nu, dan is het gods wil, en zonder Zijne toelating kan mij geen kogel treffen, ofschoon zij ook als hagelkorels om mij heen vliegen.’
De tamboer stond verbaast; zoo had hij zijnen aanvoeder nog nooit hooren spreken. Hij staarde hem met eenen open mond aan. Deze daarentegen liet zijne oogen over het van menschen ledige Marschveld gaan, en scheen in diepe gedachten verzonken. Eindelijk keerde hij zich om en bemerkte den tamboer, welke hem nog altijd met eene ongewone nieuwsgierigheid beschouwde. Toen herrinnerde hij zich plotseling zijnen rang, en meenende, dat hij door zijne vertrouwelijke mededeeling zijner waardigheid eenigzins te kort had gedaan, sprak hij den jongman barsch aan:
‘Nu, waarom staat gij mij daar zoo aan te gapen? Hebt gij mij nog niet lang genoeg beschouwd? Zie ginds heen, gaper!’
De tamboer keerde zich ijlings om, en liep tamelijk verbluft voor zijne trommels op en neder. ‘Hij is nog geheel de oude,’ mompelde hij bij zich zelven: ‘Ik heb mij bedrogen, toen ik dacht, dat hij veranderd was!’
Beiden gaven zich nu aan hunne gedachten over, tot de hoefslag van paarden hen naderde, en een adjudant, door twee husaren vergezeld, spoorslags naar hem toerende.

{==13==} {>>pagina-aanduiding<<}

‘Tamboer!’ riep hij tot den op schildwacht staanden wanka.
‘Heer adjudant!’ antwoordde deze, hem de verschuldigde krijgseer bewijzende.
‘Waar is de tamboer-maarjoor?’
‘Tot uwe dienst!’ riep deze, spoedig opstaande.
‘Op! de reveille!’ beval de jonge officier, reeds weder weg rennende, en binnen weinige oogenblikken was hij uit het gezigt verdwenen-
Wanka en de tamboer majoor hadden de weinige trommelslagers, welke nog sliepen, opgewekt en snel stonden zij tot de dienst gereed. De tamboer-majoor kommandeerde, ‘Marsch,’ en de trommels riepen de slapende krijgslieden onder de wapenen. Het bloedig werk ving aan.
Het verwekte een gevoel, als dat van eenen grooten schrik, toen bij het roeren van de trommels rondom op de uitgestrekte, nog met schemering bedekte velden, plotseling eene tallooze menigte krijgslieden zich verhief, welke met de wapens in den arm, gedurende den nacht daar gerust hadden. De klank hunner geweren, het gedruisch, hetwelk dof en hol van heinde en verre klonk, alles vervulde het hart met ontzetting. Het was als een opstanding der dooden, wanneer op den jongsten dag, bij den roep der bazuinen de graven zich zullen openen. De verwarring, waarin deze menschenhoopen nadat zij opgestaan waren, zoo het scheen, geraakten, het geroep der officieren, welke hunnen ondergeschikten bevelen gaven, het gedonderd der kruid-
{==14==} {>>pagina-aanduiding<<}
wagens, welke aangevoerd werden, om de troepen met krijgsbehoeften te voorzien; het geschreeuw der marketenters, welke wel wisten, dat zij slechts weinig tijds hadden, om hunne zaken te doen, en zich in het gewoel haasten, om hunnen drank zoo spoedig mogelijk aan de man te brengen - dit alles bedwelmde de zinnen des aanschouwers, en bragt hem in den waan, als lostte alle krijgstucht zich bij deze menigte oorlogslieden in verwarring op. Maar reeds na eenen korten tijd keerden de door elkander wemelende soldaten naar hunne plaatsen terug, en de gelederen hadden zich even zoo spoedig gevormd als zij vroeger zich opgelost hadden. De dappere, oud gediende, en aan den strijd gewone krijgslieden stonden thans bereid, den vijand, dien zij nabij wisten, te gemoet te gaan, en hem na zoo vele verlorene veldslagen heden op nieuw met onbezweken moed aan te vallen. Dit verdiende de hoogste bewondering bij deze mannen, dat zij verheven boven het ongeluk, hetwelk tot dus verre al hunne inspanningen verijdeld had, in dezen laatsten strijd met eene dapperheid en eene verachting des doods streden, welke zelfs door den overmoedigen vijand erkend en geroemd werd.
De aartshertog karel wilde heden zijne tegenpartij met eenen algemeenen aanval voorkomen, daarom was ook het geheele Oostenrijksche leger in dit vroege morgenuur reeds in beweging.
Eer nog de tweede reveille geslagen werd, trokken, regt van de plaats, die wij tot ons

{==15==} {>>pagina-aanduiding<<}
standpund gekozen hebben, sterke benden ruiterij voorbij, den vijand te gemoet, welke naauwelijks op een uur afstand gelegerd was, en zijne troepen gedeeltelijk nog over de brug van het eiland Loban of uit de omstreken van Weenen aan zich trok. Op de ruiterij volgden zes batterijen ligte artillerie, welke in vollen draf het slagveld naderden. De generaals, welke dit eerste bedrijf van het groote drama moesten besturen, hetwelk zich hier ontwikkelde, snelden de troepen na, die spoedig achter de voorliggende heuvels en dorpen verdwenen. Het was ongeveer vier uur des morgens, toen het eerste kanonschot van den kant der Oostenrijkers het bloedige schouwspel opende. Terstond hierop volgde eene kanonnade, welke den grond deed sidderen, en zich, een voor de troepen heilvoorspellend teeken, van lieverlede scheen te verwijderen. Thans werden ook de afdeelingen grenadiers, welke zich intusschen volkomen in order geschaard hadden, onder de wapenen geroepen, en in hetzelfde oogenblik dat de zon door de nevelen heenbrak, en warme stralen op het slagveld nederzond, zetteden zich meer dan honderd vijftigduizend krijgslieden in beweging, om in zwijgende, digtgesloten marsch de reeds in den strijd gewikkelde ruiters na te trekken. Spoedig begon de veldmuzijk deszelfs helklinkend spel, en wekte door hare krijgshaftige toonen den moed der soldalen op. Nu ontwikkelde zich al dat bonte gewoel, hetwelk gewoonlijk eenen veldslag vooruitgaat. Een aantal adjudanten snelde voort, om aan de aanrukkende

{==16==} {>>pagina-aanduiding<<}
officieren den stand der zaken te melden. Nog vóór dat de grenadiers den vijand in het gezigt kregen, zag men reeds de eerste sporen van het gevecht. Gekwesten werden terug gebragt, of zochten met verminderde krachten de plaats te bereiken, waar hulp hen verwachtte, en schuwe van hunne ruiters beroofde paarden zwierven op het veld, onder wilde sprongen rond.
De tamboer-majoor, dien wij in het begin van dit hoofdstuk met zijne ondergeschikten hoorden spreken, ging thans vol moed voor zijne trommelslagers en muzijkanten uit. Zijn oog dwaalde over de uitgestrekte, platgetrapte velden rond, om den stand der zaken te bespieden. Daarbij vergat hij in geenen deele zijne pligt, en lette zorvuldig op de kommandowoorden, welke de overste, die met verscheidene jongere officieren voor het regement uitreed, hem van tijd tot tijd toeriep.
Eindelijk bleek het, dat men nabij de plaats was gekomen, waar de strijd woedde, want een menigte gewonden of dooden lagen rondom verspreid. Stervende paarden bedekten den grond en op geringen afstand stegen stofwolken en kruiddamp naar den hemel. Nu werd aan de troepen bevolen halt te maken, en binnen weinige oogenblikken was de slaglinie gevormd.
Men kon van dit punt het geheele slagveld overzien. Ter linkerzijde vloeide de groote, breede Donau, en omsloot eenige met boomen overschaduwde eilanden. Voor het front lagen de dorpen Breitenlee, Sussenbrunn en Ader-
{==17==} {>>pagina-aanduiding<<}
klaa. Meer in de verte lag Duitsche-Wagram, hetwelk door de Oostenrijkers bezet was. Op eene vooruitliggende heuvelrij, de Stammesdorfer-hoogte genaamd, vormde zich eene batterij, en weldra spuwden meer dan tachtig zware kanonnen hunne kogels tegen den vijand, die thans aanrukte en de ruiterij terugdreef, hetwelk den slag geopend had. Ook zijwaarts bij Klinzendorf was een levendig gevecht ontstaan.
De linie van Grenadiers rukte voort, toen de ruiterij terug getrokken was, en het vrije veld den naderden vijand liet ontwaren. Zoodra de beide partijen elkander op schots-afstand tegenover stonden, begon het klein geweervuur; het gedruisch van den slag overstemde thans ieder ander geluid, en liet door deszelfs overweldigende magt geen ander gevoel opkomen. Dadelijk daarop begon zich ook die verschrikkelijke zijde van het drama te ontwikkelen, welke zelfs mannenharten heviger doet kloppen. De kogels maakten hier en daar openingen in de gelederen, welke terstond weder moesten gesloten worden, en ontelbare gekwetsten begaven zich weeklagende, of in stomme smart, achter het front, om bij de legerartsen hulp te zoeken.
De tamboer-majoor bevond zich met zijne ondergeschikten onmiddelijk achter de gelederen van zijn regement. Het was geene gemakkelijke stelling, welke deze mannen hadden ingenomen, die hun beroep niet verpligtte, onmiddelijk aan den strijd deel te nemen. Zij stonden hooger dan de grenadiers, welke in het vuur waren,

{==18==} {>>pagina-aanduiding<<}
en vele kanonkogels vlogen hen brommend voorbij of sloegen in den grond, terwijl zij de aarde ter hoogte van een huis in de lucht wierpen. De Franschen hadden hun geschut te hoog gerigt, en bemerkten hunne fout eerst na eenigen tijd.
De tamboer-majoor stond met eene bewonderenswaardige dapperheid bij de zijnen, en beschouwde het slaggewoel met een helder, krijgskundig oog. Vloog somtijds een kanonkogel digt langs hem heen, dan knipte hij wel met de oogen, maar geene beweging van zijne hooge gestalte verried de gevoelens, welke in zulk een oogenblik zijn mannelijk hart schokten. Zijne ondergeschikten daarentegen schenen niets van die heldhaftige zelfbeheersching te bezitten, welke hun aanvoeder zich in zulk eene hooge mate eigen gemaakt had; want wanneer hier en daar het eigenaardig gefluit der geweerkogels zich digt bij hen lieten hooren; wanneer kanonkogels donderend in hunne nabijheid in den grond sloegen, of brommend over de hoogte wegvlogen, dan vermogten zij niet, hunnen angst te onderdrukken. Door neder te vallen of op zijde te springen, zochten zijde gevreesde kogels te ontwijken. Naauwelijks werd dit door bredow - zoo heette de tamboer-majoor - bemerkt, of hij verweet hun met eene scherpe berisping hun onmannelijk gedrag. ‘Wat beduidt dat?’ vroeg hij op eenen barschen en ruwe toon. ‘Gij zoudt wel voor hen willen wegloopen? Wilt gij u misschien ook achter den heuvel versteken? Hazenharten! Wilt gij eens bedaard blijven

{==19==} {>>pagina-aanduiding<<}
staan!’ - dus graauwde hij tegen eenen pas zestienjarigen tamboer, die met toegeknepen oogen nederhurkte, daar juist een hauwitser brullend door de lucht snorde.
Dergelijke vermaningen hadden eene welberekende uitwerking. De jongelieden namen een voorbeeld aan den onbuigzamen moed van hunnen bevelhebber en verwachtten met doffe bedaardheid, wat komen mogt.
Plotseling wenkte de kommanderende officier, wien zoo even een adjudant een berigt had overgebragt. Bredow liet nu ‘marsch’ slaan, en de linie der grenadiers rukte, met geveld geweer, in den stormpas, de terugwijkende vijanden na. Bredow ging met opgehevene stok voor zijne tamboers uit. De wind hief het stof omhoog; digte wolken van kruiddamp omhulden de grenadiers en omringden de tamboers, welke hen met slaande trom volgden. Daar snorde een kanonkogel aan; de trommelslagers hoorden een doordringende kreet, en zagen hunnen aanvoeder vallen. Zij bleven verschrikt staan, ontroerd door het lijden, hetwelk den op den grond krampachtig spartelenden man scheen te folteren. Maar een officier, welke aan hunne zijde reed, vuurde hen aan, en met een weemoedig gevoel verlieten zij den gevallene. Weldra lag deze - zoo het scheen een lijk - eenzaam en gevoelloos op het met bloed bedekte veld.
De slag vervolgde ondertusschen deszelfs afgrijsselijken gang; het gedonder van meer dan zes honderd stukken geschut, het geknetter van het

{==20==} {>>pagina-aanduiding<<}
kleingeweervuur, het geschal der trompetten, het geroffel der trommen, de hoefslag der snuivende paarden, klonk boven het krijgsgeschreeuw der menschen. - In dit gedruisch versmolt het gekerm der talrijke gekwetsten, die met verscheurde leden den grond bedekten. Het gevoel voor het lijden der menschheid verdween; de barmhartigheid was uit de harten der met moordgedachten vervulde krijgslieden geweken, en alle menschelijke aandoening, alle zachtere gevoelens zwegen. Het eenige streven, hetwelk men bij hen, die hier elkander bestreden, kon opmerken, was de zucht tot bloedvergieten, de brandende begeerte, den vijand te overwinnen en op de vlugt te drijven. Men duidt deze wilde aandoening van het menschelijk hart met het veelbeteekend woord ‘moed’ aan.
Wij nemen den draad van ons verhaal weder op. De slag woedde. Misschien zag geen in deze eeuw geleverde veldslag grooter inspanningen, dan deze slag van Wagram. De Oostenrijkers waren tot geestdrift opgewonden door het gezigt op Weenen, voor welks bevijding zij streden. Ieder dezer dappere krijgslieden voelde zijn hart van bloeden bij de gedachte, dat het geliefde keizerlijk gezin uit de eerwaardige burg der Oostenrijksche heerschers had moeten vlugten, en dat de hoofdstad en met haar het beste en geliefdste deel des vaderlands in de magt van zulk een overmoedigen en vermetelen vijand was. Door dit verheven gevoel bezield, streden de troepen met echten heldenzin, en de vijandelijke

{==21==} {>>pagina-aanduiding<<}
slagorden weken van lieverlede terug, ofschoon zij iederen voet gronds met hardnekkigheid verdedigden. Slechts het middelpunt des Franschen legers stand onbewegelijk, want hier bevond zich napoleon, de groote meester in de oorlogskunst, en om hem heen zijne in het gedonder der veldslagen grijs geworden garde. Eene batterij van honderd kanonnen slingerde dood en verderf in de rijen der Oostenrijkers, en ketende hen aan hunne stelling. De inspanningen der Oostenrijksche Kurassiers en Dragonders, om de Fransche quarre's te verbreken, waren vergeefs, en tot negen uur des morgens was, ondanks alle vertwijfelde aanvallen, nog niets gewonnen. Daar gaf aartshertog karel bevel de troepen af te lossen en de eerste brigaden, welke gedurende vier uren in het hevigste kanonvuur zonder wankelen hadden stand gehouden, ruimden hunne door bloed geteekende plaats aan de spaarbenden in, om op grooteren afstand nieuwe krachten en verschen moed tot den strijd te verzamelen.
Eer nog de terugtrekkende Grenadiers aan de plaats kwamen, waar bredow gevallen was, zwierven in derzelver nabijheid een paar tamboers rond, welke een toeval van hunne trommels beroofd had. Het waren wanka en een nog iets jonger mensch, die hem bestendig vergezelde. De goede jongens zochten ijverig op het slagveld rond om den tamboer-majoor te vinden.
Bredow lag bewusteloos nog op dezelfde plek; de tamboers hadden dezelve slechts niet

{==22==} {>>pagina-aanduiding<<}
terstond kunnen vinden. Eindelijk kwamen zij digt bij hem; de jongste ontdekte hem het eerst, en gaf een luiden kreet. Wanka snelde dadelijk toe en greep bredow bij de hand; dezelve was koud - zijne oogen waren gesloten - de bleekheid des doods bedekte zijn gelaat!
‘Hij is dood!’ zeide de tamboer weemoedig.
‘Laten wij zijne uniform open maken, misschien is er nog leven in hem,’ zeide de andere, welke nog niet alle hoop verloren had.
‘Waartoe? zie hoe akelig ziet het er uit!’ riep wanka met afschuw. Zijn been is boven de knie afgeschoten - hu!’
‘De arme man!’ hernam de jongste tamboer, met tranen in de oogen.
‘Hij heeft het voelen aankomen, schneider. Van morgen, toen hij mij wakker maakte, zeide hij, dat hij een voorgevoel had, dat hij den dag niet zoude overleven.’
‘Wat zegt gij? een voorgevoel!’
‘Het is zoo, schneider, hij heeft er een voorgevoel van gehad. Zie eens, wat hangt daar uit?’ riep de tamboer, een kleinen metalen horlogie-sleutel bevoelende.
‘Hij heeft een zakhorlogie, ik heb het dikwijls gezien als hij het opwond.’
‘Zullen wij het hem laten?’ vroeg wanka, in wien de hebzucht ontwaakte.
‘Foei wanka, het is zijn eigendom,’ riep de jongste tamboer hem tegenhoudende.
‘Wat praat gij domkop, als wij het niet nemen, doen anderen het. Hij is immers dood!’

{==23==} {>>pagina-aanduiding<<}

‘Dat is wel waar, wanka, maar...’
‘Wat maar! Hij is onze aanvoerder, en heeft ons altijd zijne jongens, zijne kinderen genoemd; wij zijn allen zijne regtmatige erfgenamen!’
Bij deze woorden trok de tamboer aan de stalen ketting, waaraan de horlogiesleutel hing. Maar het ging niet, het horlogie moest zeker nog op eene andere wijze vastgemaakt zijn. Wanka rukte dus de knoopen der uniform los, en maakte het lakens vest open, hetwelk Bredow onder dezelve droeg; hij was juist voornemens den vermeenden doode een band, die deze over zijne schouders had hangen, en waaraan het horlogie mede vastgemaakt was, hem over het hoofd te halen, toen de gewonde eene diepe, pijnlijke zucht liet hooren en zijne oogen opende.
De jongste tamboer gaf op nieuw eenen kreet, doch ter zijner eere zij het gezegd, een kreet van vreugde. Wanka daarentegen verbleekte en rees verschrikt op. Zijn geweten zeide hem, dat hij niet gehandeld had, zoo als het behoorde. De schaduwzijde in wanka's gedrag was de hebzucht, welke hem zoo spoedig de afschuw voor den dood, welks vermeend, hem vermanend beeld voor hem lag, de vriendschap en het medelijden met den gevallene deed vergeten. De mensch geraakt, gelijk wij uit wanka's voorbeeld zien, ligtelijk op dwaalwegen, en zelfs de gruwelijkste omstandigheden, waarin hij gewikkeld wordt, zijn niet in staat bij den zedelijk onbeschaafden mensch de neigingen tot

{==24==} {>>pagina-aanduiding<<}
zelfzucht, hebzucht en andere het hart onteerende gevoelens te onderdrukken.
Wanka herstelde zich weder; hij knielde bij den gewonden krijgsman neder, en het medelijden overwon spoedig de schaamte over den bedreven misstap. De jonge soldaat zag in een oog, hetwelk thans scheen te breken, en nog voor weinige uren vol mannelijken moed geschitterd had. Hij voelde het sidderen eener hand, die anders zoo veel vastheid en sterkte bezat; hij zag de reusachtige gestalte van den tamboermajoor op de aarde uitgestrekt, en herinnerde zich hoe krachtvol dezelve in de laatste dagen zich nog aan de spits van het regement bewogen had. Deze snelle verandering maande hem aan zijn eigen gevaar, en hij schaamde zich niet over de tranen, welke langs zijne wangen vloeiden.
‘Hoe is het met u, mijn goede majoor?’ vroeg hij zoo zacht, als hem mogelijk was.
‘Zijt gij het, wanka?’ steunde de gekwetste.
‘Ja, ik ben het, uw getrouwe wanka. Hoe gaat het u?’ ‘Slecht genoeg! Het zal spoedig met mij gedaan zijn. Maar wanka, hebt gij geen water bij de hand? Ik heb zulk een dorst.’
‘Neen, mijn lieve heer majoor.’
‘Kunt gij dan niet een dronk vinden, mijn zoon?’
‘Ach neen, er is in de nabijheid niets te vinden. Maar laten wij u naar den chirurgijn brengen, misschien kan hij u nog helpen.’
‘Met mij is het gedaan? Hoe staat het met ons leger?’

{==25==} {>>pagina-aanduiding<<}

‘Goed, die schelmen van Franschen wijken terug.’
‘God zij gedankt!’ steunde de gewonde. ‘En nu, maakt dat gij bij uw regement komt.’
‘Neen majoor, daar kunnen wij van geen dienst meer zijn. Maar gij zijt, geloof ik, nog zeer goed te helpen. Grijp moed, mijnheer bredow.’
Het scheen dat de gekwetste thans hevige smarten uitstond, want hij vertrok krampachtig zijn gelaat. Wanka rilde; maar vol medelijden en ijver, om den armen menschen te helpen, riep hij zijnen kameraad toe, om mede hand aan het werk te slaan. Beiden tilden met moeite den zwaren man op, plaatsten hem op een paar nabij liggende geweren, en droegen zoo den halfdooden bredow bijna een half uur ver naar het veldhospitaal. Hier was het getal der gewonden betrekkelijk nog gering. Bredow ontving dus terstond heelkundige hulp. Door pijn en bloedverlies onmagtig, onderging de ongelukkige man de noodzakelijk geworden smartelijke bewerking, en binnen weinige minuten lag hij, behoorlijk verbonden maar slechts met één been, op eenen wagen, die vol gekwetsten naar een aan den oever van den Donau gereedliggend schip vertrok. Zoo werd hij naar het ziekenhuis gevoerd en herstelde daar slechts langzaam. Toen hij na zeer langen tijd eindelijk het hospitaal verlaten kon, was het reeds lang vrede, en bredow wandelde met het uitzigt op een gering pensioen en op één gezond en één houten been, naar zijne woonplaats, een dorp, nabij de stad Linz.

{==26==} {>>pagina-aanduiding<<}

De slag woedde tot des avonds op het Marschveld voort. De Franschen slagorden waren on den regter- en den linkervleugel door de Oostenrijkers aan het wijken gebragt, de afdeelingen der maarschalken massena en bernadotte waren zelfs in wanorde geraakt, hadden hun geschut gedeeltelijk verloren, en zochten de brug naar het eiland Loban te bereiken. Slechts het middelpunt des Franschen legers hield, door napoleons groote geestkracht en tot heldenmoed aansporende tegenwoordigheid bezield, nog standvastig vol. Honderd kanonnen dwongen door onafgebroken vuur de stormende Oostenrijksche grenadiers in hunne stelling te blijven. Doch waarschijnlijk zoude ook hier de zege den Oostenrijkers toegelagchen hebben, wanneer aartshertog johan bijtijds het slagveld had kunnen bereiken, waar hij eerst des avonds laat verscheen. Napoleons bondgenooten waren daarentegen op het bepaalde tijdstip op de bestemde plaats. Eene afdeeling Beijersche troepen, onder aanvoering van den generaal wrede, verscheen thans op de kampplaats. Deze dappere, nog onvermoeide troepen wierpen zich met eene bewonderenswaardige onstuimigheid op de afgematte, bloedende en door den dood gedunde rijen der Oostenrijkers. Tegelijk deed het geheele Fransche leger eenen aanval, en de Oostenrijkers waren met in staat dezen schok te wederstaan. Aartshertog kakel zag, bij het uitblijven van alle hulp, dat het vruchteloos zoude zijn, het gevecht tegen de overmagt nog langer voort te

{==27==} {>>pagina-aanduiding<<}
zetten. Hij gaf bevel tot den terugtogt, en de gelederen van het keizerlijke leger verlieten in goede orde het slagveld. Zij vertrokken naar den linkeroever van den Donau terug. Hier namen zij eene vaste stelling in, om den weg naar Bohemen te dekken. De overwinnaars volgden hen op den voet, en zes dagen later scheen het als of bij Znaim in Bohemen eene nieuwe veldslag zoude voorvallen. Maar eene wapenstilstand en de spoedig daarop gevolgde vrede van Weenen maakte aan den slagting een einde. Oostenrijk verloor veel door dezen vrede, welke hetzelve 2058 vierkante mijlen en eene bevolking van drie en eene halve millioen menschen ontnam. Maar de moed was niet gebogen, en napoleon bonaparte voelde vier jaren later de zwaarte van den Oostenrijkschen arm.




Tweede hoofdstuk.



Op de weide bij het dorp Neuban in de nabijheid van Linz hoorde men het roeren van eene trom, on eene ruwe stem kommandeerde ‘halt!’ Plotseling hield het krijgshaftige geluid op, en beiden, de kommandant en de ondergeschikte stonden stil.

{==28==} {>>pagina-aanduiding<<}

‘Halt!’ riep de kommandant nog eens, ‘halt, knaap, zoo gaat het niet! gij moet de maat houden. Let op, hoe ik marscheer - één, twee; één, twee; zoo is de gewone pas. Thans opgelet en goed geteld! Marsch!’
Zoo riep een oude, krijgshaftig uitziende invalide een wakkeren, hoog opgeschoten knaap toe, welke eene trom droeg. Beide stapten nu voort; de knaap sloeg den Oostenrijkschen veldpas volgens alle regelen der kunst, en de invalide deed zijn best, om niettegenstaande zijn houten been, goed in den pas te marscheren. In het begin ging het vrij goed, maar spoedig geraakte de knaap weder uit de maat, en trommelde hoe langer hoe sneller. De invalide telde, en riep vervolgens den trommelslager toe, langzamer te gaan. Doch het was vergeefs. De knaap geraakte hoe langer hoe meer in eene snellere maat, en zijne drift belette hem naar alle kommando's en vermaningen te luisteren. De invalide kommandeerde nu halt, maar ook dit woord, hetwelk alle bewegingen verbood, had deszelfs bedwingende kracht verloren. De kleine tamboer marscheerde steeds voort, en sloeg zijnen gewonen pas van lieverlede zoo snel, dat dezelve tot gezwinden pas werd, en eindelijk de maat van den stormpas bereikte. De leermeester werd hier zoo boos over, dat hij den eigenzinnigen knaap met reuzenschreden naijlde, en, daar deze ondanks alle vermaningen niet wilde blijven staan, stak hij hem in een gunstig oogenblik zijnen stok tusschen de beenen. Nu was het

{==29==} {>>pagina-aanduiding<<}
met den gewonen, gezwinden en stormpas in eens gedaan, en trommelslager en trommel vielen en buitelden over elkander op de groene weide neder.
De invalide zag lagchende dien val aan. ‘Bravo, alois, bravo! thans zijt gij, volgens alle regelen der kunst van uwe fout afgebragt. Wie te haastig is, zie wel toe, dat hij niet valle.’
Alois was evenwel met deze teregtwijzing in geenen deele te vreden. Hij vertrok zijn gezigt en scheen bijna op het punt, om een weinigje te weenen. Hij onderdrukte echter zijne smart en stond boos op.
‘Mijnheer bredow, waarom hebt gij mij uw stok tusschen de beenen gestoken? vroeg hij driftig aan den invalide.
Deze, in wien onze lezers reeds lang den in den slag bij Wagram gewonden tamboer-majoor zullen herkend hebben, rigtte zich bij dit trotserende antwoord hoog op. ‘Wat?’ vroeg hij op een uitgerekten toon en met het donkerste uitzigt, hetwelk hij zijn bovendien reeds wild uitziend gelaat kon bijzetten.
‘Wat?’ baauwde alois den invalide na; ‘ik vraag u, waarom gij mij uwen stok tusschen deze mijne beenen gestoken hebt, gij.’
‘Omdat ik het verkoos, knaap!’ hernam bredow. ‘Daarom heb ik mijnen kommandostaf, en geen stok, hoort gij, mijnen kommandostaf tusschen uwe wandelhouten gestoken.’
‘Zoo?’ zeide alois, zijne armen terstond in de zijde zettende. ‘Nu, en gij denkt zekerlijk

{==30==} {>>pagina-aanduiding<<}
dat ik mij dat maar zoo goedschiks zal laten welgevallen, niet waar?’
‘Wel zeker, mijn zoon, ik geloof zelfs, dat gij nog geheel wat anders verdient hadt.’
‘Ei, en wat dan? laat mij dat toch eens spoedig hooren!’
‘Waarom niet, jonge heer? gij had verdiend, dat ik u mijnen kommandostaf op eene andere plaats, die ik niet noemen wil, eens goed had laten voelen: zoo denk ik er over en dat is het gebruik bij de troepen van zijne keizerlijke majesteit.’
‘Goed, mijnheer, dat geef ik toe, maar daar ik thans niet bij deze troepen ben, maar bij u het trommelen slechts leer, omdat het mij bevalt en zoolang het mij bevalt, begrijpt gij, mijnheer bredow, zoo sla maar eens toe, als gij wilt. Nu wil ik in het geheel niet. Ziet gij, zoo denk ik er over.’
Met deze woorden wierp alois de trommelstokken neder en verliet fier den invilade, om zich naar eene kleine hoogte te begeven aan wier voet twee koeijen weidden, en op wier top eenige eikenboomen stonden, welke bij de hitte der zon eene verkwikkende schaduw gaven.
Bredow schudde eene poos zijn hoofd, vervolgens raapte hij met moeite de trommelstokken op, stak ze tusschen de openingen van zijne afgedragene maar zindelijke uniform, greep den trommel en zijnen staf en hompelde weemoedig langs een ander pad naar het dorp toe.
Alois had dit alles gezien; doch gevoelde

{==31==} {>>pagina-aanduiding<<}
reeds berouw over zijne hevigheid. Toen hij echter den gebrekkelijken man met moeite die dingen zag oprapen, welke hij toornig hem voor de voeten geworpen had en zag hoe hij weemoedig met dezelve den weg naar het dorp insloeg riep hij zacht: ‘Mijnheer bredow!’
De invalide scheen het roepen niet gehoord te hebben. Alois riep nog eens: ‘Mijnheer bredow!’
De invalide liep juist nu nog ijveriger voort; daarbij rammelde de trommel zoo, hij kon het niet gehoord hebben. Alois moest hem dus naloopen en nog harder roepen:
‘Mijn lieve mijnheer bredow.’
Maar vergeefs; de invalide hoorde niet.
‘Mijnheer bredow,’ ‘riep de knaap nu, mijn goede, allerbeste mijnheer bredow.’
Maar alles was vergeefs. De hardnekkige invalide stapte des te ijveriger voort. Alois liep hem dus na en greep hem bij den arm. De invalide stond stil, hield zich echter zeer beleedigd en zette oogen, als of hij alois daarmede wilde verslinden.
‘Hoort gij dan niet? goede mijnheer bredow.’
‘Nu, wat zou ik hooren?’ vroeg hij barsch.
‘Ik moet met u nog ergens over spreken.’
‘Waarover?’
‘Ik weel niet al waarover, blijf dus hier.’
‘Ik wil niet.’
‘Toe, goede mijnheer bredow; ga met mij onder de eiken; kom.’

{==32==} {>>pagina-aanduiding<<}

‘Neen!’ zeide bredow hard, niet geneigd om zich weder te laten bevredigen.
Alois liet nu het hoofd hangen, leunde daarmede tegen bredows arm en begon bitter te weenen. De invalide was nu volkomen bevredigd.
‘Alois, was dat braaf van u? spreek, kind?’ vroeg hij zachtmoedig.
‘Neen, ik weet het wel,’ snikte de knaap, ‘maar ga met mij naar de eiken.’
‘Ik moest het niet doen, want gij zijt een oproerige, weerbarstige jongen. Maar ik zeg u, wanneer gij nog eens zulk een hoofd tegen mij toont, dan zie ik u van mijn leven niet meer aan.’
Dus sprekende waren beiden reeds teruggekeerd, en kwamen op den heuvel, waar de eiken hen onder hun schaduwrijk loofdak ontvingen. De verzoening van den leermeester en den leerling was inmiddels in volkomen eendragt overgegaan. De exercitie was geëindigd, trommel en trommelstokken werden op het zachte mos onder de groote boomen neder gelegd, en de beide vrienden vlijden zich daarnevens, om eenen kleinen maaltijd te genieten. De invalide haalde ten dien einde eene kleine gerookte worst en eenig brood uit zijne zak, en deelde dit karig avondeten met zijnen kleinen buurman. Het was een liefelijk schouwspel, hetwelk deze beiden opleverden. De oude grijze krijgsman met zijn houten been, zijn bruin en met likteekens bedekt gelaat, hetwelk een lang reeds in

{==33==} {>>pagina-aanduiding<<}
het witte spelende knevel nog afschrikwekkender maakte; naast hem de blonde krachtvolle knaap, wien de blos der gezondheid wangen en kin verwde, beiden elkander met vriendelijke blikken toelagchende. Den achtergrond van dit tafereel vormde de schoone Donau, die tusschen met bosschen bekranste bergen daarheen vloeide, en in wiens prachtigen vloed de torens van de oude stad Linz zich spiegelden.
Daarbij schoot de zon hare avondstralen neder, en de leeuwerikken jubelden in de heldere lucht. Het was een zeer schoone zomeravond.
Bredow en alois hadden tot bezegeling van den herstelden vrede hunnen maaltijd geëindigd en zaten nu, de een in de beschouwing der heerlijke omstreken verzonken, de knaap zwijgend het oogenblik afwachtende dat bredow geneigd zoude zijn, het onderhoud te beginnen.
De invalide scheen eindelijk met zijne gedachten gereed te zijn, want hij zuchtte zwaar en rees een weinig uit zijne half zittende, half liggende houding op, terwijl hij begon:
‘Hoor eens, knaap, wat scheelde u toch daareven dat gij u zoo hoofdig tegen mij verzettet?’
‘Ach, laat ons daar niet meer over spreken’ zeide alois beschaamd. ‘Ik zie wel dat ik iets gedaan heb, hetwelk mij niet paste. Maar het deed mij ook zoo pijn, toen ik op den harden grond nederviel.’
‘Nu, dat laat ik dan eenigzins gelden. Maar alois, het was toch niet in orde, dat gij mij zoo spijtig de trommelstokken voor de voeten wierpt.’

{==34==} {>>pagina-aanduiding<<}

‘Ik weet het wel, mijnheer bredow, maar...’
‘Wat maar! gij weet nog volstrekt niet, hoe het in de wereld toegaat, jongen. Gewen u reeds thans aan gehoorzaamheid, want later zoude uwe hoofdigheid een weinig onzacht getemd worden.’
Alois zweeg en zag naar den grond. De invalide zweeg mede eene poos en vervolgde toen:
‘Wat denkt gij, dat met een soldaat gebeurt, als hij, omtrent zoo als gij daareven deedt, zijnen kommandant de gehoorzaamheid weigert?’
‘Ik weet het niet, mijnheer bredow,’ antwoorde alois half angstig half nieuwsgierig.
‘Ha, dat zou hem slecht bekomen! Ik zal u verhalen, wat er met een Hongaarschen grenadier gebeurde. Deze was ook in zijne jeugd niet streng genoeg opgevoed geworden, en had nooit veel goeds uitgevoerd. Toen hij later bij het krijgsvolk werd ingelijfd, gedroeg hij zich wederspannig. Men zocht eerst hem door vermanningen te verbeteren, maar dit hielp niets bij hem. Ten laatste waarschuwde men hem nog eens, maar ook vruchteloos, en men was genoodzaakt, hem met stokslagen te bestraffen. Toen hij nu bemerkte dat hij zijne eigenzinnigheid niet kon doorzetten, en steeds gedwongen werd, nam hij een slecht en dwaas besluit: hij ontweek bij nacht en trachtte over de grenzen te komen; hij verbrak den eed, dien hij aan den keizer en aan het vaderland gezworen had, en, met één woord, hij deserteerde. Maar hij werd gevat, nog eer hij de grenzen bereikte, en naar

{==35==} {>>pagina-aanduiding<<}
het regement terug gebragt. Men maakte nu weinig omslag met hem, en liet hem door de spitsroeden loopen.’
‘Wat is dat’ vroeg de knaap nieuwsgierig.
‘Dat kan ik u spoedig zeggen. Men laat de soldaten twee rijen vormen; ieder hunner krijgt eene roede van berken- of hazelnootenhout; de schuldige wordt nu door deze rijen heen gevoerd en geducht afgerost. Om het beter te voelen, en opdat de uniform door de slagen niet onteerd worde mag hij deze niet aantrekken, maar moet de slagen op den blooten rug ontvangen. Dat is de geheele zaak en zulk een overlooper en onverbeterlijke stijfkop krijgt daarmede slechts zijn verdienende loon.’
Alois verschrikte en zeide geen woord. Bredow zag hem strak aan en fronste het voorhoofd. Het voorbeeld scheen te werken. Eene lange stilte volgde op dit gesprek.
De knaap zag eindelijk ter zijde en mompelde iets voor zich heen. Bredow bemerkte het en vroeg wat hij zeide.
‘Ik geloof, mijnheer bredow, dat het eene harde en wreede straf is. Ik krijg er eene rilling van, als ik daaraan denk, welke hevige pijnen iemand daarbij moet verduren.’
‘Gij hebt ongelijk, alois maar ik beken het ook weder geen ongelijk. Het is waar, het is hard, wanneer een mensch, wien de lieve god toch verstand en zoo menige heerlijke eigenschap geschonken heeft, zoo hard en smartelijk moet getuchtigd worden! Maar men mag daar-
{==36==} {>>pagina-aanduiding<<}
bij niet uit het oog verliezen, dat hij door goeden wil, door gehoorzaamheid en onderworpenheid jegens zijne meerderen die straf gemakkelijk kan vermijden. Vindt gij dat ook niet, alois?’
‘Ja, dat wel. Maar men kan toch met den besten wil somwijlen eene fout begaan. Dat is toch ook waar.’
‘Voorzeker, alois. Maar gij zult toch niet gelooven dat ieder, die eene fout begaat, dadelijk door de spitsroeden moet loopen? Neen, neen, zoo handelt men slechts met onverbeterlijke knapen bij wie alle vermaningen, waarschuwingen, bedreigingen en geringe of ligtere straffen niets baten, met één woord, met eerlooze menschen, en een eerloos mensch verdient niets beters, alois.’
De knaap zweeg omdat hij niest wist te antwoorden. Overtuigd was hij daarom echter niet.
‘Wat verstaat men dan eigelijk door het woord eer, mijnheer bredow?’ vroeg hij den invalide.
Die vraagt bragt dezen in verlegenheid. Het juiste antwoord lag eenigzins buiten zijne sfeer. Hij kreeg eene kleur, fronste het voorhoofd, streek langs zijnen knevel en scheen zigtbaar zijn best te doen om zich te bedenken, hoe hij den knaap dit veel omvattend woord verklaren zoude.
‘Eer, alois,’ zeide hij eindelijk, de borst vooruit zettende, ‘eer! dat is iets, wat iemand aanzien bij anderen geeft, 200 dat deze eerbied voor hem hebben, begrijpt gij?

{==37==} {>>pagina-aanduiding<<}

‘Dus heeft onze pastoor eer, bredow,’ zeide alois vertrouwelijk, ‘want alle lieden in het dorp hebben eerbied voor hem.’
‘Dat zou ik denken!’ zeide de invalide, ‘de pastoor, ja, die is een eerwaardige, brave man, alois. Maar hetgeen men bij de soldaten eer noemt, dat is nog een weinig anders. Zie wanneer iemand zoo - zoo braaf, zoo ordelijk in zijn doen en leven, zoo stipt in zijne dienst is, dat niemand hem iets verkeerds kan nageven, maar, dat alle menschen moeten zeggen, hij is een braaf, regtschapen man, begrijpt gij, die heeft eer.’
‘Dus heeft dan mijn neef, onze schoolmeester ook eer, want iedereen, zelfs de pastoor prijst hem.’
‘Dat verstaat zich, alois, want uw neef is ook een eerbiedwaardig man.’
‘Maar bredow, ik weet het toch niet zeker; want de rijke peter, die aan het einde van het dorp woont, en andere boeren, hebben zeer weinig eerbied voor hem, ofschoon zij hem wel prijzen. Zij zeggen, dat hij zoo arm is en zoo weinig heeft, om van te leven.’
‘Wat donderdag en vrijdag,’ barstte bredow los, ‘laat die rijken hansen zeggen, wat zij willen. Die beelden zich slechts wat in op hun geld en op hunne boerderijen, weilanden en velden. Wat geld?’ voegde hij er misnoegd bij, ‘ik ken nog veel rijker menschen, dan de boeren hier in Neuban, en toch heeft niemand eerbied voor hen.’

{==38==} {>>pagina-aanduiding<<}

‘Het geld geeft dus geene eer, bredow?’ vroeg alois zigtbaar verheugd.
‘Het geld niet, alois, ofschoon vele lieden om hun geld geacht worden, die het niet verdienen. - Maar laat ons hierover eindigen, wij geraken geheel van ons gesprek af. Zie, een soldaat, wanneer hij overigens een eerlijk, braaf krijgsman wil zijn, die moet eer in het lijf hebben, en als hij deze heeft, dan - ja, dan zal eene onteerende straf hem zeker nimmer treffen.’
‘Ik geloof, mijnheer bredow, dat het schoon is, een eerlijk, eerbiedwaardig soldaat te zijn,’ zeide de knaap vriendelijk.
‘Dat moogt gij vrij gelooven, mijn zoon, dit is waarlijk iets schoons. Een soldaat,’ riep de invalide vol vuur, ‘een braaf soldaat, die de uniform van onzen geliefden keizer met eere draagt, dat is met regt een man, voor wien ieder eerbied heeft. Ha, alois gij moest het eens zien, wanneer zulk een knaap op zijnen post staat, en er komt een generaal voorbij, en de soldaat schoudert en presenteert het geweer - dan moet zelfs zulk een voornaam heer den hoed afnemen.’
‘Waarlijk, heer tamboer-majoor?’ zeide alois verbaasd, en den invalide bij zijnen lievelingstitel noemende.
‘Ja, dat moet hij, kind, zelfs een generaal.’
‘Dat is toch schoon en moet den soldaat veel eer aandoen, dunkt mij.’
Zie, alois, dat is het, nu valt het mij in. Eer is, dat men zich zelven acht, en de achting

{==39==} {>>pagina-aanduiding<<}
van anderen geniet. Daar zit het hem. Maar wie iets doet, waardoor men zich zelven verlaagt, en door anderen voor slecht en laag gehouden wordt, die heeft geene eer en is een eerloos mensch.’
‘Wie zich zelven acht, mijnheer bredow, ik begrijpt het niet goed, maar ik gevoel het.’
‘Dat kunt gij gemakkelijk begrijpen. Wanneer gij u zelven acht, dan zult gij, bij voorbeeld, nimmer iets stelen, want daardoor maakt gij u zelf tot een dief, of anderen het weten of niet.’
‘Dat is waar, mijnheer bredow. Ik zou mij dan altijd voor mij zelven moeten schamen en vreezen, dat anderen het toch eens te weten mogten komen, die mij dan voor een dief zouden houden.’
‘Nu, en dan had gij uwe eer verloren,’ zeide bredow ernstig.
‘Thans komt mij ook het spitsroeden loopen niet meer zoo hard voor, want wie zich zelven niet acht, die verdient niets beters.’
‘Gij moet eindelijk zeggen, die verdiendt als een dier behandeld te worden, hetwelk niets van eer weet, en dat men dus slechts door ligchamelijke tuchtiging kan dwingen en leiden.’
‘Foei, bredow, de straf is het ergste niet, maar de schande.’
‘Helaas, alois! ik kan u overigens zeggen, dat zoo iets slechts zelden gebeurt.’
Nu volgde weder een langdurig stilzwijgen.
‘Morgen ga ik naar de stad,’ zeide eindelijk

{==40==} {>>pagina-aanduiding<<}
de invalide. ‘Vraag uwe moeder, of zij het toestaat, dan zal ik u medenemen.’
‘Ach ja, mijn lieve tamboer-majoor - maar zou neef niets daar tegen hebben?’ voegde alois er twijfelend bij.
‘Het is woensdag, hebt gij dan den namiddag niet vrij? Maar laat het aan mij over, ik zal het hem verzoeken. Er komen morgen nieuwe troepen uit Hongarijë, huzaren die gij nog niet gezien hebt. Ik zal metéén eens zien, of ik nieuwstijdingen kan bekomen.’
‘Is het dan nog altijd oorlog, mijnheer bredow?’
‘Nu niet, maar ik geloof, dat de vrede niet lang duren zal.’
‘Dat heeft de oude klaas mij onlangs ook gezegd, uit hoofde van de groote ster, die men des nachts met haar vurigen staart aan den hemel ziet (1).
“Nu, wat zeg die verstandige klaas dan?” vroeg bredow glimlagchende.
“Hij zeide dat die ster een groote oorlog, hongersnood en den dood van vele duizend menschen aanduidde.”
“Dan kan het wel zijn, dat hij gelijk heeft, wat den oorlog betreft;” antwoorde bredow zwaarmoedig.
“Wij leven in eenen booze tijd, alois, en als gij eens zoo oud zijt, als ik ben, dan zult gij den jonge lieden zeker veel kunnen vertellen.”

{==41==} {>>pagina-aanduiding<<}

Duurt die booze tijd al lang, mijnheer bredow?’ vroeg de knaap, wiens weetgierigheid ontwaakte.
‘Daar zijn al vele jaren verloopen - maar alois, het is niet goed daarvan te spreken; er is thans veel, wat iemand de tong bindt.’
‘O, mijn lieve tamboer-majoor, vertel, wij zijn hier immers alleen op het veld.’
‘Mijnentwege, ik ben een oude soldaat, en wat hindert het, kan ik niet meer helpen, dan wil ik spreken, zeg ik,’ - riep de invalide, terwijl hij naar alle kanten voorzigtig rondzag, of hij ook beluisterd kon worden. Vervolgens nam hij eenen slok water uit de kruik, die bij hem stond, alois liep ondertusschen snel naar zijne koeijen. Die waren rustig en aten smakelijk het schoone, frissche gras. Nu gingen zij weder naast elkander zitten, en de invalide begon:
‘Het is eene lange geschiedenis, alois, en ik moet van vóór langen tijd beginnen. Zie, in Frankrijk, een land, hetwelk die zijde uitligt, waar de zon ginds ondergaat, ook een groot land, even als ons Duitschland, hebben, gedurende langen tijd booze koningen geregeerd, die onregtvaardige oorlogen voerden, roekeloos leefden, en den toorn des hemels opwekten. Waar dat gebeurt, waar de koning aan zijne onderdanen een boos voorbeeld geeft, daar komt de verzoeking, en het is of een booze geest magt krijgt over zulk een verloren volk. Zoo is het in het gindsche schoone Frankrijk ook gegaan. Eerst vergat men den goeden god, en diende hem niet

{==42==} {>>pagina-aanduiding<<}
meer en schond zijne geboden. Vervolgens plaagden en plunderden de koning en de aanzienlijken de arme onderdanen, en ook deze gaven zich nu voor een groot gedeelte aan een schandelijk ongodsdienstig leven over. Het moet er zoo erg geweest zijn als in Sodom en Gomorra, alois.
Het eerste gevolg hiervan was, dat het volk den koning niet meer gehoorzaam en onderdanig wilde zijn, en dat is ook zeer natuurlijk; want dewijl beiden, koning en volk, den grooten god niet meer gehoorzaamden, zoo moesten alle zegen, vrede en eendragt van hen wijken. Het ging nog wel eene poos goed, maar toch niet lang.
Ten laatste kwam er een koning aan de regering, die lodewijk heette, even als zijne voorgangers, maar hij was de zestiende van dien naam. Ik kan mij nog zeer goed herinneren, dat de menschen van hem zeiden, dat hij datgene, wat zijne booze voorgangers bedorven hadden, weder wilde goedmaken, want hij moet een vroom, en goed heer geweest zijn. Maar het ging niet, en de goede wil van den koning was niet voldoende. Deze koning nu was gehuwd met eene zuster van onzen goeden keizer jozef. Ik herinner het mij nog zeer goed, dat de prinses maria antoinette naar Frankrijk vertrok. Ach, alois, zij was een engel in menschelijke gedaante, en uit alle landen van onzen goeden keizer klonken haar de vurigste gelukwenschen na, toen zij ons verliet, om eens met koning lodewijk den Franschen troon te deelen. Dit zeg ik, omdat hij nog slechts kroonprins was, toen hij haar

{==43==} {>>pagina-aanduiding<<}
huwde. De Franschen hadden beiden den kroonprins en de kroonprinses regt lief; maar toen bij koning en zij koningin werd, wilde men dat zij op eens alle gebreken zouden verhelpen. Daar zij dit nu zoo terstond niet kon doen, werd het volk vijandig jegens hen, en de verstandigen konden met hunne zwakke stemmen het woelen niet meer doen bedaren. Er kwam eene omwenteling.’
‘Wat is dat, bredow?’ vroeg de knaap nieuwsgierig.
‘Dat is iets heel ergs, kind. God behoede u, dat gij ooit zoo iets beleeft. Zie, men noemt het opstand, wanneer de onderdanen hunnen koning en der overheid gehoorzaamheid opzeggen. Dan gaat alles het onderste boven. De booze en slechte menschen van welke helaas, in alle landen genoeg zijn, krijgen de magt in handen, en gij kunt gemakkelijk denken, hoe het dan de goede vrome stille burgers gaat. Luister maar, gij zult uit mijn verhaal het best zien, welk eene grenzenlooze ellende ontstaat, wanneer ergens een opstand losbarst. De Franschen stonden dus op en lieten in den beginne den koning zijne waardigheid nog behouden, ofschoon zij hem erg beleedigden. Hij was eigenlijk al te goed, alois. Wanneer hij iets strenger geweest ware, dan had hij mischien de zaken wel in orde kunnen krijgen.’
‘Hoe dan, bredow?’ vroeg de knaap nieuwsgierig.
‘Wel, dat is eenvoudig. God heeft der over-
{==44==} {>>pagina-aanduiding<<}
heid het zwaard niet te vergeefs in handen gegeven. Waarvoor had koning lodewijk dan zijne soldaten? Had hij dadelijk de belhamels bij den kop laten vatten, dan zoude het misschien zoo ver niet gekomen zijn.’
‘Waarom deed hij dat dan niet, bredow?’
‘Men zegt dat hij te goed was en vreesde dat het tot een gevecht kon komen, hetwelk aan vele menschen misschien het leven had kunnen kosten.’
‘Ha, als ik koning lodewijk geweest was, dan zou ik wel spoedig de rust hersteld hebben. Ik zou geen medelijden met de slechten gehad hebben.’
‘Ik ook niet, kind, en het zou misschien beter geweest zijn, als de koning geene toegevendheid gehad had. Luister maar verder. Het liep eindelijk zoo ver, dat niemand meer ontzag voor den koning had. Zijne goede vrienden werden mishandeld, verjaagd, velen verbannen of in den kerker gezet; en diegenen zelfs gedood, welke bij het volk het meest gehaat waren. De zaak nam nu algemeen eene andere wending. Wie rijk of aanzienlijk was of in goede omstandigheden leefde, werd vervolgd en verkeerde in groot gevaar. Een hoop slechte advocaten en andere lieden, welke zich bij het gepeupel wisten bemind te maken en te doen eerbiedigen, bestuurde de oproerige volkshoopen. De nationale conventie, eene vergadering van burgers, welke den koning in de regering moest bijstaan, werd gedwongen om te doen wat deze menschen wil-
{==45==} {>>pagina-aanduiding<<}
den hebben. De wanorde nam de overhand. Er werden vele brave lieden en ook vele slechte menschen vermoord, en de koning zelf geraakte met zijn huisgezin in levensgevaar. Toen hij nu zag dat het tot het uiterste kon komen, zocht hij te ontvlugten. Maar een slechte kerel van een postmeester drouet, heette hij geloof ik, verriedt hem en bragt het zoo ver, dat hij naar Parijs moest terug keeren, in plaats van naar Duitschland te gaan. Nu ging alles eerst regt het onderste boven. De goddelooze Franschen maakten den koning schijnbaar het proces op, en sloegen den ongelukkigen monarch het hoofd af. Maar daarmede was hunne woede nog niet gestild; ook de goede koningin moest sterven, en met deze hooge personen nog eene menigte voorname lieden. Wie vlugten kon, deed het, en sedert dien tijd zwierf eene menigte Fransche edellieden bij ons om. Men noemde deze menschen emigranten of uitgewekenen. In Frankrijk echter begon thans een verschrikkelijke tijd. Moord en bloedstorting waren aan de orde van den dag, en ik sidder, als ik er om denk, op vele
dagen werden verscheidene honderd menschen omgebragt. Het volk was van god verlaten, daarom braken zoovele jammeren over hetzelve los.
De dolzinnigen, welke thans Frankrijk te gronde rigtte, verklaarden in hunne razernij, dat er geen god meer bestond en bouwden eenen tempel voor de rede.’
‘De rede?’ vroeg alois, zigtbaar getroffen

{==46==} {>>pagina-aanduiding<<}
door deze schijnbaar ongeloofelijke, waanzinnige daadzaak.
‘Ja, hunne menschelijke rede alois. Het ging hun toen, even als den heidenen, welke niets van god weten; zij morden en werden oproerig tegen den Heer der wereld: tegen hunnen Schepper, wiens bestaan zij gevoelden, maar Dien zij zochten weg te loochenen, om hun geweten te kunnen in slaap wiegen. Dat denk ik, alois, omdat voor een goddeloos mensch niets smartelijker en verschrikkelijker is, dan als hij iets van den regtvaardigen god hoort. Het is iets afgrijsselijks, alois, en nog sidder ik, als ik daaraan denk.’
Beiden zwegen nu, tot dat zij in het dorp de klok hoorden luiden, welke den tijd tot het avondgebed aanduidde. Bij den klank dier plegtige toonen, welke door de zuivere avondlucht tot hen doordrongen, dachten beiden te gelijk aan Hem, die al de Christenen als hunnen god en vader vereeren. De invalide stond op en knielde met moeite neder; aan zijne zijde deed zulks de knaap, en beiden zonden een hartelijk gebed ten Hemel. De zon ging thans onder, en de vogelen schenen zich te vereenigen, om den algoeden Schepper nog een jubelend loflied te zingen. De bloemen schenen te verlangen naar den verkwikkenden dauw, dien de plegtige nacht thans welhaast over dezelve zoude verspreiden, en aan den duister wordenden hemel begonnen hoe langer hoe meer flikkerende starren te schitteren, als of zij de vermoeide

{==47==} {>>pagina-aanduiding<<}
menschen bij hunnen verkwikkenden slaap wilden bijlichten. Maar bredow en alois zaten nog lang bij elkander, en bewonderden den schoonen avond, dien de goede god op den luisterrijken dag deed volgen. Eene aangename koelte verfrischte de heerlijke natuur, en liefelijke geuren ontstegen overal aan de bloeijende kruiden en bloemen.
‘Ik werd daareven regt akelig, bredow. Die arme goede koning en die ongelukkige koningin! Hadden zij ook kinderen, bredow?’
‘Hm’ zuchte de invalide, ‘zij hadden kinderen, maar het is beter hierover niet te spreken, alois; men wordt weemoedig als men het vertelt.’
‘O, lieve mijnheer bredow, zeg mij toch, wat zij met de kinderen deden.’
‘De kinderen, alois? Ik zou het u gaarne verhalen, maar het is reeds te laat, ik zal dus op een anderen tijd mijn verhaal vervolgen.’
‘Neen, ik kan nog wel wat blijven, en de koeijen eten nog met graagte.’
‘Nu dan, ik zal voortvertellen. Koning lodewijk had twee kinderen. Hij verzocht dengenen, welke hem het doodvonnis aanzeiden, dat zij voor zijne nagelaten betrekkingen mogten zorgen. Zij beloofden het den ongelukkigen monarch. Maar hoe hebben die misdadige menschen hun woord gehouden? lodewijk's zoon, de kroonprins, stierf aan de gevolgen der mishandelingen, welke die roekeloozen hem aandeden. Zijne dochter had ook veel te lijden, doch bleef echter in het leven gespaard. Lodewijk's zuster een

{==48==} {>>pagina-aanduiding<<}
engel van deugd, stierf op het schavot. Het is eene schandvlek voor het geheele volk, de mishandeling en barbaarschheid welke zij dien onschuldigen kleine en die deugdzame prinses aandeden.’
‘Welke afschuwelijke menschen waren toen die Franschen,’ zeide alois vol afgrijzen voor de misdaden, welke hem verhaald waren.
‘Toenmaals woedde reeds de oorlog, kind,’ dus vervolgde de invalide. ‘Alle vorsten van Europa besloten deze gruwelen niet langer werkeloos aan te zien, verklaarden den oorlog aan de Franschen, maar hadden weinig geluk. De Franschen wonnen vele veldslagen, en ofschoon zij somtijds, vooral door onzen voortreffelijken aartshertog karel, verslagen werden, werd hunne magt hierdoor echter niet gebroken. In Frankrijk zelf woedde daarenboven de burgeroorlog, en toch overwonnen de Franschen al hunne vijanden. Eindelijk kregen zij eenen generaal, die alle anderen in de krijgskunst overtrof...’
‘Wie is dat?’ vroeg de knaap.
‘Dat is de tegenwoordige keizer napoleon. Deze verstaat de kunst, de soldaten in het vuur te drijven, beter dan iemand. Daarbij is het hem evenwel onverschillig, hoe veel menschen het kost, als hij zijn doel slechts bereikt.’
‘Napoleon!’ zeide alois vreesachtig.
‘Ja, hij; voor hem beven al de volken van Europa, want hij is zeer magtig. Hij heeft ook onzen goeden keizer zwaar gekrenkt en beleedigd en Weenen was reeds tweemaal in

{==49==} {>>pagina-aanduiding<<}
zijne handen. Maar, alois,’ fluisterde de invalide zacht, ‘men moet niet luid daarvan spreken, het is gevaarlijk: maar ook zijne magt zal een einde hebben. Thans heeft hij de magt; maar daar leeft nog iemand, die nog magtiger is, die zal tegen hem zijn, wanneer hij op nieuw wil oorlog voeren en de menschen bij duizenden laten doodschieten of verminken....’
‘Ei, bredow, bredow, hoe weet gij dat zoo zeker?’ vroeg op eenmaal iemand, welke van achter den boom te voorschijn trad.
De invalide en alois verschrikten hevig en beschouwden den spreker oplettend. Het was nog licht genoeg, om hem te herkennen en beiden zagen den pastoor, die hen op zijne avondwandeling verrast had.
De goede, vrome man zag dat de invalide verschrikt was. ‘Vrees niets van mij bredow, maar wees wijs en leer zwijgen. Dat is thans zeker het beste, dat god eenmaal hulp wil schenken. Het is een strafgerigt van Hem, en Hij zal er een einde aan maken, wanneer het zijnen wijzen wil behaagt?’
Na deze woorden groette de goedhartige, vriendelijke grijsaard den invalide en zijnen kleinen makker en sloeg den weg naar het Dorp in. Daar het thans van lieverlede duister begon te worden, begaven deze beiden zich mede naar huis. Alois dreef zijne koeijen, en bredow hinkte naast hem op het voetpad voort. Nog menig vertrouwelijk woordje werd tusschen

{==50==} {>>pagina-aanduiding<<}
hen gewisseld, eer zij het dorp bereikten. Het eerste nederige huisje, waar zij kwamen, was de woning van alois. De koeijen werden nu in den stal gebragt, en alois zeide thans zijnen vriend goeden nacht, die meer binnen in het dorp, in het gemeentehuis, een kamertje bewoonde.




Derde hoofdstuk.



Alois trad door de geopende huisdeur binnen. Hier klonken hem reeds kinderstemmen tegen, die zich nog luider verhieven toen hij de kamerdeur opende. Zijne moeder zat aan het open venstertje, om de koele frissche avondlucht te genieten. Want ach, zij kon weinig van de vrije natuur genieten, want zij moest dag en nacht spinnen, naaijen of breijën, om voor hare vele kinderen het dagelijksch brood te verdienen. Zij was eene weduwe, voor welke niemand iets deed en het geringe jaargeld, hetwelk zij genoot, was naauwelijks voor de noodzakelijkste behoeften genoegzaam. Alois' vader had een ambt bekleed, maar was gestorven. Ach! de knaap leerde spoedig, wat het te zeggen heeft, zijnen vader te verliezen. Alois wist zeer goed, dat zijn pligt vorderde zijne arme moeder bij te staan. Hij deed wat

{==51==} {>>pagina-aanduiding<<}
hij kon. Hij haalde uit het bosch dorre takken, om op te koken of tot wintervoorraad. Hij deed voor een paar stukjes kopergeld boodschappen naar de stad, hielp op het veld arbeiden, hoedde vee, deed alles gaarne, en het was zijn grootste vreugde, wanneer hij iets, dat hij eerlijk verdiend had, aan zijne moeder kon geven. Daarbij herinnerde hij zich echter steeds dat hij aan eten en kleeding over het geheel meer kostte, dan hij verdienen kon, en zijn besluit stond vast om zoo spoedig mogelijk, op welke wijze dan ook, zijn eigen onderhoud te verdienen. Bredow bemerkte spoedig na zijne komst in het dorp den wakkeren knaap, die geene gelegenheid verzuimde om anderen van dienst te zijn, en het gedrag van den kleine, dien alle inwoners van Neuban beminden, behaagden ook hem. Hij trok zich op zijne manier den knaap aan, hij leerde hem de handgrepen op den trommel en deed zijn best, om hem reeds in zijne vroege jeugd alle regelen der krijgstucht in te prenten. Hoe hij daarbij te werk ging, is onzen lezers reeds bekend, of het echter tot alois' geluk was, zal hel vervolg leeren.
De invalide was overtuigd, dat hij den knaap geen grooter nut kon bewijzen, dan helpen om spoedig en met eere in de rijen der verdedigers van het vaderland te treden. Volgens bredow's gevoelen was er slechts één weg, waarop uit een jong mensch iets goeds en knaps kon worden, die weg was de ge-
{==52==} {>>pagina-aanduiding<<}
vaarvolle, maar ook eervolle krijgsdienst. Alois vond spoedig behagen in het onderrigt van bredow, en toen hij na verloop van eenigen tijd ver genoeg gevorderd was, om op den trommel iets uit te voeren, ontstond bij hem de wensch, om soldaat te worden. Deze begeerte nam van dag tot dag toe, en bredow verzuimde niets, om hem daarin te doen volharden en te versterken.
Alois was zacht binnengetreden, maar de drie kinderen hadden reeds lang verlangend op hem gewacht. Toen hij nu verscheen, barstten zij in gejuich los, en in een oogenblik hingen zij als klitsen aan zijn lijf. ‘Geef mij boschbeziën, goede alois,’ riep de een. ‘Hebt gij niets voor mij medegebragt?’ riep de kleine jongen, die naauwelijks tot aan den elleboog van zijn ouderen broeder reikte, terwijl een meisje, van een zacht uitzigt, en met blonde lokken, zich vleijend aan zijne zijde plaatste. Alois nam nu zijn ronden hoed af, in welks bol zich een doekje bevond, hetwelk de door hem verzamelde schatten bevatte. De kinderen ontvingen juichend de bosch- en aardbeziën, welke hun broeder medegebragt had. Alois verdeelde ze in vier deelen. Zijne moeder kreeg het grootste, de drie kinderen kleinere maar evengroote gedeelten. ‘Zoo,’ zeide alois lagchend, ‘nu is het ledig,’ en bij deze woorden schudde hij het doekje uit en stak het in den hoed, dien hij vervolgens aan den daarvoor bestemden spijker ophing.

{==53==} {>>pagina-aanduiding<<}

‘Brengt gij anders niet mede?’ vroeg zijne moeder zonder van haren arbeid op te zien.
‘Neen, lieve moeder,’ hernam de knaap kortaf en bedroefd. Beiden namen een treurig stilzwijgen in acht.
‘Uw neef is er geweest, alois,’ - zeide eindelijk zijne moeder zuchtende.
‘Zoo?’ vroeg alois op eenen angstigen en gerekten toon.
‘Uw neef ewald,’ hernam zijne moeder. ‘Hij heeft over u geklaagd, alois, dat gij de school zonder verlof verzuimt.’
‘Moeder, gij weet het toch altijd, niet waar? hebt gij hem dat niet gezegd?’
‘Ja, maar hij zeide, het was hem om uwe vorderingen te doen, gij bleeft terug in hetgeen gij noodig hebt te leeren, en dat zoude u meer nadeel doen, dan het weinige geld baat, hetwelk gij met boodschappen doen en veehoeden verdient.’
‘Ik blijf niet achter, moeder,’ riep alois, wiens eergevoel opgewekt was; ‘ik blijf zeker niet achter, van al de jongens, die even oud zijn als ik, is geen enkele mij in het leren, schrijven en lezen vooruit.’
‘Dat kan ik niet goed gelooven,’ antwoordde de moeder gestreng. ‘Neef ewald denkt er anders over. Ook twijfel ik, of gij over het algemeen wel een van de besten in de school zijt. Het komt mij ten minste zoo voor, en het doet mij zeer leed, dat ik u zoo dikwijls veroorloofd heb, uit school weg te blijven. In

{==54==} {>>pagina-aanduiding<<}
het vervolg moet gij nimmer verzuimen.’
Alois zweeg, want hij durfde of wilde hierop niets antwoorden. Zijne moeder scheen nog iets te willen zeggen en vervolgde eindelijk:
‘Uwe zuster marie is thans groot genoeg, om somtijds in uwe plaats peters vee te hoeden. Als het eens op de weide gedreven is, zal dat haar niet moeijelijk vallen, en gij kunt het daarheen brengen en van daan halen. Uwe boodschappen kunt gij buiten de schooluren verrigten.’
‘Als gij het zoo wilt, moeder, dan moet ik gehoorzamen. Maar ik weet niet of peter er niets tegen zal hebben; hij is zoo wonderlijk....’
‘Ga dadelijk naar hem toe en vraag hem, of hij het goedvindt.’
‘Maar mijne boodschappen, moeder, kan ik niet altijd doen als ik wil. Herinner u maar zij vallen meest onder schooltijd...’
‘Dan moet een ander ze doen,’ - viel zijne moeder hem zuchtend in de rede. ‘Het is mijn pligt, die verdiensten u te ontnemen, omdat het u nadeel doet.’
De kinderen hadden inmiddels de aardbeziën, welke alois voor hen gezocht had, opgepeuzeld. Maar die schrale kost was niet voldoende en vrouw walter stond op, om den kleinen nog een stukje brood te snijden. De voorraad van dit onontbeerlijk voedingsmiddel was echter zoo gering, dat de goede vrouw in verlegenheid geraakte, hoe zij van het voorhanden zijnde stuk brood nog toereikende gedeelten zou af-
{==55==} {>>pagina-aanduiding<<}
snijden. Een besluit nemende greep de moeder naar de aardbeziën en deelde die in tweeën. Ieder kind kreeg nog een handjevol daarvan en een klein stukje roggebrood. Het overige en een stukje brood legde zij voor alois.
De knaap zag weemoedig die naauwkeurige verdeeling aan. ‘Moeder,’ zeide hij eindelijk zacht, ‘die aardbeziën heb ik voor u gezocht.’
‘Ik heb heden avond geen honger,’ antwoordde zij zacht.
‘Maar ik heb al genoeg in het bosch gegeten,’ verzekerde de knaap; ‘eet ze toch, zij zijn zeer zoet en geheel rijp.’
‘Dat kan zijn, en laat ze u daarom goed smaken.’
‘Neen, dit brood is voor mij genoeg, moederlief, eet gij de aardbeziën op.’
‘Wij hebben niets anders, alois,’ - zeide vrouw walter met eene bevende stem.
‘Ik ben werkelijk reeds verzadigd, moederlief,’ riep de knaap dringend. ‘Eet die weinige beziën.’
‘Nu dan, mijn kind.’
Met deze woorden greep zij naar het aarden bord, waarop de beziën lagen. Maar naauwelijks had zij eenige daarvan gegeten, of zij boog het hoofd en brak in eenen vloed van tranen uit.’
‘Hemel, moeder, wat scheelt u?’ vroeg alois angstig toespringende; de kleine kinderen hielden spoedig op met eten en begonnen te weenen.
Vrouw walter herstelde zich spoedig en bedwong haar gevoel. ‘Het is niets, kinderen, zijt stil en weent niet; ik ben wel.’

{==56==} {>>pagina-aanduiding<<}

Alois zag door het venster, waardoor juist de maan hare bleeke stralen in het vertrek zond, Tranen hingen aan zijne oogleden, tranen van den bittersten weemoed en van een verdriet hetwelk hem tot eer verstrekte. De knaap gevoelde, wat zijne moeder ondervond en het deed hem onuitsprekelijk leed, geene hulp te kunnen verleenen.
‘Ga nu naar buurman peter en vraag hem of hij uwe zuster marie datgeen wil laten verdienen, wat gij tot dusverre van hem genoten hebt,’ zeide zijne moeder.
Alois sloop zacht de deur uit en vrouw walter maakte zich zijne afwezigheid ten nutte, om de kinderen naar bed te helpen. De arme kleinen leunden reeds geeuwende tegen den muur, want het uur waarop hunne moeder hen anders te bed bragt was reeds voorbij. Juist lagen de kinderen half sluimerende, half luisterende naar het vrome gebed hunner moeder, toen de deur open ging, en alois weder binnentrad. De goede vrouw walter wierp eenen blik op haren zoon, en bad vervolgens voort, tot de kleinen gerust sliepen. Alois ging naar zijn zuster marie, welke reeds gewoon was alleen te bidden, en luisterde naar het reine gebed van het schuldelooze meisje. Eindelijk viel ook marie in slaap, moeder en zoon slopen zacht uit het slaapvertrek, welks deur zonder gedruisch gesloten werd.
‘Nu, wat heeft buurman peter gezegd, toen gij hem uw verzoek deed, ‘vroeg vrouw walter angstig.

{==57==} {>>pagina-aanduiding<<}

‘Ik ben te vergeefs gegaan, moeder,’ antwoordde alois bedroefd.
‘Hoe, wil hij marie die geringe zaak niet toevertrouwen?’
‘Hij sprak mij hard aan moeder.’
‘Waarom, alois? gij zijt hoop ik toch beleefd geweest.’
‘Ik droeg hem, zoo gij verlangd hebt, de zaak voor, zeide hem, dat ik de school moest bezoeken, en dat mijne zuster marie over dag naar het vee zou zien. Ik maakte hem terstond bijzonder daarop opmerkzaam, dat ik bij het heen- en wegdrijven zelf daarbij zou zijn, en dat hij dus even onbezorgd kon wezen als te voren. Maar hij liet mij niet eens uitspreken.’
‘Nu, waarom niet?’ viel vrouw walter haren zoon in de rede.
‘Hij zeide, dat het hem niet aanging, of ik een geleerde werd of niet: dat was uwe en mijne zaak; gij moest maar ernstig; daaraan denken, waarvan gij uwe deugnieten onderhouden zoudt. Dat kind kon hij niet gebruiken, Ook mij in het vervolg niet meer, en ik moest mij dadelijk wegpakken.’
Een lang stilzwijgen volgde nu, alois brak hetzelve af met de woorden: ‘hier lieve moeder: is een klein stukje geld, hetwelk hij mij tot afscheid gegeven heeft.’
‘O, die hardvochtige man!’ zuchtte vrouw walter bedroefd. ‘Maar ik mag niets onbeproefd laten, om hem tot inschikkelijkheid te

{==58==} {>>pagina-aanduiding<<}
bewegen,’ voegde zij er, zacht bij zich zelve sprekende, bij.
Met deze woorden wierp zij eenen doek om en beval den knaap, op hare overige kinderen te letten; zij verliet stil het huis, om haren rijken buurman te bezoeken.
Armoede is zwaar en drukkend; maar zij wordt eene zielverwoestende kwaal, wanneer welvarende lieden den armen ombarharmtig de deur wijzen. Vrouw walter deed een zwaren gang; het was de bedegang eener bezorgde moeder, die een paar penningen, welke zij niet ontberen kan, in gevaar ziet te zullen verliezen, een kleine, zeer kleine noodpenning, waarmede zij echter eenen onontbeerlijken, schoon schralen, maaltijd voor hongerige kinderen bestreed. Ach het was voor haar een zeer gevoelig verlies, wanneer dit weinige geld ontbrak. Ach, de kinderen weten niet wat het te zeggen heeft als er wekelijks een weinig gelds ontbreekt. En de Hemel moge hen, die deze bladzijden lezen, genadig bewaren, dat zij ooit ondervinden, wat het zeggen wil, dat er eenige penningen ontbreken die men niet ontbeeren kan.
Vrouw walter ging, maar zij ging zeer langzaam. Het waren slechts weinige schreden naar de woning van den rijken peter. Vrouw walter dacht er over na, hoe zij het moest aanleggen, om het medelijden van haren buurman op te wekken. Maar de tijd, welke haar daartoe vergund was, was verloopen in het oogenblik, dat zij den drempel van zijn huis betrad.

{==59==} {>>pagina-aanduiding<<}
Hier stond zij thans aarzelend, terwijl een ruigharige hofhond aan zijne ketting haar grimmig aanblafte. De bezorgde moeder zag angstig naar het woedende dier en bad in stilte, dat de ketting niet door deszelfs sprongen mogt breken. Maar de bewoners van het huis, door het razen van den hond, van iemands tegenwoordigheid onderrigt, kwamen te voorschijn, en de arme vrouw stond vol angst en onvoorbereid voor den meester van het huis.
‘Wie is daar?’ vroeg de boer op een dreigenden toon.
‘Ik ben het, buurman, ik.’
‘Wie zijt gij dan, en wat komt gij hier doen?’ vroeg nu peter op een graauwenden toon.
‘Ik ben vrouw walter, buurman.’
‘Zoo’ - bromde hij verachtelijk.
‘Ik kom wegens alois, buurman.’
‘Nu?’
‘Buurman wil hem niet meer in dienst houden, zoo als alois zeide, omdat hij het vee niet meer onder schooltijd kan of mag hoeden.’
‘Wie belet het hem?’
‘Zijne meester, buurman.’
‘Laat die hem dan ook wat te verdienen geven, mij kan het niet schelen,’ antwoordde de boer geeuwende.
‘Ik weet wel, mijn lieve buurman, dat hij hem niets geven kan; maar ik dacht, alois kon des morgers vroeg het vee wel naar de weide drijven, vervolgens schoolgaan, en den

{==60==} {>>pagina-aanduiding<<}
overigen tijd van den dag weder naar uw vee zien. Mijne marie zal het gedurende alois' afwezigheid even goed hoeden.’
‘Het kan niet gebeuren’ - bromde peter onverschillig.’
‘Waarom dan niet, buurman? Gebruik toch eenige inschikkelijkheid.’
‘Wat inschikkelijkheid. Ik heb het al gezegd, het kan niet gebeuren. De meid kan ik niet gebruiken, zij is te klein. En als de jongen een professor moet worden, dan deugt hij ook niet, om het vee te hoeden.’
‘Beproef het toch maar een paar dagen, mijn lieve buurman,’ dus smeekte de arme vrouw, door den spot van den ruwen boer diep getroffen.
‘Beproeven! Wat spreekt gij van beproeven! Ik beproef hier niets dan hoogmoed. Dat loopt in het dorp rond, als eene mevrouwe en heeft niets te bijten en de jongen moet naar de school, even als de rijke lui's kinderen. Louter hoogmoed, anders niets.’
De arme vrouw verstond slechts weinig van den overmoedigen koelen spot. Maar zij bemerkte, toen zij de tranen van hare oogen afgedroogd had en om inschikkelijkheid smeekte, dat zij alleen door den hond gehoord werd; want de boer had haar reeds verlaten. Snikkende en met het bitter gevoel van bedrogen hoop, verliet zij de deur van dien onbarmhartigen man.
Vrouw walter keerde naar huis terug, haar hart was bijna gebroken en toch wilde en moest

{==61==} {>>pagina-aanduiding<<}
zij zich herstellen. Maar de tijd was te kort, dan dat de smartelijke trekken van den kommer zoo spoedig van haar gelaat konden gewischt worden. Alois zag zijne moeder binnen komen en bemerkte haar lijden. Het oog der kinderlijke liefde ziet scherp.
De knaap gevoelde eene onuitsprekelijke smart die zijne borst beklemde en zich in eenen vloed van tranen ontboezemde. Tienvoudig gevoelde hij de smart zijner moeder, want hij was nog te zwak, te jong om te kunnen helpen. In dit oogenblik streed hij eenen grooten strijd, het was de strijd van zijn hart, met het harde lot, de eerste bittere ondervinding, welke hij opdeed.
Hij leerde de wereld kennen, zoo als zij is, derzelver hardvochtigheid en liefdeloosheid en het viel hem moeijelijk, het geloof aan goede deelnemende menschen niet te verliezen.
Alois weende in stilte en dacht na, terwijl zijne moeder een vurig gebed lispelde. Beiden hadden zonder woorden elkander veel, zeer veel gezegd. Het was geheel stil en de schoone sterren zagen vonkelend in het duistere kamertje.
‘Moeder,’ zeide eindelijk de knaap snikkenden ‘weent gij?’
‘Neen, kind! ik bid.’
‘Ik wil met u bidden, moeder.’
‘Doe dat, mijn zoon, bid met aandacht, want bij god alleen is hulp, bij menschen niet.’
‘Dáár is alles goed, niet waar moeder?’ vroeg de knaap, terwijl hij met zijne hand naar den Hemel wees.

{==62==} {>>pagina-aanduiding<<}

‘Ja, dáár, alois, wel hun die daarboven zijn.’
‘Moeder, ik weet eene schoone spreuk, die de pastoor ons onlangs geleerd heeft; hij zeide, dat god in den hemel al de tranen van onze oogen zoude afwisschen.’
‘Ja, mijn zoon, maar hier vloeijen nog vele en bittere tranen.’
Snikkende hield zij op; eindelijk voegde zij er vol zielesmart bij: ‘O Vader in den Hemel! geef ons heden ons dagelijksch brood.’
Alois gevoelde wat zijne moeder leed, en dacht bij zich zelven na; eindelijk hield hij een denkbeeld vast. ‘Moeder,’ riep hij, ‘daar valt mij iets in en ik geloof, dat ik hulp heb gevonden.’
‘Nu?’ vroeg deze nieuwsgierig.
‘Ik zal soldaat worden, dan is er één minder in huis, en mijne soldij breng ik u...’
‘Kinderachtig!’ zeide vrouw walter zacht.
‘En wanneer het dan oorlog wordt en ik buit maak,’ dus vervolgde alois vol vuur, ‘dan zend ik alles aan u.’
‘God behoede! waar denkt gij aan kind?’ Ik weet, wat het zeggen wil, uitgeplunderd te worden. Goede Hemel! weet gij dan niet meer, hoe voor drie jaren de Franschen hier huis hielden? Neen, daarvoor beware ons de Hemel! Doch waartoe dat alles? Gij zijt een kind, alois.’
‘Neen, moeder, vergeef mij, ik wil niet plunderen, als ik soldaat ben; vergeef mij, ik had er maar niet goed over nagedacht.

{==63==} {>>pagina-aanduiding<<}
Maar dapper zal ik zijn, dat ik opklim; eerst word ik korporaal, dan serjant, vervolgens officier en zoo verder. Wat de keizer mij geeft, dat zend ik u en dat kunt gij toch wel aannemen.’
De moeder glimlachte door hare tranen heen.
‘Nu? en hoe ver denkt gij het dan wel te brengen, alois?’
‘Ha; moeder, hoe kunt gij dat vragen? Zoo ver mogelijk?’
‘Welnu?’
‘Tot ik generaal ben! Als dan de oorlog voorbij is, kom ik terug en haal u en de kleinen af, en koop een groot en schoon huis, waarin wij met elkander zullen wonen, en een heerlijken tuin vol bloemen en vruchtboomen. Ach moeder! dan zult gij niet meer weenen.’
‘Kind, gij hebt daarbij iets zeer gewigtigs vergeten,’ zeide vrouw walter ernstig maar bedaard.’
‘Wat dan moeder?
‘De kanonkogels, zoon,’ hernam deze: ‘een enkele kan aan al uwe schoone droomen een einde maken.’
Alois was op eens weder op hetzelfde punt, van waar de levendige werking der verbeeldingskracht hem zoo hoog verheven had. Hij gaf daarom niet alles verloren. ‘Ik wil toch soldaat worden; niet alle soldaten worden doodgeschoten, moeder.’
‘Maar alle soldaten worden ook niet officieren, mijn kind,’ merkte zij glimlachend aan;

{==64==} {>>pagina-aanduiding<<}
‘maar alois, hoe komt gij op die gedachte? Wie heeft u dat denkbeeld in het hoofd gezet? Ik bemerk reeds sints lang aan u een bijzonder genoegen, wanneer er van den oorlog of van soldaten gesproken wordt. Hoe komt dat?’
‘Ik dacht het maar zoo, moeder,’ antwoordde alois verlegen.
‘Regt uit gesproken, alois! met wien gaat gij toch om?’
‘Bredow, de invalide, die hier digt bij woont, komt dikwijls bij mij, wanneer ik op de weide het vee hoed, en praat dan met mij. Hij heeft mij ook trommelen geleerd, moeder.’
‘Ik dacht het al,’ antwoordde deze nadenkend. ‘Nu de invalide mag een braaf man zijn, alois, maar de gedachte om soldaat te worden, welke hij u in het hoofd heeft gebragt, bevalt mij niet. De keizer heeft soldaten genoeg, wanneer hij die noodig heeft. Gij moet geheel iets anders worden, alois, voor soldaat is ieder goed genoeg.’
‘Niet ieder, moeder!’ hernam alois bescheiden; bredow denkt er in dit opzigt geheel anders over.’
‘Zoo, dat zou ik toch wel eens willen weten!’
‘Hij zegt, om te schieten en er op in te houwen is iedereen goed genoeg, die gezonde vuisten heeft, maar dit maakt den soldaat niet uit.’
‘Wat dan?’
‘Bredow zegt, wie hooger wil, moet meer verstaan.’

{==65==} {>>pagina-aanduiding<<}

‘Zoo?’ zeide vrouw walter kort af, ‘nu, hoe ver heeft hij het dan zelf gebragt? dat hij nu geheel kreupel is en naauwelijks weet, hoe hij met zijn schraal pensioen zal rondkomen? Die heeft het ver gebragt, dat moet ik zeggen. Gij zult goed doen, als gij nu naar bed gaat en in het vervolg het trommelen nalaat. Morgen moet gij naar school; oefen u daar vlijtig in het schrijven en rekenen; dat zijn dingen, waarmede men het verder brengen kan, dan met het geweer en de trommelstokken.’
Zoo oordeelde vrouw walter over de krijgshaftige bespiegelingen van bredow en alois.
Alois was tamelijk ter nedergeslagen, en verliet met een vromen wensch het vertrek. Zijne moeder daarentegen stak het licht aan, om den nacht met arbeiden door te brengen.
Het jaar 1812 staat in de wereldgeschiedenis met bloedige letteren aangeteekend, want in den zomer van dat jaar trok keizer napoleon met viermaal honderd duizend voortreffelijke krijgslieden te voet en zestig duizend ruiters, en daarenboven met meer dan duizend kanonnen op, om het magtige Russische rijk den oorlog aan te doen, en even als in Duitschland, Holland, Pruissen, Oostenrijk, Italië en andere kleinere staten, welke hij reeds onderdrukt of bedwongen had, te veroveren. De redenen, welke hem tot dezen geweldigen krijgstogt bewogen, had hij slechts gedeeltelijk bekend gemaakt. Men heeft slechts naar de plannen kunnen gissen, welke de groote krijgskun-
{==66==} {>>pagina-aanduiding<<}
dige met zijn talloos leger wilde ten uitvoer brengen. Men zegt, dat, wanneer het hem gelukt ware Rusland te bedwingen, zijn voornemen geweest was, de onmetelijke vlakten en steppen van het uitgestrekte Azië door te trekken, het Himalaya gebergte over te stijgen en Oostindië aan de Engelschen te ontrukken, welke, door de zee voor zijne gramschap beveiligd, hem hardnekkig trotseerden. Maar gods vinger had zijnen weg geteekend, en niet verder dan de ijsvelden van Rusland zou de fakkel woeden, welke een geheel werelddeel in vlammen gezet had. Nog eenmaal en wel met eene magt, die onoverwinnelijk scheen, begon napoleon den oorlog; nog eenmaal deed hij door het donderen der kanonnen de aarde sidderen, en het bloed van honderd duizenden verwde den grond; tot naar Moskou, waar de beschaving eindigt, en in welks nabijheid volksstammen, niet in vaste woningen levende, maar als Nomaden hunne woonplaats naar hunne behoeften ververwisselende, reeds de grenzen van het verafgelegen Azië aanduiden, tot zoover voerde napoleon zijne adelaars. Op het
eerwaardige Kremlin, den ouden burgt der Czaren van Rusland, eindigde hij zijn zegetogt en hier wilde hij rusten. Maar de uitgestrekte stad, op honderd plaatsen in brand gestoken, vloog geheel in vlam, en was binnen weinige dagen in eenen rookenden puinhoop verkeerd. Met haar werd napoleons hoop vernietigd; want in

{==67==} {>>pagina-aanduiding<<}
Moskou wilde hij den winter doorbrengen; hier, in de meest bevolkte landstreek van Rusland, nabij de vruchtbare gewesten, welke het kouder noordelijke deel des lands met graan, slagtvee en andere behoeften voorzien, hoopte hij onderhoud voor zijn talrijk leger te vinden, en deze eenige hoop was thans vernietigd. Niets bleef hem nu over dan de terugtogt, en wel door verwoeste streken, vol platgetreden velden, verbrande dorpen, vol gedenteekenen van zijnen overmoed, maar thans bezet door Ruslands dappere krijgslieden, die gezworen hadden hun verwoest vaderland op de vlugtende verwoesters te wreken. Met hen verbonden zich nog vreesselijker vijanden, de verschrikkelijke, verstijvende winter, de knagende honger. Het vlugtend leger der Franschen zoude tegen de Russische krijgslieden nog moedig stand gehouden hebben, tegen koude en gebrek waren zij niet bestand, Zij zonken neder, dagelijks bij duizenden. Slechts weinigen ontkwamen den dood. Napoleon, die al deze ellende over zoovele duizenden gebragt had, verliet de ongelukkigen, toen hij geene redding mogelijk zag.
Toen werd het woord des heeren aan hem bewaarheid: ‘Tot hiertoe en niet verder!’ en aan de duizenden welke met hunne ligchamen Ruslands met sneeuw bedekte steppen vervulden: ‘Zijn adem blaast hen aan, en als stof zinken zij daar neder!’
In de harten der menschen was door den schrik van een bijna twintigjarig geweld, het-
{==68==} {>>pagina-aanduiding<<}
welk alles bedwong en vernielde, hetwelk het eene volk voor, het andere na, overwon en vertrad, eene diepe moedeloosheid ontstaan. Men geloofde noch hoopte geene betere tijden meer; de magt van napoleon scheen onoverwinnelijk; zijne vermetele woorden, die hij grimmig tegen de volken en vorsten uitsprak, welke hem mishaagden, waren te dikwijls als voorspellingen bewaarheid geworden. Daarom geloofden diegenen, welke gewoon waren hem aan te hangen en blindelings te gehoorzamen, het niet, toen de eerste tijding van den brand van Moskou en de vernietiging van het magtige leger ruchtbaar werd.
Gelijk een bliksemstraal had hij zijn woord legen keizer alexander en diens getrouwe onderdanen geslingerd, en op dit woord volgde het gedonder van duizend vuurmonden!
‘De overwonnenen nemen den toon des overwinnaars aan. Hunne bestemming sleept hen mede. Hun noodlot worde vervuld,’ dus sprak hij den gezant aan, die onverrigter zaken terugkeerde, toen napoleon aan de grenzen van Rusland, voor het laatst van keizer alexander de vervulling der voorwaarden eischte, onder welke de vrede nog te behouden was.
Deze vermetele woorden weêrgalmden door geheel Europa; men waande ze reeds vervuld, en nu zag men den blimsem op het hoofd van hem teruggeslingerd, welke dien had uitgevaardigd. Hij had zich en zijn leger den ondergang voorspeld, en aan hem en de zijnen

{==69==} {>>pagina-aanduiding<<}
is de barbaarsche uitspraak bewaarheid geworden.

In den winter van 1812 op 1813 zaten in een klein vertrekje twee menschen bij elkander, wier gelijken anders zelden eenig behagen in elkander vinden. In den grooten kagchel flikkerde een knetterend vuur; op de zware tafel brandde een flaauw licht, en op de glasruiten had de winter zijne witte bloemen, uit wasem gevormd, geteekend. Buiten huilde de noordewind en joeg de sneeuwvlokken door de koude lucht en brulde in den schoorsteen met een akelig geluid. Het was een oud gebrekkelijk man, wiens lang grijs haar, naar de toenmalige dragt, naar achteren gekamd en met een zwart lint bewonden, in de gedaante van eenen staart op zijnen rug hing. Deze man droeg op zijnen neus eene zoogenaamde knijpbril en hield een nieuwsblad, hetwelk hij met moeite las in de hand. Zijn makker was nog jong, naauwelijks veertien jaren oud, maar rank en welgevormd. Hij hield zijne heldere, blaauwe oogen op het gelikteekende gelaat van den ouden man gevestigd, en scheen angstvol af te wachten, dat deze zijn nieuwsblad doorgespeld had, want het lezen scheen den grijsaard moeijelijk te vallen; eene goede waarschuwing voor jonge lieden, om in hunne jeugd vlijtig alles te leeren, wat men in het leven noodig heeft, want in rijper jaren valt het zeer moeijelijk, het ver-
{==70==} {>>pagina-aanduiding<<}
zuimde in te halen, en hoeveel zoude men dan niet wenschen in te halen, en kan het niet meer.
Deze goede luidjes waren de invalide bredow en onze jonge vriend alois. In den loop van een jaar was in hunne vriendschap niets, in hunne omstandigheden mede niets, maar in de wereld veel, zeer veel veranderd. Om deze gewigtige veranderingen te leeren kennen, had bredow den marsch naar Linz ondernomen en was van daar met een pak nieuwsbladen teruggekeerd. Deze nieuwsbladen bevatteden in de bijzonderheden, wat wij hiervoor in het algemeen hebben medegedeeld, en bredow las nu, hetgeen hij voor onmogelijk had gehouden. Hij las, dat Rusland tot Moskou veroverd, dat deze stad verbrand was geworden, dat napoleon den terugtogt had moeten aannemen, en dat op dien terugtogt bijna een half millioen menschen den dood gevonden had. Ook las bredow, dat de Russen de Franschen op den voet volgden, en dat van het Oostenrijksche leger, hetwelk gedwongen geweest was de Franschen te volgen, mede velen den dood in Rusland gevonden hadden. Hij las eene lange reeks van namen, wier bezitters waren verloren gegaan. Bredow vernam ook, dat het Pruissische leger zich van napoleon's leger gescheiden had en tot de Russen was overgegaan, en zag thans dat keizer napoleon kon overwonnen worden en een zwak mensch was, even als andere menschen. Deze opmerking werkte

{==71==} {>>pagina-aanduiding<<}
op den ouden man met eene verlammende kracht. Hij had lang zijne nieuwsbladen doorgelezen, maar alles, wat hij daaruit vernomen had, had hem zoo verrast, dat hij de tegenwoordigheid van zijne jeugdigen gezelschapshouder geheel vergeten had en bij zich zelven in de volgende woorden uitbarstte!
‘Regtvaardige Hemel! welk eene deugd! welk een godsgerigt!’
‘Wat?’ vroeg alois, over dezen uitroep verwonderd,
‘Zij zijn allen weg, allen!’ riep bredow.
‘Wie? Wie zijn weg?’
‘De groote stad is verbrand!’
‘Welke stad, bredow?’
‘De keizer is gevlugt, alois!’
‘Hoe? onze keizer?’ riep de knaap verschrikt.
‘Pah! de Fransche keizer!’
‘Die is immers in Rusland?’
‘Wel neen, hij is in Frankrijk, in Parijs.’
‘Onmogelijk, bredow, gij hebt mij voor naauwelijks veertien dagen verhaald, dat hij in Moskou was, hoe kan hij dan thans in Parijs zijn?’
‘Hij is er toch, mijn zoon, hier staat het klaar en duidelijk te lezen.’
‘Wat is er dan met het groote leger gebeurd?’
‘Dat is vergaan.’
‘Vergaan? groote Hemel! hoe is dat mogelijk?’
‘Ik zeg u, dat alles dood is, mensch, paar-
{==72==} {>>pagina-aanduiding<<}
den, kanonnen!’
‘Gij schertst, kanonnen leven toch niet,’ riep de knaap glimlachende.
‘Ik meen, zij zijn allen verloren, alois! welk eene verwoesting! Hoe vreesselijk moet het daar uitzien! riep brebow met afgrijzen.
Beiden zwegen, het doffe gevoel der ontzetting, hetwelk deze gewigtige berigten in hen opgewekt hadden, liet geene andere gewaarwordingen opkomen. Bredow wist of kon als gewezen soldaat gissen, welke verschrikkelijke gebeurtenissen en tooneelen bij den ondergang van zoo vele duizenden moesten voorgevallen zijn. De knaap had minder een begrip daarvan; maar evenwel vervulde de gedachte aan de ontelbare menigte menschen, welke in één jaar door den dood waren weggesleept, ook hem met schrik. Eenige tafereelen der afgrijsselijke tooneelen, welke bij den vreesselijken terugtogt hadden plaats gehad, gaven der verbeeldingskracht genoegzame speelruimte, en het uitvoerig verhaal van den overtogt, over de Berezina, waar de digte hoopen der vlugtelingen naar de bruggen drongen, terwijl op de omliggende hoogten de slag woedde, en de kanonkogels der Russen in het digte, verwarde gedrang der Franschen de vreesselijkste wanorde en verwoesting aanrigteden, deden bredow en alois de haren te berge rijzen.
Alois zat nog bij bredow te praten, toen eensklaps de deur geopend werd, en zijne kleine zuster marie binnen trad en haren broeder naar

{==73==} {>>pagina-aanduiding<<}
huis riep. De knaap volgde het meisje in het koude winterweder. Hier eerst deelde zijne zuster hem de reden mede, waarom zij hem geroepen had.
‘Moeder is zoo erg ongesteld geworden, alois!’ zeide de kleine niet eene weenende stem en bevende van koude.
Alois verschrikte; hij stond een oogenblik stil, en snelde vervolgens met angstige haast naar het kleine huisje en opende de deur. Het gezigt, hetwelk zich hier aan hem vertoonde, was wel in staat, zijn hart te ontzetten. De goede vrouw Walter zat klappertandende bij den kagchel, ofschoon het in de kamer vrij warm was. Alois snelt naar zijne moeder; hij ziet haar in de oogen; deze hebben eene matte en smartelijke uitdrukking; hij voelt hare hand - deze is heet - en beeft. ‘O barmhartige Hemel!’ riep de knaap uit, diep getroffen door deze kenteekenen van de hevige ongesteldheid zijner moeder; ‘Moeder, moeder, wat scheelt u toch?’
‘Ik ben zeer ziek, alois.’
‘Hebt gij pijn, moeder?’ vroeg de angstige knaap.
‘Hevige pijn! mijn hoofd! het is, of het barsten zal!’
‘Ik zal den barbier roepen, moeder...’
‘Nog niet, kind, het is een toeval, het zal wel overgaan.’
‘Neen, moeder, ik weet, het is gevaarlijk. Ik heb ook reeds naar de apotheek in de stad boodschappen gedaan, want hier in het dorp

{==74==} {>>pagina-aanduiding<<}
en te Linz heerscht eene gevaarlijke koorts. Als gij die ziekte ook maar niet krijgt!’
Vrouw walter zocht den knaap gerust te stellen; maar het gelukte haar niet, want in deze oogenblikken namen hare pijnen zoo zeer toe, dat zij in onmagt zonk en van de stoel zoude gevallen zijn zoo alois haar niet juist gegrepen had. De kleine kinderen, welke zulke toevallen nog niet hadden bijgewoond, verhieven bij dit verschrikkelijk tooneel luide jammerkreten.
Gelukkiglijk kwam hunne moeder spoedig weder tot zich zelve, doch zij voelde maar al te zeer, dat zij geen langer wederstand kon bieden. Alois ondersteunde haar en slechts met moeite gelukte het haar het bed te bereiken, waar zij spoedig in eene door verwarde droomen koortsijlingen afgebroken sluimering viel.
Het gejammer der arme kinderen, aan welke met hunne moeder alles ontbrak, was onuitsprekelijk groot. Tot dusverre hadden zij nog geene armoede, nood of ellende gekend. Hunne moeder had het steeds weten mogelijk te maken, alle behoeften ter regter tijd aan te schaffen, hoewel het haar zeer moeijelijk gevallen was. Ach! hoevele, vele nachten had de arme vrouw gewaakt en vlijtig gearbeid; hoe zelden had zij zich een uurtje rust gegund. Zij had meer gedaan, dan zij kon; zij had haren krachten te veel gevergd en thans vertoonden zich de gevolgen.
Alois had geweend; maar daar hij reeds uit de ondervinding wist, dat hier snelle hulp noodzakelijk was, zoo de kwaal de over-
{==75==} {>>pagina-aanduiding<<}
hand niet zoude krijgen, verzocht hij eene buurvrouw, zijne moeder bij te staan en liep naar den barbier in het dorp. Hij trof dezen gelukkig te huis, en beiden kwamen, na verloop van weinige minuten weder in de kamer, waar de ziekte sluimerde.
De barbier, een man, welke zijn vak verstond, maar slechts weinige kennis in de geneeskunde bezat, bemerkte echter dadelijk, dat hij in deze ziekte weinig kon uitrigten. Gelukkiglijk was hij een naauwgezet man, die met zijne eigene kunde niet te veel was ingenomen.
‘Alois,’ zeide hij zacht, ‘hier kan en mag ik niets doen. Zeg mij, zijt gij bang, om naar de stad te gaan?’
‘Neen, in het minst niet,’ riep de knaap vastberaden.
‘Zijt gij te Linz bekend?’
‘Zoo tamelijk, buurman.’
‘Nu, haast u dan, en breng aan den heer, wiens naam ik u opschrijf, dit briefje.’
Met deze woorden plaatste zich de barbier aan de tafel en schreef op een stuk papier met groote naauwkeurigheid alles op, wat hij gedeeltelijk van alois moeder, welke slechts zonder zamenhang kon spreken, deels van de kinderen vernomen had, benevens hetgeen hij zelf van den toestand der zieke wist te zeggen. Toen hij hiermede gedaan had, zeide hij:
‘Loop met dit papier naar Linz en vraag daar naar de woning van doctor emter. Hij is

{==76==} {>>pagina-aanduiding<<}
een goede bekende van mij en zal u iets voor uwe moeder voorschrijven. Ga met dit voorschrift naar de apotheek en breng de geneesmiddelen, welke men u geven zal, zoo spoedig en zoo zorgvuldig, als gij kunt, mede; ik zal tot uwe terugkomst hier blijven. Nog iets,’ voegde hij er zacht bij - ‘hebt gij geld?’
De knaap bloosde en een traan schemerde zijne oogen.
‘Nu, dat doet niets ter zake. Hier is een gulden, kind,’ zeide hij zacht, terwijl hij den knaap het stuk geld in de hand drukte. ‘Loop nu zoo hard gij kunt, het geldt het leven uwer moeder.’
Alois had deze vermaning niet noodig gehad; hij snelde het huis uit in den guren winteravond. De volgende minuut zag hem in het open veld en hier ijlde hij met de snelheid eener ree over de witbesneeuwde heuvels en weiden naar de stad Linz.
De barbier keerde terstond naar de kamer terug, welke hij voor een oogenblik met alois verlaten had. Hij zag in het vertrekje rond; hij zag de kinderen met angstige oplettendheid naar de snelle ademhaling hunner zieke moeder luisteren, zag hen op de koortsachtige bewegingen der zieke letten, en zijne oogen werden vochtig. Het was eene schoone traan, welken die man weende, een traan van mededoogen en menschelijkheid. Wel hem, die niet zonder ontroering het lijden der armen aanschouwt.

{==77==} {>>pagina-aanduiding<<}

De barbier was een man, gelijk die behoort te zijn. Hij zag hier de drukkendste armoede en gevoelde dat hulp noodzakelijk was. Hij verliet dus de kamer, nadat hij de bij de zieke zich bevindende vrouw, de grootste zorgvuldigheid had aanbevolen, en beloofde spoedig terug te komen. Vervolgens rigtte hij zijne schreden naar zijne woning. Hier vond hij zijne vrouw, een wezen hetwelk met hem gelijk gezind was. Met weinige woorden schilderde hij haar, wat hij gezien had. Toen verliet hij haar, om naar de geestelijke van de plaats te gaan.
De vrouw van den barbier pakte een mandje met levensmiddelen, ging heen en gaf alois' zuster en broeder te eten. Toen ook haar man later terug kwam, vond hij de kinderen in slaap, en op de tafel nog genoeg voorraad, om de kleinen ook den volgenden dag te verzadigen.
De barbier was intusschen ook niet met ledige handen terug gekeerd. Hij bragt eene ruime gift van den pastoor en de belofte, dat deze den volgenden dag de zieke zoude komen bezoeken.
Nadat de barbier alles gedaan had, wat christenpligt en menschelijkheid gebieden, zette hij het licht op eene plaats, waar het de zieke niet kon hinderen, en beval vervolgens de buurvrouw, welke getrouw bij de ijlende zieke had volgehouden, zich naar huis en vervolgens ter rust te begeven. Tevens verzocht hij haar, tegen den morgenstond terug te komen, om hem af

{==78==} {>>pagina-aanduiding<<}
te lossen. De brave vrouw beloofde zulks.
De barbier was thans met de zieke alleen, hij zette zich bij het bed, waar de vrouw bewusteloos lag. De droomen der koorts deden de zorgen voor welke zij bezweken was voor haren geest spelen. Zij droomde dat zij met haren arbeid bezig was; hare handen schenen ijverig de naald te voeren, waarmede zij vroeger dag en nacht zoo vlijgtig gearbeid had. Zachte klagten over het langzaam vorderen van haar werk, angstige bezorgdheid voor de toekomst en andere aangelegenheden schenen haren verwarden geest te schokken. Daarbij verrieden alle teekenen het hand over hand toenemen van haren kwaal, en wel in zulk eenen zorgelijken graad, dat de barbier de hoop op herstel opgaf. Met een verlangen, hetwelk zijn hart tot eer verstrekte, verwachtte hij de terugkomst van alois. De uren kropen voorbij, maar de knaap keerde niet terug. De barbier begon beangst te worden. Het was middernacht, een gevaarlijk uur voor de zieke en de kwaal nam een vreesselijk voorkomen aan.
Vrouw walter ging thans uit den toestand van een onrustigen droom in dat verschrikkelijk tijdperk der ziekte over, waarin de lijder begint te razen. De goede man moest al zijne krachten inspannen, om de zieke in het bed te houden. Zij zocht hem te ontspringen en begon, toen hij haar legen hield, allerhevigst te schreeuwen. Daardoor ontwaakten de kinderen, en hun snikken, drong duidelijk uit de slaap-
{==79==} {>>pagina-aanduiding<<}
kamer in het woonvertrek door, waar men de lijderes te bed had gebragt. De barbier bad, dat de knaap terug mogt keeren, hij bad ook voor alois, want de nacht was vreesselijk koud en alois was nog bijna een kind.
De zieke zonk juist steunend neder; een zeer hevige aanval was voorbij en de barbier schepte adem, toen op eens de lang verwachte de kamer binnen trad. Alois was geheel afgemat, maar had zijne boodschap volkomen goed verrigt. De barbier gaf met eene geoefende hand het geneesmiddel aan de lijderes en vertoefde toen nog eenige uren. Eerst legen de morgenstond keerde hij naar zijne woning terug.
Verscheidene vrouwen waren kort na middernacht gekomen, om de verzorging der zieke op zich te nemen. Alois werd naar bed gezonden en viel spoedig in slaap.
Twee angstvolle dagen gingen voorbij. Alois haalde den geneesheer uit Linz, maar, toen deze de zieke beschouwde gaf hij geene hoop. De derde nacht, nadat vrouw walter ziek geworden was, brak aan, het was de laatste, die zij beleefde, het was de nacht, waarin alois en de overige kinderen hunne moeder verloren. Toen het eerste morgenlicht door de met witte bloemen overtrokken glasruiten schemerde, bescheen het twee door den dood gebrokene oogen en de bittere tranen van vier onverzorgde weezen.
Het dagboek van onzen vriend alois behelst hier veel, hetgeen wij nalaten onzen lezers

{==80==} {>>pagina-aanduiding<<}
mede te deelen. Goede kinderen zullen gevoelen, wat hij verloor en god danken, die hun hunne ouderen behielden. Zij zullen vurige gebeden voor hen ten Hemel opzenden, voor het heil der dierbare ouders, zij zullen bidden, dat de barmhartige god vader en moeder nog lang voor hen moge sparen. Maar zij zullen niet de grootheid van het verlies gevoelen, hetwelk alois en de andere kleinen op dezen morgen leden, al herhaalden wij hier alles, hetgeen alois hierover met bittere tranen nederschreef. Moge de goede god onze lieve lezers nog lang voor die bittere ondervinding sparen.
Weinige dagen na dit voorval ging door de straat van dit dorp een kleine optogt; het was eene begrafenis. Vooraan droeg een in het wit gekleede knaap een kruis, aan zijne zijde gingen twee andere knapen met wierookvaten en op deze kinderen volgde de eerwaardige geestelijke om de sterfelijke overblijfselen van vrouw walter die als eene ware Christin gestorven was ten grave te geleiden. Goede buren droegen de doodkist, achter dezelve ging alois, en voerde zijne kleine zuster marie en den nog kleineren christiaan aan de hand. Hierop volgde de somber uitziende invalide bredow, en ongeveer twaalf vrouwen en mannen in diepen ernst verzonken. Vele kinderen liepen er naast en beschouwden stilzwijgend en treurig den droevigen optogt. Het klokkegelui liet zich van den kerktoren hooren en deszelfs heldere toonen klonken scherp door de koude, ruwe winterlucht.

{==81==} {>>pagina-aanduiding<<}

Weldra bereikte de stoet het kerkhof en het lijk werd de poort binnen gedragen, waardoor niemand terugkeert. Een open graf, de laatste rustplaats der overledene, was gereed haar te ontvangen. Men plaatste de kist op deze treurige plaats, en de geestelijke deed eene korte aanspraak.
Alois trad aan het graf zijner moeder; hij sidderde. Het gewigt eener onbeschrijfelijke smart drukte op zijne borst, zoodat zijne ademing moeijelijk werd. Hij zag naar beneden in den donkeren kuil, hij zag den geestelijke, de omstanders, welke hem en de beide weenende kleinen medelijdend beschouwden; hij zag ook deze laatsten, die troosteloos om hunne moeder schreiden, welke men in de aarde liet nederzinken. Alois kon bijna geenen adem meer halen.
De geestelijke zweeg; de doodgravers lieten de kist neder en de kinderen verhieven bittere jammerkreten. Het schreijen der arme, verlatene weezen trof diep het hart der volwassenen; ook zij konden hunne tranen niet weêrhouden.
Men wierp aarde in den kuil; dezelve viel met doffe klank op de planken, welke het ligchaam der moeder bevatten. Thans moest men de kleine kinderen verwijderen.
Na weinig tijds stonden nog slechts twee menschen bij het graf. Het was alois en zijn vriend bredow. De invalide stond vast en regt op bij het graf. Zijn hoofd was ontbloot, en de ruwe

{==82==} {>>pagina-aanduiding<<}
noordewind speelde met zijne grijze haren. Traan op traan rolden uit zijne oogen.
Alois hield zijne droeve blikken in het graf geslagen. In zijn oog blonk geen traan; ach, hij had er geene meer. De knaap was stil en weende of jammerde niet.
Men zegt en niet te onregt: de hoogste smart in stom. Dus stond het met onzen alois.
Het kerkhof was ledig; de wijde velden en heuvels waren met sneeuw bedekt, met een schoon, wit lijkkleed. De lucht was helder; de noordewind blies scherp en ijzig en in bladerlooze eiken krasten de raven.
Bredow trad eindelijk naar alois en vatte hem bij den arm. De knaap verschrikte hevig en werd door den invalide met geweld naar het dorp gebragt.




Vijfde hoofdstuk.



Bredow hield den troosteloozen knaap bij de hand en beproefde met ruwe goedhartigheid hem gerust te stellen. Maar vergeefs. De knaap gevoelde zijn verlies en wist, dat hetzelve onherstelbaar was. Alois dacht aan het lot van zijnen broeder en zijne zusters, die nog zoo jong waren, zoo onverzorgd - die met hunne moeder alles verloren hadden. Ach, hoe zoude het

{==83==} {>>pagina-aanduiding<<}
die arme kinderen gaan! Wie zoude hen onderhouden, opvoeden, verzorgen? Wie zouden en kon bij hen de plaats der moeder vervullen en wie zoude het willen doen?
Alois dacht ook aan de afgestorvene zelve; hij dacht aan hare goedheid, hare opofferende trouw en liefde, hare zelfsopoffering. Hij herinnerde zich met een diep, ernstig berouw zoo menige bedrevene fout, zoo menige jeugdige dwaasheid, waardoor hij haar verdriet had aangedaan. Ach, hij dacht daaraan, dat hij ook somtijds het moederhart teruggestooten had door ligtzinnigheid of zelfs door ongehoorzaamheid; dat hij haar somtijds gegriefd had. Thans kon hij het niet meer goed maken; zij lag in het koude graf; het hart, hetwelk met zulk eene innige liefde voor hare kinderen geslagen had, stond stil, en het oog, dat zorgvuldig naar hem gezien, de hand, die rusteloos vlijtig voor hen gearbeid had - alles was verstijfd. Alois sidderde en bredow bemerkte spoedig, dat zijne welgemeende pogingen vergeefs waren.
Beide kwamen eindelijk aan het kleine huis waar vrouw walter gewoond had en vonden bij het binnenkomen het lage vertrek met eene buitengewoon groote menigte vervuld. Aan de tafel zat de pastoor, naast hem de schoolmeester ewald, alois' neef, en de schout. In het vertrek stonden verscheidene boeren van Neuban, welke de geestelijke uitgenoodigd had. Op eene bank, bij de kagchel zaten alois' kleine broeder en zijne zusters; zij weenden nog en

{==84==} {>>pagina-aanduiding<<}
beschouwden met vreesachtige nieuwsgierigheid de vreemde lieden. De vrouw van den barbier anselm had hun eenige lekkernijen gegeven, welke de kinderen aten, en die hun half hunne droefheid deden vergeten.
Bredow plaatste zich bij de boeren; alois daarentegen bij de zijnen, en fluisterde hun geruststellend toe. Vrouw anselm bood ook hem eenige versnapering aan; maar de knaap dankte daarvoor. In dit oogenblik trad ook de barbier anselm binnen.
De pastoor zag thans, dat allen bijeen waren. Hij stelde den landlieden in eene korte aanspraak den treurigen toestand van dit huisgezin voor, schilderde hun de vlijt en de trouw der overledene en maakte hen opmerkzaam, hoe fatsoenlijk zij als weduwe hare vier kindeonderhouden en opgevoed had. Vervolgens herinnerde hij den boeren het treurige lot der nageblevenen, en noodigde hen, als goede menschen en christenen uit, om te zorgen, dat de weezen niet te gronde gingen, maar op kosten der gemeente zoo lang gevoed werden, tot zij in staat waren, zelf hun brood te verdienen, Hoe zij dit doen wilden, liet hij aan hun eigen inzigt en goeden wil over.
De boeren van Neuban waren geen haar beter of slechter, dan die van andere plaatsen. Er waren onder hen vele brave, wakkere lieden welke het hart op de regte plaats droegen, zoo als het spreekwoord zegt. Er bevonden zich echter ook onder hen, die, even als de rijke

{==85==} {>>pagina-aanduiding<<}
peter, dien wij reeds hebben leeren kennen, bij zich zelven dachten: wat gaan ons die kinderen aan? Wie daar lust in heeft, mag voor hen zorgen. Zijn het onze kinderen? Was zij geene vreemde? Laat hen gaan, van waar zij gekomen waren.’
Zulke verstandige en wijze overdenkingen hielden vele boeren van Neuban, en wij zien daaruit, dat vele menschen eene groote hoeveelheid eigenbelang en hardvochtigheid bezitten; eigenschappen, welke hun hart in geenen deele tot eer verstrekken.
Het bleef stil en de wakkere geestelijke was verpligt, het gesprek op nieuw te beginnen. ‘Nu, vrienden,’ zeide hij, de boeren zacht toesprekende, ‘welk besluit hebt gij genomen?’
De barbier was de eerste, welke het met zich zelven eens was.
‘Met uw verlof, heer pastoor,’ dus sprak hij eerbiedig, ‘ik ben niet van oordeel, dat de kinderen op kosten der gemeente opgevoed worden. Ik geloof, dat het beter is, wanneer er barmhartige christenen onder ons Neubaners aangetroffen werden, die ieder een kind tot zich namen. De kinderen bekomen dan toch eene goede opvoeding, en op deze wijze geloof ik, wordt beter voor hen gezorgd, dan in het gemeentehuis!’
‘Ja, daarin hebt gij wel gelijk, anselm,’ zeide de pastoor, hem goedkeurend toeknikkende; ‘maar wie zal daartoe genegen zijn?’ ging hij voort, de boeren de rij langs, aanziende.

{==86==} {>>pagina-aanduiding<<}

‘Ik, heer pastoor,’ riep de wakkere barbier; ‘ik heb geene kinderen, en mijn kaatje zal er niets tegen hebben, wanneer wij het kleinste kind aannemen. Zijt gij daarmede te te vreden, vrouw?’
‘In Gods naam, anselm;’ antwoordde deze blijde.
‘Dus één is verzorgd, mannen. Wie volgt het voorbeeld van onzen braven buurman na?’ riep de pastoor verheugd, terwijl hij den barbier de hand drukte.
‘Wanneer mij het oudste meisje toevertrouwd wordt,’ zeide de schoolmeester, ‘dan ben ik genegen, de plaats van vader bij haar te vervullen.’
‘Gij ewald?’ vroeg de geestelijke. ‘Bedenkt gij wel, wat gij doet? gij hebt zelf vele kinderen en een schraal inkomen.’
‘Zoo veel blijft er nog over, heer pastoor. Waar vijf verzadigd worden, zal ook de zesde geen gebrek lijden, en bovendien rust op mij een bijzondere pligt, om te doen, wat ik vermag, want de overledene was eene bloedverwante van mij. Onze moeders waren zusters.’
‘In gods naam dan, ewald en zoo u ooit iets ontbreekt, dan wil ik ook bijdragen, wat ik kan,’ - zeide de geestelijke ontroerd. ‘Thans de beide knapen.’
Alois verschrikte en week achter in het vertrek. Zijn kleiner broeder christiaan daarentegen zag met groote oogen naar de boeren, wie van hen, hem toch wel zoude tot zich

{==87==} {>>pagina-aanduiding<<}
nemen. Het was den kinderen niet regt wel bij de zaak. Ach, het is zeer hard, wanneer men van de barmhartigheid van vreemde menschen hulp moet verwachten, en de kinderen gevoelden het, ofschoon allen niet zoo duidelijk, als alois.
‘Wanneer het niets anders is, dan wil ik een van de jongens’ riep eensklaps eene ruwe stem uit den donkersten hoek van het vertrek. Het was een niet rijke, maar vlijtige en knappe boer, welke deze woorden sprak.
De pastoor prees hem en noodigde hem uit, om te bepalen, welken knaap hij wilde nemen.
‘De kleinsten,’ heer pastoor. ‘Voor jaar en dag is mij zulk een jongen gestorven en ik geloof, dat het gods wil is, dat ik dien daar tot mij neem. Het kwam mij buitendien reeds langen tijd voor, dat hij bijzonder op mijn gestorven hans geleek. Maar ik verzoek, dat ik hem ook hans mag noemen, want anders heb ik verdriet en verzin mij dikwijls.’
Het verzoek van den braven landman verwekte een glimlach op vele gezigten. Deze glimlach had verschillende oorzaken. Eenige lachten over de trouwhartigheid van den boer; omdat er nog maar één over was, de groote, vlugge alois, die zijn brood zelf reeds kon verdienen, en dien thans ieder gaarne genomen had. De boeren sloegen weinig acht op den lof des pastoors, dien hij aan hunne buren schonk en wachtten, ieder tamelijk ongeduldig, dat men hen uitnoodigen zoude, zich ook alois aan te

{==88==} {>>pagina-aanduiding<<}
trekken. Want uitgenoodigd wilden zij zijn en ieder wilde gaarne het voorkomen hebben, als of hij het vrijwillig en belangeloos deed. Het liep echter geheel anders uit.
De geestelijke stond thans op. ‘Nu, mannen, riep hij, terwijl hij alois wenkte te naderen: ‘daar is nu alois nog; die is al zoo ver, dat hij zelfs zijn stukje brood verdienen kan, en ik weet ook zoo ver ik hem ken, dat hij het gaarne doen wil. Wie van u wil hem nemen, en wat wil hij hem in het jaar geven?’
‘Met uw verlof, heer pastoor, die neem ik!’ riep bredow.
‘Wat? gij, tamboer-majoor?’ vroeg de pastoor verbaasd. De boeren zagen den invalide nijdig aan.
‘Ja, ik, heer pastoor, als gij het goedkeurt,’ riep bredow met vastheid.
‘Ik weet niet, bredow, neem het mij niet kwalijk; maar kunt gij hem dan den kost geven?’
‘Dat kan ik, heer pastoor! wij deelen eerlijk, als goede kameraden, niet waar, alois?’
‘Nu, laat het dan zijn,’ riep de geestelijke, over deze vertrouwelijkheid glimlagchende, ‘maar wat zal dan van den knaap worden?’
‘Een soldaat, heer pastoor,’ riep de invalide barsch en met eene vaste stem.
Er ontstond eene stilte in de kamer, toen de invalide zijn gevoelen zoo stoutmoedig te kennen gaf.

{==89==} {>>pagina-aanduiding<<}

‘Denkt gij dan, bredow, dat alois langs dezen weg zijn geluk zal maken?’ hernam de pastoor verdrietig.
‘Ik geloof en hoop het.’
‘Maar wil de knaap? alois, spreek,’ zeide nu de wakkere pastoor tot dezen, ‘is het uw eigen verlangen, soldaat te worden?’
‘Ja, heer pastoor,’ antwoordde de knaap zacht.
‘Kind, het is een gevaarlijk brood, hebt gij dat wel bedacht? Wij leven in een zwaren tijd en aan den oorlog zal, helaas! zoo spoedig geen einde komen.’
‘Juist daarom zal alois in de krijgsdienst, heer pastoor,’ viel de invalide hem in de rede.
‘Gij ziet de gevaren over het hoofd, bredow,’ zeide de geestelijke afkeurende.
‘God is boven ons en zonder zijnen wil zal hem geen haar van het hoofd vallen, heer pastoor,’ hernam bredow ernstig.
‘Daar hebt gij gelijk en ook weder ongelijk in,’ antwoordde de geestelijke op een gestrengen toon; ‘want wij mogen ons niet moedwillig in het gevaar storten, wanneer wij het vermijden kunnen. Alois is nog jong, hij zal bovendien spoedig genoeg moeten dienen.’
‘Juist daarom, heer pastoor, omdat hij toch spoedig nog genoeg dienen moet, is het beter, dat hij vrijwillig dienst neemt, dan heeft hij kans, dat hij bevorderd wordt.’
De pastoor schudde het hoofd, de boeren zagen spotachtig toe; ewald, de schoolmeester, zag weemoedig naar den grond.

{==90==} {>>pagina-aanduiding<<}

‘Het is dus uwe ernstige wil, alois, om soldaat te worden?’ vroeg de geestelijke, terwijl hij den knaap met medelijden beschouwde.
‘Ja, heer pastoor,’ antwoordde hij bescheiden, maar met eene vaste stem.
‘Nu, dan moge god u beschermen, mijn kind, op uwe gevaarlijke loopbaan. Doch vóór gij vertrekt, moet gij eerst nog bij mij komen.’
Met deze woorden stond de geestelijke op, verzocht den schout, zorg te willen dragen, dat het weinige, hetwelk vrouw walter nagelaten had, met uitzondering der bedden en kleederen der kinderen, openlijk verkocht werd, vermaande voorts diegenen, welke de kleinere kinderen tot zich genomen hadden, de op zich genomene vaderpligten naar hun geweten en eerlijk jegens de weezen te vervullen en verliet de kamer. De meeste landlieden volgden hem.
De kinderen sliepen reeds dezen nacht in de woningen hunner pleegouders. Alois volgde zijnen getrouwen vriend bredow. Het afscheid der kleinen uit het ouderlijk huis was hartverscheurend. Slechts met geweld konden de beide jongsten uit de kamer gebragt worden. Zij riepen om hunne moeder, welke hen niet meer kon hooren. De aanwezigen waren bij deze smart der arme kleine kinderen, bij de stille, maar des te grootere droefheid der beide oudste, niet in staat hunne ontroering te verbergen.
Langzaam en moeijelijk gewenden de kinderen zich aan hunne nieuwe betrekkingen; doch hieraan hadden hunne pleegouders geen schuld.

{==91==} {>>pagina-aanduiding<<}
Want kan een regtgeaard kind eene trouwe, zorgvuldige moeder zoo spoedig, kan het haar ooit vergeten? Én is zelfs de liefdevolste verzorging van vreemde welwillende menschen wel in staat het verlies eens vaders of eener moeder te vergoeden?
Alois ging dagelijks naar het graf, hetwelk het dierbaarste, wat hij op aarde bezeten had, bevatte. Hij herhaalde die bezoeken onafgebroken tot op den dag, waarop hij zijne geboorte plaats verliet, om dezelve misschien nimmer weder te zien.




Zesde hoofdstuk.



De winter was voorbij. Eene zoele lucht waaide van over het gebergte en ijs en sneeuw smolten weg. De aarde ontwaakte weder en geheimvolle krachten deden het frissche gras, en de knoppen aan de boomen te voorschijn komen, zoo dat spoedig alles een schooner, vrolijker aanzien verkreeg. Bredow en alois, twee getrouwe huisgenooten, sedert vele weken aan hunne kamer geboeid, begaven zich weder naar het vrije veld. De arbeid op de velden begon weder en alois, die zich niet schaamde iets te verdienen, stond voor een gering loon de boeren in hunnen arbeid bij, en bragt menig zuur,

{==92==} {>>pagina-aanduiding<<}
maar eerlijk verdiend stuk geld, bij zijnen vaderlijken vriend te huis.
Sedert het weder zulks veroorloofde was bredow dikwijls en somtijds dagen lang in de stad.
De oorlog was weder uitgebroken. In het Noorden van Duitschland streden de Russen en Pruissen tegen de oorlogscharen, welke keizer napoleon uit Frankrijk had aangevoerd. Maar het vroeger wapengeluk lag, zoo het scheen, met het groote leger in Rusland begraven, en zoo al de keizer zelf voorspoedig streed, leden echter zijne maarschalken tusschen beiden gevoelige nederlagen.
Oostenrijk was toen nog niet met Frankrijk in oorlog. De keizer frans raadde en vermaande, om den vrede te bewaren. Hij waarschuwde den Franschen keizer en vorderde hem tot regtvaardigheid en billijkheid op; om terug te geven, wat hij genomen had; om het vernederd koningrijk Pruissen te herstellen, den paus het hem ontroofde land terug te geven; aan Oostenrijk het getrouwe Tyrol en de overige gewesten weder af te staan, welke hetzelvesedert eeuwen bezeten had, landen, wier bewoners zich onder vreemde heerschappij zoo ongelukkig gevoelden - dit waren de billijke eischen, welke het hof van Weenen aan keizer napoleon voorstelde. Maar hij, die nimmer billijkheid en geregtigheid kende, maar slechts datgene voor regtvaardig en billijk hield, wat hem voordeel gaf; hoe zoude hij naar de stem der gematigdheid hooren?

{==93==} {>>pagina-aanduiding<<}

Hij hield dus de gezanten, welke hem het verlangen van keizer frans verkondigden, met listige redenen op. Hij dacht hen, welke thans op het slagveld tegenover hem stonden, eerst te bedwingen, om dan als overwinnaar op oostenrijks eischen naar zijn goedvinden, acht te slaan. Maar de tijd had geleerd, dat men zijne woorden niet kon vertrouwen; napoleon wilde slechts tijd winnen, en de wijsheid gebood, hem geen tijd te gunnen. Keizer frans verlangde spoedig een beslissend antwoord. Hij vorderde geregtigheid voor de vorsten, welke slagtoffers van napoleon geworden waren, regtvaardigheid jegens Oostenrijk, en toen de Fransche keizer zulks weigerde, verklaarde ook keizer frans hem den oorlog. Eene uitvoerige voorstelling van alle door napoleon bedrevene geweldenarijen en onregtvaardigheden, werd van de zijde van Oostenrijk bekend gemaakt. Dit geschrift was met groote gematigdheid en waardigheid opgesteld; maar gaf de redenen, waarom de oorlog noodzakelijk was, zoo duidelijk, zoo overtuigend aan, dat napoleon niet goedvond, hetzelve bekend te maken.
Spoedig ontwikkelde zich nu in de Oostenrijksche staten eene groote werkzaamheid, en de krijgstoerustingen werden met ernst en ijver voortgezet. Het geheele volk nam het levendigste deel aan den in Noord-Duitschland woedenden strijd. Het waren immers Duitschers, het waren de broeders der Oostenrijkers, welke daar streden. Menig vurig gebed smeekte voor

{==94==} {>>pagina-aanduiding<<}
hen om de overwinning. Maar dezelve ware hun bezwaarlijk ten deele gevallen, indien het magtige Oostenrijk niet ter regter tijd deszelfs sterke legerbenden, deszelfs dappere krijgslieden tot bijstand gezonden had. Toen nu de oorlog verklaard was, en in alle provinciën der uitgebreide Oostenrijksche staten, de troepen, op 's keizers bevel, zich in beweging stelden, gegevoelde menig hart zich van eenen drukkenden last ontslagen. ‘God dank, dat het voorwaarts gaat!’ riepen de krijgslieden met vrolijken moed, en de zegenwenschen der achterblijvenden volgden hen na. Wel kostte het nog menig jeugdig, bloeijend leven; wel keerden duizenden, die vol moed en strijdlust uitgetogen waren, nimmer terug. Zij rusten buiten hun vaderland, in de koele aarde. Maar het Duitsche vaderland is weder vrij van het juk der Franschen, en wanneer Duitschland eendragtig is gelijk in de jaren 1813 en 1814, dan zal geene Fransche legermagt den Duitschen Rijn meer overschrijden 1).
Bredow bemerkte spoedig, dat het ernst werd. Op zekeren dag - het was in Julij 1813 - keerde hij des avonds van Linz terug. Hij vond

{==95==} {>>pagina-aanduiding<<}
alois niet te huis. Met jeugdige vlugheid snelde hij naar het veld. Weldra zag hij den knaap bij andere arbeiders op den akker. Hij snelde op hem af en riep hem reeds van verre toe: ‘Weg met de spade, alois, spoedig zult gij een ander werktuig voeren.’
De knechts, welke op hetzelfde land werkten, zagen verwonderd naar den ouden man, die op zijn houten been zoo buitengewoon snel voorthompelde. Bredows staart vloog in den wind; de muts zat schuinsch op zijn hoofd en hij sloeg met zijnen stok driftig door de lucht. Hij zag er bijna uit, alsof hij een klein roesje aan had.
‘Ziet vader bredow eens,’ riep een moedwillige knaap, ‘die heeft zich in de stad eens wat te goed gedaan.’
‘Hij schijnt wat diep in het glas te hebben gekeken,’ zeide een tweede.
‘Heidaar, tamboer-majoor,’ riep een derde den ouden man toe, toen deze bij alois gekomen was; ‘hoe ziet het in den zwarten beer uit? Is er nog goede wijn te krijgen?’
De invalide zag de spotters een oogenblik van ter zijde aan; hij was op het punt van toornig te worden, en hief zijne regterhand, waarin hij een nieuwsblad hield, dreigend tegen hen op. Maar het zien van het nieuwsblad herinnerde hem weder aan zijn voornemen, en hij wenkte alois, om hem te volgen, terwijl hij zeide:
‘Kom, mijn zoon, laat alles staan, uw lot is beslist.’

{==96==} {>>pagina-aanduiding<<}

Met deze woorden keerde hij den knechts zijnen rug toe en begaf zich naar dezelfde hoogte nabij het dorp, waar wij hem in het begin van dit verhaal met alois aangetroffen hebben.
De boerenknechts zagen hem en alois, die zijne spade weggeworpen had en bredow naliep, met eenen open mond na. Zij beproefden, den ouden man tot het voorwerp van hunne spotternij te maken, daar hij hen echter niet meer hooren kon, zoo gaven zij het spoedig op en zetteden zwijgend hunnen arbeid voort.
Bredow en zijn jeugdige vriend bereikten spoedig hun lievelingsplekje onder de eiken op den top des heuvels. Hier aangekomen, wierp de invalide zich op den grond en reikte alois het nieuwsblad over. Hetzelve bevatte Oostenrijks oorlogsverklaring tegen Frankrijk. De knaap had het belangrijk artikel spoedig doorgelezen, hij begon te sidderen; in hem rees de vrees voor het komende op, daar hij vast besloten had, dienst te nemen. Alois stond aan de grenspaal van gewigtige en aan gevolgen rijke gebeurtenissen en de gedachte aan eene duistere, akelige toekomst vervulde zijne jeugdige ziel met een grootsch, maar bang gevoel.
Bredow liet hem een tijd lang aan zijne gedachten over; eindelijk sprak hij bewogen, en met eene sidderende stem.
‘Zoon, het tijdstip is daar, waarop gij een vast en bepaald besluit moet nemen. Is het

{==97==} {>>pagina-aanduiding<<}
werkelijk uw vaste wil, soldaat te worden, dan moet gij het thans, dan moet gij het nog heden doen.’
‘Nog heden, vader bredow?’ riep alois verschrikt.
‘Ja, nog heden. Het regiment rukt reeds binnen weinige dagen uit. Men verwacht dagelijks het bevel daartoe. Ik heb reeds de voorloopige stappen voor u gedaan, en gij behoeft niets te doen, dan u nog heden naar Linz te begeven en bij den kommandant aan te melden; dan zijt gij morgen reeds als soldaat gekleed. Wilt gij?’
Alois zweeg lang; het gewigt der beslissing drukte hem zwaar op het hart. Bredow drong aan; de tijd van bedenken was voorbij. Thans moest hij een besluit nemen.
‘Welaan, in gods naam, vader bredow;’ riep hij eindelijk snel.
De invalide stond met moeite op; tranen perelden in zijne oogen.
God behoede u, mijn wakkere knaap; gij verdient het, want gij bezit een' moed, die menigen bejaarde toe te wenschen ware. Thans naar het dorp, zeg uwe arme kleinen vaarwel en dan naar Linz. Men verwacht ons, en reeds om twee uur moeien wij daar zijn.’
Alois bezocht zijne jeugdige bloedverwanten, welke in de verloopen maanden zich volkomen aan hunnen toestand gewend hadden. Met tranen nam hij afscheid van de arme kleinen, met nog bitterder weemoed van den grafheu-
{==98==} {>>pagina-aanduiding<<}
vel, die de overblijfselen zijner moeder bedekte.
Ook bij den geestelijke legde hij een bezoek af, en ontving van hem, met zijnen vaderlijken zegen, ook een klein geschenk. De schoolmeester ewald, alois' neef, was nooit met den stap te vreden geweest, dien de knaap deed. Alois dankte hem met een opregt gemoed voor de weldaad van het genoten ouderwijs en nam vervolgens afscheid, door de beste wenschen van zijn' neef en diens vrouw begeleid.
Van de weinige vrienden, welke alois in het dorp had, had hij spoedig afscheid genomen eer de zon de middaghoogte bereikte, keerde bredow met den vrijwilliger - dien naam gaf hij alois reeds - het dorp, waar zij woonden, den rug toe. Jaren verliepen, eer alois daar weder terugkeerde. Velen, welke hij daar verlaten had, trof hij niet meer aan, toen hij na een lang tijdverloop onder veranderde omstandigheden zijne geboorteplaats weder bezocht, en de nog levende inwoners van Neuban herkenden in hem niet meer den armen knaap, dien eenmaal de invalide bredow tot de krijgsdienst had overgehaald.
Ons verhaal neemt hier eene andere wending. Het zoude van weinig belang zijn voor onze lezers, indien wij breedvoerig wilden verhalen, hoe alois nog op denzelfden dag gekleed werd, op een volgenden den eed van getrouwheid aan zijn vaandel aflegde en terstond de

{==99==} {>>pagina-aanduiding<<}
oefeningen der troepen moest bijwonen. Bredows onderrigt kwam hem zeer goed te stade; binnen eene maand was hij in staat, zijne dienst goed en volkomen naar behooren waar te nemen.
Het afscheid, hetwelk hij van bredow nam, was roerend. Alois beloofde, den invalide te zullen schrijven, zoo dikwijls hij kon, en trotsch op zijnen kweekeling, keerde bredow naar het dorp terug, nadat hij dezen in de rij der tamboers, aan de spits der troepen, moedig en rustig had zien wegtrekken. Van dezen dag af leefde de invalide nog eenzamer dan te voren. Hij bragt zijne dagen met lezen der nieuwsbladen, met bidden en het vervaardigen van klein, mechaniek speelgoed door; slechts zelden bezocht hij eene herberg, geregeld iederen postdag ging hij naar Linz. Zijn grootste genoegen was, als hij eenen brief van alois ontving. Zij kwamen echter zelden en bleven eindelijk geheel uit. Bredow vreesde dat het lot des oorlogs zijnen jongen vriend getroffen had. Dit vermoeden scheen door het uitblijven van alle berigten bevestigd te worden. De invalide begon te kwijnen; zijn ziekelijk ligchaam, de ouderdom - alles werkte mede om hem op het ziekbed te werpen. Bredow leed veel en lang, tot eindelijk de dood hem van het lijden, de ellende en het leed dezer aarde verloste.





{==100==} {>>pagina-aanduiding<<}

Zevende hoofdstuk.



Oostenrijk opende den veldtogt tegen keizer napoleon met eene krijgsmagt van tweemaal honderd duizend man. Dit leger werd in twee groote afdeelingen gesplitst. De kleinste derzelve rukte in Beijeren, hetwelk toen nog de zijde der Franschen hield. Het grootste leger trok onder bevel van den veldmaarschalk vorst schwarzenberg uit Bohemen naar Saksen, den Franschen keizer te gemoet. Weldra troffen de Oostenrijkers hunne Pruissische en Russische krijgskameraden aan. Het was een verrukkelijk schouwspel, toen nu de krijgslieden uit het zuidelijkste gedeelte van Duitschland even als die uit het uiterste Noorden, tegen den grooten vijandelijken veldheer optrokken, broederlijk en vast verbonden, ten einde voor hun vaderland de vrijheid en voor het menschelijk geslacht, na een vijf en twintigjarig, bloedig strijden, de langgewenschte rust, door een' nieuwen, gevaarlijken kamp te verwerven.
Spoedig ontmoetten elkander de vijandige legerafdeelingen, en het bloedige krijgspel begon. De Franschen, van alle kanten gedrongen, weken terug tot in het hart van Saksen en bij Dresden, de hoofdstad van dat koningrijk, scheen het tot eenen beslissenden strijd te zullen komen.
Het weder begunstigde deze ondernemingen niet. De regen viel dagelijks in stroomen neder. De krijgslieden, welke bij het begin van den

{==101==} {>>pagina-aanduiding<<}
veldtogt tegen den invloed van het weder nog niet genoegzaam gehard waren, voor welke ook de behoeften, niet naar behooren, konden aangevoerd worden, verkeerden in eenen bezwaarlijken toestand. Er ware eene menigte zieken, en niet zelden gebeurde het, dat bij de snelle marschen in het uitgezogene, vijandelijke land, de gezonden geene genoegzame levensmiddelen konden verkrijgen. Dan moest men trachten, te midden van bezwaren en vermoeijenissen, van ontberingen van allerlei aard, den mannelijken moed te behouden, om den van alle noodwendigheden wel voorzienen vijand, onversaagd, de spits te kunnen bieden. En waarlijk, mannelijke moed was noodig, want de vijand was dapper en dorstte naar wraak. Hij streed niet meer om de overwinning, maar om hetgeen hij ten koste van zoo veel bloed gewonnen had, te behouden, en hij wilde het niet loslaten, dan voor bloed. Toen ging menig jeugdig, bloeijend leven verloren. Toen geschiedde er ook menige groote daad, die niet bekend is geworden, maar door de opeenvolging van groote en in de gevolgen rijke gebeurtenis in vergetelheid werd gedompeld. Maar het groote werk gelukte en de zege werd behaald, die dierbare zege, welke Duitschland van de vreemde heerschappij bevrijde en aan de volken van Europa hunne beminde, wettige vorsten terug gaf.
Onze jonge vriend, de tamboer alois walter, trok, zonder dat de vermoeijenissen en ontberingen hem nadeel deden, frisch en gezond met

{==102==} {>>pagina-aanduiding<<}
zijn regiment voort. Men heeft als soldaat weinig tijd en lust om aardrijkskundige en andere kennis op te doen. Den weinigen tijd, dien de vele marschen of de dienst overlaten, gebruikt men tot het schoonmaken der wapenen, en wat er nog overschiet tot rust, want dikwijls zoude men gaarne willen rusten en kan niet. Alois ondervond spoedig de ernstige zijde van het oorlogsleven, hij zag den dood in alle gedaanten om zich heen deszelfs offers vellen. Hij werd echter spoedig daaraan gewoon en verdroeg de bezwaren, welke zijn toestand met zich bragt, met moed en standvastigheid. Spoedig veranderde zijn voorkomen en reeds na verloop van weinige weken zouden zijne beste vrienden hem misschien niet meer herkend hebben. Zijne kameraden werden hem weldra genegen en door zijnen ijver in de dienst en zijn goed gedrag verwierf hij zich binnen kort de achting en welwillendheid zijner meerderen. De tamboer-majoor was een oud vriend van bredow en door dezen ten voordeele van alois gestemd. Des jongelings lot was dus zoo goed, als het in de bestaande omstandigheden zijn kon. Spoedig echter zoude bij ook de harde hand van het lot gevoelen.
Slechts door een wonder ontkwam hij den dood en de gevangenschap.
Het eerste oorlogstooneel, hetwelk alois bijwoonde, had bij een dorp plaats, waar de eerste voorposten van het groote Fransche leger stonden, hetwelk napoleon in en om Dresden verzameld had. Het waren een paar batailjons

{==103==} {>>pagina-aanduiding<<}
ligte infanterie, rijdende artillerie, en jagers te paard, welk hier geplaatst waren, om den weg naar de hoofdstad van Saksen te dekken. De groote afdeeling infanterie, welke van Bohemen naar Saksen trokken, stieten bijna overal op gelijke hindernissen. Zij waren spoedig uit den weg geruimd, wanneer men ruiterij bij de hand had. Daar deze zich echter meest op de flanken der marschkolommen bevond, en dikwijls eerst uren lang na het begin van het gevecht verscheen, zoo hadden die kolommen, op welke de aanval des vijands gerigt was, eenen harden stand. Op gelijke wijze hadden de vier regimenten voetvolk, waaronder dat, waartoe alois behoorde, zich bevond, een zeer ernstig gevecht door te staan, en onze jonge vriend leerde plotseling en onverwacht de verschrikkingen des oorlogs kennen.
Het was des morgens ongeveer elf uur. De Oostenrijkers marscheerden onder stroomen regen, en men was niet in het minste op de nabijheid des vijands bedacht, toen op eenmaal een adjudant in vollen galop zich naar de officieren begaf, welke digt in hunne mantels gehuld, in het midden der troepen reden. Onmiddelijk daarop werd er ‘geeft acht’ gekommandeerd, en de tamboers sloegen alarm. De gelederen breidden zich op het ongunstige, glib. berige terrein uit, en binnen korten tijd stonden de goedgeoefende krijgslieden in slagorde geschaard. De omtrek was tamelijk heuvelachtig. In de verte zag men door de sombere lucht

{==104==} {>>pagina-aanduiding<<}
de toppen van het Ertsgebergte en regts van het punt, waar men zich bevond, wentelde de Elbe hare bruisende gezwollen golven naar Dresden heen. Velden en kleine boschjes wisselden af, en tusschen door liep de groote weg naar de hoofdstad. De troepen hadden spoedig hunne geweren geladen en zagen nu naar den vijand om, welke zich nergens zien liet. Het dorpje scheen van menschen ontledigd te zijn. Geen Franschman vertoonde zich, ook geen inwoner; alles was stil.
Eensklaps verschenen ruiters op de zijdwaarts van het dorp liggende hoogten. Zij namen de onder de wapens staande Oostenrijkers waar. Men zag ze verdwijnen en eenige oogenblikken later vertoonden zich bespannen Fransche kanonnen. Snel gelijk zulks bij deze wapensoort tot doel wordt gesteld, waren de stukken gerigt en eene wolk van witten damp verhief zich onmiddelijk, daarop volgde de slag en het doffe brullen der kanonkogels - de eerste, welke alois hoorde, deed de troepen beven. In dit oogenblik verhief zich uit de boschjes een zeer levendig geweervuur en men bemerkte nu, dat de Franschen hunne stelling in de flank der Oostenrijkers genomen hadden. Deze opmerking maakte eene verandering van front noodzakelijk, vóór de troepen nog aan het vuren kwamen. Spoedig was het gevecht in vollen gang en zeer nadeelig voor de Duitschers. Zij moesten een vol half uur het kanonvuur uithouden en verloren vele menschen. Eindelijk naderde

{==105==} {>>pagina-aanduiding<<}
artillerie en nu werd het Fransche geschut snel tot zwijgen gebragt. Welhaast maakten de Franschen regtsom en zochten zich te verwijderen, want van de kant van Freiberg naderden eenige eskadrons Hongaarsche huzaren, welke geducht op de Fransche jagers inhieuwen. Na een uur waren de Franschen op de vlugt gedreven, en de marsch kon voortgezet worden.
Het regiment, waarbij alois stond, verloor in dit gevecht 34 man, maar had naar evenredigheid weinig gekwetsten. Alois kwam er onbeschadigd af. Des namiddags waren de troepen nog slechts drie uren van Dresden verwijderd, en betrokken deels tenten, deels kwartieren in de omliggende gehuchten en dorpen. Die plaatsen, welke digter bij de stad lagen, wemelden van Franschen; men stond alzoo tegenover den vijand en kon groote gebeurtenissen verwachten. De troepen bragten hunne wapenen in goeden staat; de officieren ontvingen bevelen. Alles maakte zich tot den slag gereed, want deze kon, en zoude niet vermeden worden.
Nog drie dagen verliepen, eer het leger geheel bijeen was. De Oostenrijkers hadden hier meer dan twintig duizend man ruiterij verzameld. De Franschen hadden gebrek aan deze wapensoort. Dagelijks vielen gevechten voor, en de Franschen werden eindelijk genoodzaakt, naar Dresden te trekken, daar zij zich in het open veld niet meer konden staande houden.
Hier had alois het geluk, voor de eerste maal

{==106==} {>>pagina-aanduiding<<}
in zijn leven den keizer alexander van Rusland te zien, ook zap hij thans vele hoogere Russische en Pruissische krijgsoversten; want hier had de vereeniging der verbondene legers plaats.
De keizer van Rusland hield eenen wapenschouw over de troepen en werd daarbij vergezeld door den vorst van schwarzenberg, welke als generalissimus het opperbevel over het leger der verbondéne mogendheden had. In het gevolg des keizers bevond zich een Franschman, de generaal moreau, dien napoloen uit Frankrijk verdreven had, en die thans uit Amerika hierheen was geroepen, om met zijne ondervinding in de krijgskunst de Bondgenooten met hulp en raad te dienen. Deze merkwaardige man, een veldheer, die in ieder opzigt tot de voortreffelijksten behoorden, dacht niet, dat hij nog slechts weinige dagen te leven had. Want, terwijl hij zich in den slag, welke drie dagen later op deze velden geleverd werd, aan de zijde van alexander bevond en met een geoefend oog de bewegingen der troepen volgde, welke oprukten, om de vestingwerken van Dresden te bestormen, sloeg hem een kanonskogel de beide beenen stuk. Hij werd bewusteloos van het slagveld gedragen en men moest de de verpletterde leden afzetten. Maar de kunst der artsen schoot te kort bij deze verschrikkelijke verwonding en moreau overleed te Laun, in in het Boheemsche gebergte, waarheen men hem vervoerd had.
De hemel zond zonder ophouden stroomen

{==107==} {>>pagina-aanduiding<<}
regen neder. De wegen werden geheel onbruikbaar en het zware geschut, hetwelk aangevoerd werd, kon ter naauwernood met dubbele bespanning vooruit gebragt worden. Toch behielden de troepen hunnen moed en zoo zij al gebrek hadden aan levensmiddelen en goede kwartieren, voor hunne oogen lagen landstreken, waar men hoopte alles beter te zullen vinden. Dat men den weg daar naar toe eerst door dapperen strijd moest banen, verwekte geene bezorgdheid, want ieder hoopte op de overwinning. Het Fransche leger liet zich niet in het open veld zien; hetzelve was te zwak en men hoopte het te verslaan, schoon het ook door sterke vestingwerken beschermd werd.
Men rigtte batterijen op en alles werd tot den aanval in gereedheid gebragt. Zoo naderde de 25 Augustus. Op dien dag verliet het verbonden leger deszelfs kantonnementen en rukte om den aanval te beginnen, tot in de nabijheid van Dresden voort.
Alois zag thans meer dan twintig duizend zijner landgenooten in zijne nabijheid. Op de uitgestrektheid van een uur in het vierkant stonden niet minder dan tien regimenten infanterie. Deze troepen waren voor eene gevaarlijke dienst bestemd, en de kommanderende officier, de generaal giulay, een dapper en krijgskundig veldheer, gaf eene legerorde uit, waarin hij de troepen tot moed en volharding aanspoorde. De nacht ging ongestoord voorbij, en de 26 Augustus brak aan.

{==108==} {>>pagina-aanduiding<<}

Het was een sombere regenachtige dag. Des morgens ten 8 ure begon het vuur der batte rijen. Het gedonder van meer dan 200 kononnen liet zich hooren, en de aarde scheen in den eigenlijken zin des woords te sidderen. Zwijgend daalden de scharen voetvolk van de heuvels neder in de vlakte, en vormden zich hier tot lange aanvalkolommen. Men voerde stormladders aan en onder het vreesselijkste kononvuur trokken de Oostenrijkers op du vestingwerken aan, om dezelve te bestormen. Alois en zijne kameraden bleven in het veld terug, toen de grenadiers tot dien gevaarlijken arbeid werden aangevoerd. Het geschut woedde in hunne digte gelederen, maar zij rukten zonder ophouden voorwaarts, sloegen de zoogenoemde spaansche ruiters neder, welke de eerste verschansing uitmaakten, beklommen eene schans, vernielden de Fransche bezetting, rukten tot aan de gracht, stortten zich daarin neder en beproefden het bolwerk te beklimmen. Andere legerafdeelingen deden zulks op verscheidene andere punten en de batterijen zetteden daarbij onafgebroken hun vreesselijk vuur voort. Maar de aanval mislukte en de troepen werden terug geslagen. Driemaal werd dezelfde schans met de bajonet genomen en reeds schenen de Oostenrijkers in het zekere bezit daarvan te zijn, toen op eenmaal onafzienbare ruiterscharen uit de poorten der stad kwamen snellen. De in het open veld staande kolommen der Oostenrijkers vormden quarrés of vierkanten, ten einde

{==109==} {>>pagina-aanduiding<<}
de aanstormende ruiterij te weêrstaan. Doch het bolwerk, hetwelk de Oostenrijkers ten derden male veroverd hadden, ging in dit oogenblik weder verloren. De weinige soldaten, welke door de Fransche ruiterij van de hunnen waren afgesneden, werden nedergehouwen of gevangen genomen.
Gelijk een verwoestende stormwind bruisten de Franschen kurassiers thans op het open veld op de Oostenrijkers aan. Deze afgematte krijgslieden trachtten hunne geweren af te vuren; maar het was te vergeefs. De alles doordringende regen had hunne wapenen onbruikbaar gemaakt en de musketten weigerden. De geharnaste ruiters storten op het voetvolk in. Wie niet onder het zwaard viel, werd neder gereden of door de hoeven der paarden vertrapt. Geene redding, geene vlugt was mogelijk. Van alle kanten omsingeld en ingesloten, bleef geene andere keuze over, dan dood of gevangenschap. En alzoo gebeurde het, dat op dezen ongelukkigen dag tien duizend dappere Oostenrijkers voor de poorten der Saksische hoofdstad het geweer moesten nederleggen. Zij werden als gevangenen door de straten der stad gevoerd, welke zij gehoopt hadden als overwinnaars te betreden. Het was den armen, afgematten krijgslieden aan te zien, wat zij gevoelden, en de inwoners van Dresden, bij welke zich het mededoogen jegens hunne Duitsche broeders, niettegenstaande de tegenwoordigheid des Franschen keizers, levendig deed

{==110==} {>>pagina-aanduiding<<}
gevoelen, zochten de ongelukkigen te verkwikken, en hunnen toestand zoo veel mogelijk dragelijk te maken.
De eerste aanval der kurassiers op het batailjon, waarbij alois stond, mislukte en de geharnaste ruiters stuitten van de bajonetten, welke het quarré hun tegen hield, als van eenen muur terug. Anders ging het der slagorde naastbij staande quarré. Dezen hadden geen tijd gehad, zich bij den snellen, stormenden aanval, op het drassige terrein behoorlijk te vormen. Zij werden verbroken en er had eene vreesselijke slagting plaats. Meer naar de Elbe toe, stonden nog eenige batailjons als muren, en de aanvallen der ruiterij werden door deze troepen mannelijk afgeslagen. Maar de Oostenrijkers waren omring en de gemeenschap tusschen de enkele, ver vooruitgeschovene afdeelingen afgesneden. Daarbij kwam nog dat het hoofdleger in dit gevaarlijk oogenblik geenen bijstand kon afzenden. Zoo bleef dus voor deze dappere mannen geene andere keuze, dan die tusschen dood en gevangenschap. Eer zij tot dit laatste besloten, beproefden zij nog het onmogelijke. De quarrés bewogen zich met slaande trom den aanrukkenden Franschen te gemoet, toen plotseling eene batterij van twintig kanonnen hunne gelederen vermorselde. Nu baatte geen bijeenrukken meer; in kruiddamp gehuld, stormden op nieuw de eskradrons dragonders en kurassiers aan en na korten tijd moesten ook deze laatste batailjons de wapenen nederleggen.

{==111==} {>>pagina-aanduiding<<}
Zij werden met snellen marsch naar Dresden gedreven en trokken des namiddags ten vijf ure de poorten binnen. Alois werd met zijn batailjon gevangen genomen en stapte geheel ter nedergeslagen door de prachtige straten der Saksische hoofdstad. Op de markt gekomen, werden de gevangenen in enkele korpsen verdeeld en naar de kerken gebragt, daar de huizen der stad naauwelijks ruimte genoeg voor de Franschen krijgslieden hadden. Eerst des avonds om 11 uur ontvingen de arme gevangenen brood en water, hetwelk in groote kuipen, die eerst tot het aanvoeren van water in geval van brand bestemd waren geweest, werd aangebragt. Alois beleefde en zag op dezen dag den afgrond der menschelijke ellende. Hij zag, hetgeen bredow hem voospeld had, den oorlog in deszelfs afgrijsselijke gedaante, dood en verminking op het slagveld, en ondervond als gevangene den overmoed der overwinnaars. Zijn hart beefde in zijne borst en de moed, dien hij te huis, in het veilige dorp, gedroomd had te bezitten, begon te wankelen. De liefde tot de vrijheid en tot het leven ontwaakte daarentegen in hem met des te sterkere kracht. Hij had het stukje brood, hetwelk de Fransche soldaat hem toegeworpen had, genuttigd. Vermoeid wierp hij zich op den kouden vloer der kerk neder, niet om te slapen, maar om te rusten en te peinzen. Hij dacht aan de middelen, om zich uit de magt der Franschen te bevrijden. Hij zag wel is waar geene mogelijkheid daar-
{==112==} {>>pagina-aanduiding<<}
toe, maar de wil stond vast in hem, om de eerste gelegenheid, welke zich tot ontvlugting aanbood, niet ongebruikt te laten voorbijgaan.




Achtste hoofdstuk.



Het mogt ongeveer drie uur na middernacht zijn; in de kerk brandden pekkransen en men hoorde hier en daar zuchten of zacht gefluister onder de gevangenen, hetwelk van tijd tot tijd door het geroep der wachten onderdrukt werd, welke den eersten, den besten, welke zoude opstaan, een kogel door het hoofd dreigden te jagen. Alois ontwaakte uit de korte sluimering waarin gij gevallen was. De man, die naast hem lag, zag hem in het gezigt, en beiden herkenden elkander terstond. Het was de tamboer wanka, vroeger bredows ondergeschikte, thans de krijgskameraad van alois, een slimme listige knaap, die het wel is waar in de dienst geen haar breed verder gebragt had, maar te allen tijde tot kwade streken geneigd was. Alois had voorheen met hem geene bijzondere vriendschap aangeknoopt, maar steeds gezocht met hem als kameraad in goede verstandhouding te blijven en daar hij zich jegens zijnen ouderen

{==113==} {>>pagina-aanduiding<<}
krijgsmakker steeds voorkomend gedragen had, had hij spoedig diens bijzondere genegenheid verworven. Wanka zuchtte en stiet een Boheemschen vloek uit, om zijnen toorn lucht te geven. Vervolgens zeide hij:
‘Een slecht kwartier, alois.’
‘Helaas!’ antwoordde de jongeling zacht.
‘Ik gaf mijn beste hemd voor een goeden slok,’ hernam de tamboer rillende, ‘want het is hier duivelsch koud.’
‘Dat was een ongeluk gisteren, wanka!’
‘Ja, het heeft een leelijk einde genomen, alois! Hoe zijt gij er afgekomen?’
‘Heelhuids, maar al het andere heb ik verloren. Een schelm van een Franschman heeft mij mijn randsel, al mijne have en goed, afgenomen.’
‘Des te beter, ik ben ook zoo kaal, als gij zelf.’
‘Beter, wanka?’ zeide alois, over die berusting van den tamboer glimlachende.
‘Ja wel, des te beter. Wij hebben niets te dragen, en kunnen des te beter wegloopen.’
‘Wegloopen; waarheen?’ vroeg de jongeling, wien bij de gedachte van vlugt het hart weder open ging.
‘Als gij kunt zwijgen....’ zeide wanka, voorzigtig rondziende. - De omliggenden sliepen allen vast.
‘Als het graf, kameraad,’ - hernam alois.
‘Luister dan: ik wil zien te ontsnappen en ik neem het op mij, ook u er door te helpen, als gij moed hebt.’

{==114==} {>>pagina-aanduiding<<}

‘Top, wanka! maar hoe en waarheen zullen wij?’
‘Weet, kameraad,’ fluisterde wanka, ‘dat ik hier in Dresden, zelfs in deze kerk, tamelijk goed den weg weet. Ik heb bloedverwanten in deze stad, bij wie ik van tijd tot tijd eenige weken heb doorgebragt. Wanneer wij maar eerst uit deze kerk kunnen komen, dan zijn wij geborgen. Mijne nicht leeft nog, en haar man, een muzijkant, ook een landsman van ons, moet ons helpen, of hij wil of niet. Wilt gij het wagen?’
‘In gods naam,’ fluisterde alois met eene vaste stem.
‘Trek dan uwe uniform voorzigtig uit en doe, wat gij mij ziet doen; maar thans stil...’
Met deze woorden liet de tamboer zich nederzakken, en leunde tegen de zuil, in wier schaduw beiden lagen. In hetzelfde oogenblik verlichtte een lichtstraal den naasten omtrek, en twee Fransche soldaten, door een onderofficier vergezeld, die eene dieven-lantaarn droeg, slopen voorzigtig door de rijen der slapenden heen. Alois sloot zijne oogen, verblind door het licht, hetwelk de serjant op hem liet schijnen, hij keek echter door de oogleden heen.
De wacht hield de geweren gereed; de serjant monsterde de omliggenden. Daar zij allen schenen te slapen, stiet hij een ‘foudre diabele’ uit en ging verder. Weldra had de ronde zich verwijderd en diepe duisternis heerschte in het rond.

{==115==} {>>pagina-aanduiding<<}

Alois voelde zich thans bij den arm trekken.
Wanka vroeg zacht: ‘Zijt gij gereed?’
‘Ja!’ riep de jongeling.
‘Volg mij dan.’ Dit zeggende, wierp de tamboer zich op den grond en kroop als eene slang over het marmeren plaveisel der kerk, steeds de schaduw der zuil volgen. Alois volgde zijn voorbeeld na, zoo goed hij kon. Het waagstuk gelukte en beiden bevonden zich welhaast in eenen hoek der kerk, waar het volkomen duister was.
‘Zie zoo!’ fluisterde wanka, ‘thans zijn wij aan het doel en zullen nu zien, of wij het tweede gedeelte van ons waagstuk ook zoo gelukkig zullen ten uitvoer brengen. Ziet gij dien trap, alois?’
‘Ja, maar wat zullen wij daar doen? hij schijnt naar eene gallerij te voeren.’
‘Zeker, en dat komt juist met mijn plan overeen. Wij moeten den trap op; daar staat geene wacht en dat kleine eind moeten wij doorkruipen.’
Het was echter geene kleine onderneming. Beiden stonden achter een altaar en de ruimte tusschen den trap en hunne schuilplaats was helder verlicht. Alois voelde zijnen moed zinken; hij maakte den tamboer opmerkzaam op het gevaarlijke van hunnen toestand.
‘Dat is nu eenmaal zoo en daar wij het waagstuk begonnen zijn, dienen wij het ook voort te zetten. Krijgt men ons, dan zijn wij buitendien reeds aan den dood vervallen; volg mij dus, als ik vooraan ga.’

{==116==} {>>pagina-aanduiding<<}

Alois verschrikte, beiden hielden zich nu tot des morgens vijf uur achter het altaar verborgen. Men stak thans geene nieuwe pekkransen weer aan, door de hooge kerkvensters graauwde de morgen.
Het werd donkerder in de kerk en de gevangenen ontwaakten. De diepe stilte werd opgevolgd door een dof gemompel. De schildwachten vloekten en schimpten. Enkele gevangenen werden mishandeld.
‘Nu is het tijd,’ riep wanka; ‘wees voorzigtig!’ Met deze woorden wierp de onverschrokken knaap zich op den grond en kroop zoo snel, als hij kon, naar den trap. Alois volgde hem met een kloppend hart. De trap was bereikt; de leuning beschutte tegen ontdekking en spoedig stonden beiden op de gallerij. Hier versperde eene deur hun den verderen voortgang.
Wanka begon wild te vloeken, hij beproefde, de deur te openen; dezelve was gesloten. Beneden ontstond gedruisch....
De beide vlugtelingen waagden naauwelijks te ademen....
Na korten tijd verwijderde zich de wacht, welke op nieuw de ronde door de kerk gedaan had. ‘Houd u thans stijf, alois, ik moet op uwe schouders klimmen, om boven over de deur op de gallerij te komen.’
De jongeling plaatste zich, bevende van angst, voor de deur en hield zich aan het slot vast, terwijl de tamboer op zijne schouders klom. De

{==117==} {>>pagina-aanduiding<<}
opening was juist groot genoeg, om er door te kruipen. Wanka gleed voorzigtig langs de andere zijde neder, en opende zacht het slot. Hij liet alois binnen, en beiden stonden in het koor, voor de zangers. Het was juist licht genoeg, om om zich heen te kunnen zien. Daar stond eene kast, ginds was het orgel, aan eene spijker hingen sleutels. Wanka nam een der grootste mantels, alois een kleineren, en in korten tijd waren beiden in koorleerlingen veranderd. In plaats van de mantels hingen zij hunne witte uniformen in de kast op. De zwarte slopkousen pasten goed bij de mantels en twee oude fluweelen mutsen volmaakten de verkleeding.
‘Nu voorwaarts, mijn jongen en moed gehouden’ - riep de tamboer met blijde hoop.
Alois volgde hem. Zij gingen nu aan de andere zijde naar beneden, waar een gelijke trap naar eene deur voerde. Deze trap had kleine vensters, welke men kon openen. Zij waren breed genoeg, om er door heen te kunnen kruipen.
‘Als hier geene schildwacht staat, dan zijn wij geborgen,’ fluisterde wanka.
Bijna aan het einde van den trap, naauwelijks tien voeten boven den grond, was het laatste venstertje. Wanka opende het stil en zag naar buiten. Het was nog tamelijk donker, de straat was ledig. Vastberaden steeg de tamboer er door, liet zich aan zijne handen, zoo ver hij kon, naar beneden en waagde den sprong. Alois volgde hem, hoewel met doodelijken angst in het hart. Na verloop van eene minuut ston-
{==118==} {>>pagina-aanduiding<<}
den beiden gelukkig en behouden op de vrije straat. In het volgende oogenblik waren zij reeds in eene straat, van waar zij de kerk niet meer konden zien. Wanka ging nu langzaam en bedaard voort, met zorg oppassende, dat zijn witte broek niet zigtbaar werd. Alois volgde hem zonder gedruisch, een dankgebed fluisterende.
Eer zij aan het einde der straat kwamen, riep eene der talrijke patrouilles hem aan. Wanka ging met het antwoord: ‘bon ami’ verder en de wacht vloekte hun een ‘filou allemand’ achterna.
De beide vlugtelingen verlieten thans het fraai gebouwde gedeelte der stad en wanka ging door eenige steegjes naar eene wijk, waar blijkbaar het armere gedeelte der inwoners huisde. Hier heerschte reeds leven en werkzaamheid. Welhaast stonden zij voor een klein, eenvoudig huisje; dit moest de woning zijner bloedverwanten zijn. Met een angstig hart klopte wanka aan. Na eenige oogenblikken werd de deur geopend, een oud moedertje trad te voorschijn en beschouwde de aankloppenden angstig. Toen zij hunne zwarte kleeding zag, verschrikte zij en wilde hen beduiden, dat zij verkeerd waren.
‘Hier naast, heeren, zult gij voorzeker moeten zijn,’ dus sprak zij de jonge lieden aan.
‘Wat nicht lief,’ riep wanka ongeduldig, ‘wij moeten bij u zijn, gij moogt ons niet buiten uwe deur sluiten.’

{==119==} {>>pagina-aanduiding<<}

De oude vrouw deed bij dit ontevreden antwoord haren oogen wijd open. ‘Wat, het is een droom, of zijt gij het werkelijk, neef?’ hernam zij, zoo het scheen nog weinig verheugd over zijne komst.
‘Ohe, nicht, wien men niet gaarne ziet, dien kent men niet meer. Ik ben inderdaad, met alle eerbied, uw neef wanka.’
‘En wat wilt gij, losbol?’ vroeg de oude vrouw, reeds half tevreden gesteld.
‘Laat ons maar eerst binnen, op de straat kan men over zoo iets niet spreken;’ riep wanka welgemoed.
De vrouw deed nu de deur geheel open, welke zij tot dus ver nog half digt had gehouden, en liet den tamboer en zijn makker binnen. Wanka, met de woning bekend, ging vooruit en trad binnen een laag vertrekje, hetwelk op eenen tuin uitzag. Hier zagen de beide vlugtelingen eene menigte tot de muzijk behoorende zaken, die kunst, welke de harten verheft en ons als aan de aarde ontvoert, wanneer de kunstenaar een meester in zijn vak is. Dezelve scheen echter juist op geene zielverheffende wijze uitgeoefend te worden. Alles, wat de beide vlugtelingen zagen, droeg het kenmerk van eenen dorps-muzijkant, die door de krassende toonen zijner viool en door het trommen van den bas de voeten der stalknechts en melkmeiden in beweging brengt. Zulk een brommer leunde dan ook in eenen hoek, de reten in zijn wijden buik waren met morsig

{==120==} {>>pagina-aanduiding<<}
papier beplakt, en vier vingerdikke snaren liepen naar de schroeven aan den korten, gebogen hals. Eenige aan den muur hangende violen, een paar roestige waldhorens en eenige klarinetten voltooiden het geheel.
Alois had den tijd gehad, het lage vertrek van bijna op te nemen, toen de vrouw binnen trad. Op haar roepen antwoordde uit de aangrenzende kamer eene mannelijke stem, en spoedig daarop trad de muzijkant zelf in het vertrek.
Op het eerste gezigt herkende deze man zijnen neef. ‘Wat drommel, neef wanka, hoe komt gij hier, en wat ziet gij er vreemd uit?’ riep hij verbaasd, terwijl hij den tamboer van het hoofd tot de voeten bekeek en tevens onderzoekende blikken op diens makker wierp.
‘Waar ik van daan kom, is spoedig gezegd, neef, maar niet, hoe ik weder wegkom? daarop moest gij uw vernuft eens regt scherpen, en het ware het best, dat wij vóór alles hierover spraken,’ hernam de tamboer.
‘Gij doet mij schrikken;’ riep de oude vrouw. ‘Gij hebt toch niet weder dolle streken...’
‘Pah, wat dolle streken, nicht, maar,’ - hij hield eensklaps op en zag naar de deur - ‘kunnen wij hier ook beluisterd worden?’
‘Volstrekt niet,’ antwoordde de man.
Welnu, weet dan, dat wij tot het Oostenrijksche leger behooren en gisteren gevangen zijn genomen; heden zijn wij ontsnapt.’
‘Genadige Hemel!’ riepen de beide oudjes verschrikt uit.

{==121==} {>>pagina-aanduiding<<}

‘En nu zijn wij naar u gevlugt, opdat gij ons een paar dagen verbergt, want ons leven is er mede gemoeid, wanneer men ons ontdekt. Gij, neef heurman, kent alle sluipwegen; gij zult er ons wel door helpen, dat wij weder bij de onzen komen.’
Er ontstond een langdurig stilzwijgen. ‘Neef, neef,’ riep de ouden muzijkant bevende, ‘dat is een gevaarlijk stuk.’ De oude vrouw zeide niets, maar zuchtte des te zwaarder.
‘Houd goeden moed, neef heurman,’ riep wanka, zelf bijna moedeloos, toen hij bemerkte welken indruk zijne mededeeling op de oude lieden maakte, het zal zoo erg niet loopen; misschien vermist men ons in het geheel niet; wie let er op of er een paar gevangenen meer of minder zijn? Men heeft ons niet geteld.’
‘Weet gij zeker, dat men u niet vermist?
‘Wie staat er u voor in, dat uwe kameraden, welke met u gevangen werden genomen, uwe vlugt niet aangeven? En waar zal ik u en dezen knaap’ - hij wees op alois - ‘verbergen, als men u hier heen heeft zien gaan, en huiszoeking doet?’
‘Het is zoo vroeg, neef, niemand heeft ons gezien.’
‘En zijt gij geene patrouilles ontmoet?’
‘Ja, maar ver van hier, in de hoofdstraat.’
‘Heeft men u aangeroepen? Niemand mag zoo vroeg het huis verlaten; het is streng verboden.’
‘Zij hebben ons gerust laten voortgaan.’

{==122==} {>>pagina-aanduiding<<}

‘Nu, dan moogt gij van geluk spreken, dat zij u lieten loopen; maar, mijn Hemel, waar zal ik met u heen?’
‘Waarheen?’ vroeg wanka ongeduldig; ‘wij blijven hier.’
‘Gij hebt gemakkelijk spreken, neef, hier blijven? Men zal u spoedig bij den kop krijgen en mij daarbij.’
‘Wie zal het doen? niemand heeft ons immers gezien!’
‘Dat zullen wij spoedig gewaar worden. Maar ik zal doen, wat ik kan. Trekt spoedig uwe slopkousen en broeken uit, opdat die u niet verraden. Ik zal u uit mijn geringen voorraad kleederen geven; spoedig in de gindsche kamer, want wij zijn geen oogenblik zeker.’
De beide tamboers verlieten met verligte harten het vertrek, de oude muzijkant gaf hun hetgeen zij behoefden, om niet door hunne uniformstukken aan ontdekking blootgesteld te zijn. Binnen weinige minuten was de omkleeding geschied en de afgelegde kleedingstukken werden goed verborgen. Terstond hierop ging wanka met een scheermes op zijn snorbaard los, en ook dit laatste teeken van zijn krijgsmans voorkomen verdween. Het scheermes van zijnen neef veranderde zijn gezigt dermate, dat zelfs iemand, welke hem nog kort te voren gezien had, hem niet meer zoude herkend hebben. Zelfs zijne oude nicht zag verwonderd en gerust gesteld de verandering der beide jonge lieden en toen nu wanka naar eene viool greep

{==123==} {>>pagina-aanduiding<<}
en met geoefende hand eenige stukjes speelde, begon ook de oude man weder moed te scheppen.
‘Wanneer men nu werkelijk naar u vragen mogt, dan zijt gij mijne helpers. Ik heb altijd een paar in dienst gehad, maar in deze bedroefde oorlogstijden denkt geen mensch meer aan het dansen, en daardoor kan ik er geen meer gebruiken, maar moet mij thans van het noten schrijven onderhouden. God betere het!’ voegde hij er zuchtend bij.
Wanka zag den ouden man met medelijden aan. ‘Hm! neef,’ bromde hij, ‘ik heb iets, waarmede ik althans voor eenige dagen betalen kan, wat wij noodig hebben.’
Met deze woorden bood hij den ouden man een lederen beursje met geld aan. Ook alois haalde een paar kleine stukjes geld voor den dag, die de Franschman, welke hem uitgeplunderd had, voorbij had gezien, en wilde ze aan den muzijkant overgeven.
‘Wilt gij mij beleedigen, neef?’ vroeg de oude man gekrenkt.
‘Nu, nu, wees bedaard, ik meen slechts, dat wij ook het onze willen bijdragen’ riep wanka, ‘neem maar aan, lieve neef!’
‘Behoud uw geld, knaap; misschien hebt gij het zelfs eerlang hoog noodig.’
Daar werd op eenmaal hard op de deur gebonsd, men hoorde eenige geweren kletterend nederzetten, en ruwe stemmen stieten eenige vloeken uit.
‘Barmhartige Hemel!’ riep de vrouw, allen verschrikten.

{==124==} {>>pagina-aanduiding<<}

Op nieuw donderde het op de deur.
‘Bedaard; bedaard! vrouw, gij naar uwe keuken - gij aan de tafel, de violen in de hand; - bedaard maar; om gods wil!’ riep de oude man, ‘ik ga open maken, anders is het met mijne deur gedaan.’
‘Mille diables, ouvrez la porte!’ riep eene woeste stem.
‘Dadelijk, monsieur!’ antwoordde de muzijkant en haastte zich de deur open te doen.
Een serjant en twee Fransche gendarmen traden binnen. Eenige andere bleven voor de huisdeur staan, om niemand uit of in te laten gaan.
‘Wie zijt gij?’ vroeg de serjant barsch en in gebroken Duitsch.
‘Ik ben de muzijkant heurman.’
‘Wie is dat?’ vroeg de soldaat, op de oude wijzende, die bevende in de keuken bij het vuur stond.
‘Mijne vrouw.’
‘En deze hier?’ riep de Franschman, de beide vlugtelingen scherp opnemende.
‘De oudste is mijn bediende’ - wanka speelde een stukje op zijne viool, en alois schroefde aan de zijne, dat de snaren bijna sprongen - ‘de jongste is mijn zoon.’
‘Waar zijn de Oostenrijkers, welke heden morgen hier gekomen zijn?’
‘Bij mij, monsieur serjant?’
‘Oui, les brigands d'Autrichiens!’ schold de Franschman.’

{==125==} {>>pagina-aanduiding<<}

‘Hier is niemand, zoo als gij ziet, dan ik en de mijnen.’
‘Zij moeten hier zijn!’ riep de woeste krijgsman, ‘lever ze uit, of het loopt niet goed af.’
‘Ik weet van geene Oostenrijkers; in mijn huis is niemand binnengekomen; zoekt alles door, zoo gij wilt.’
‘Mille tonnerres, filou Allemand, wilt gij de Oostenrijksche schelmen uitleveren of niet?’ vloekte de Franschman, terwijl hij heurman bij de borst pakte en heen en weder schudde.
‘Ik weet niet, wat gij begeert!’ riep de oude man benaauwd.
‘Gaauwdief, Duitsche schurk!’ riep de Franschman, hem nog eenen stoot gevende, zoo dat de oude man tusschen de tafel en den muur op den grond viel. Met moeite hield alois zich in. Wanka knarsetandende hoorbaar. Wie weet, wat er gebeurd ware, indien de beide jonge lieden wapens gehad hadden.
De Franschen doorzochten thans het vertrek, rukten de kasten open, staken met de bajonetten in de bedden, braken de bedsteden open en vernielden in een oogenblik alles, wat hun scheen voor eene schuilplaats te kunnen dienen. Toen zij hier en in het andere vertrek niets vonden, klommen zij naar den kleinsten zolder, doorzochten vervolgens den kelder, maar zagen zich in hunne verwachting bedrogen. Hierop kwamen zij in de kamer terug, om hun verhoor voort te zetten, en nadat zij nogmaals niets vernomen hadden, hetgeen hun van dienst kon

{==126==} {>>pagina-aanduiding<<}
zijn, en ditmaal niet de oude lieden, maar alois en wanka met de kolven der geweren mishandeld hadden, verlieten zij vloekende en scheldende het huis van den muzijkant, om hunne navorschingen en gewelddadigheden even zoo overmoedig en vergeefs in de aangrenzende huizen voort te zetten.
Naauwelijks hadden de mishandelden zich van hunnen schrik hersteld, toen op de straat de generale marsch geslagen werd - het teeken, hetwelk de in de stad ingekwartierde Franschen op hunne verzamelplaatsen riep. Wanka en alois verbleekten, maar werden door den ouden heurman gerust gesteld, welke hun zeide, dat zij thans niets meer te vreezen hadden, maar te veiliger waren hoe minder Fransche soldaten zich in hunne nabijheid bevonden. Tegelijk raadde hij aan, van de gelegenheid gebruik te maken, om nog heden de stad te verlaten, daar later het uitzigt, om weder bij de hunnen te komen, hun ligtelijk benomen kon zijn. De welwillende oude man grondde dezen raad op de bekende daadzaak, dat de Fransche keizer Dresden tot zijne hoofdwapenplaats gekozen had en deze stad tot geenen prijs dacht te verlaten. ‘Sterke afdeelingen krijgsvolk,’ voegde hij er bij, ‘trekken van alle kanten hier heen, en wie weet, wat voor verschrikkelijke gevolgen deze krijgstoerustingen naar zich slepen? De burgerij staat onder het scherpste toezigt. Fransche spionnen bespieden met argwaan ieder woord, en niets wordt strenger gestraft, dan eene opregte Duit-
{==127==} {>>pagina-aanduiding<<}
sche gezindheid, welke de Fransche overmoed als hoogverraad brandmerkt en bestraft. Daarbij is er een zigtbaar gebrek aan levensmiddelen in de stad, men weet naauwelijks, hoe men aan het noodige voor de 80,000 Franschen zal komen, welke in en om de stad verzameld zijn. Smartelijk ontwaart men het ontbreken van eene ware broederlijke gezindheid bij de enkele inwoners en een langer oponthoud zou zoowel voor u als voor mij en mijnen oude vrouw de gevaarlijkste gevolgen hebben.’
Heurman zweeg naauwelijks en nog stonden de beide vlugtelingen zwijgend en verlegen, toen het gedonder van het geschut zich liet hooren en van de vestingwerken der stad beantwoord werd. Dit dreunen der kanonnen was eene ernstige aanmaning voor alois en zijnen geleider, om den raad van den wakkeren heurman te volgen en naar de hunnen terug te keeren, welke in dit oogenblik dapperlijk voor de vrijheid huns vaderlands streden. Zij raadpleegden over den weg, dien zij zouden inslaan en besloten, volgens het gevoelen van den ouden man, de stad juist over die streek te verlaten, waar het groote leger der verbondenen deszelfs stelling genomen had. Zij begaven zich nu zonder verwijl, onder geleide van heurman, op weg, nadat wanka nog met zijne nicht zijnen kleinen voorraad geld eerlijk gedeeld had. Onze drie vrienden wandelden nu door de eenzame straten - de inwoners hielden zich uit vrees voor de Franschen binnen hunne

{==128==} {>>pagina-aanduiding<<}
huizen verborgen - naar de bepaalde poort. Hier stonden sterke posten en zij werden gestreng onderzocht. Heurman bezat echter een verlofpas van den Franschen kommandant, waarbij hem het uit- en ingaan der stad werd veroorloofd, en daar hij bij de stedelijke geregtsdienaars goed bekend was, werd ook aan zijne beide medgezellen, die hij voor zijne helpers uitgaf, de doorgang toegestaan. Grootere moeijelijkheid vonden de wandelaars in de voorstad en in het open veld, waar zich aanzienlijke afdeelingen Fransch krijgsvolk bevonden. Het gelukte echter ook hier door te komen, en na verloop van eenige uren bevonden zich de vlugtelingen op twee mijlen afstands van Dresden in veiligheid. Heurman ontving bij het afscheid de verzekering hunner hartelijkste dankbaarheid en duizend zegenwenschen voor hetgeen hij aan hen gedaan had. Binnen weinige minuten hadden de drie vrienden elkander uit het oog verloren.




Negende hoofdstuk.



Onze beide vlugtelingen zetteden in de hun naauwkeurig aangewezene rigting hunnen weg

{==129==} {>>pagina-aanduiding<<}
voort. Zij zochten nog voor het vallen van den avond de rivier de Mulde te bereiken; aan den overkant derzelve stonden, zoo als men zeide, geene Fransche troepen meer, en hadden zij daar alzoo geene gevaren meer te vreezen. Er lag echter nog een afstand van acht uren tusschen de rivier en de plek, waar zij zich bevonden, en deze omtrek was vol posten der Fransche ruiterij en van gendarmen, welke alle wandelaars ten strengste onderzochten of liever den doortogt geheel en al stremden. De beide vlugtelingen bezaten geenen pas en liepen dus het grootste gevaar gevangen genomen en vastgezet te worden. Zoo de dood hen al niet dreigde, stond hun toch het onaangename lot te wachten, van als jonge krachtvolle knapen bij een Fransch regiment ingelijfd te worden; een lot; hetwelk zij voor bijna even erg als den dood hielden. Dat de Franschen hen als spionnen behandelen zouden, zoodra het bewezen was, dat zij tot de Oostenrijksche natie behooren, hieraan dachten zij in het geheel niet.
Onbekend in dat gedeelte van Duitschland, waar zij zich nu bevonden, waren zij aan hun eigen doorzigt, moed en vernuft overgelaten. Maar dit alles bleek reeds na korten tijd, hun volkomen nutteloos te zijn. Eene hoogere hand scheen echter van den beginne af aan, over deze geirouwe jongelingen, beschermend te waken en zij bereikten, schoon eerst na de dreigendste gevaren, hun doel, onder gods almagtigen zegen.

{==130==} {>>pagina-aanduiding<<}

Wanka ging vrolijk, maar voorzigtig, vooraan; alois volgde hem gerust en zoo legden beiden over velden en weiden, over heuvels en door dalen en bosschen, tot de duisternis viel, een groot gedeelte van hunnen weg af. Hongerig en vermoeid geworden, besloten zij aan den uitgang van een dal halt te houden en van den medegenomen voorraad een karig maal te houden. Wanka wist, dat de omtrek hier bijzonder streng bewaakt werd, daar aan de overzijde het land door de vijanden der Franschen bezet was. Hij had besloten, door de laatsten heen te sluipen en daartoe het uur van middernacht af te wachten. Toen de twee vlugtelingen hunnen honger gestild hadden, legerden zij zich in de digte elzenstruiken en rustten uit van de doorgestane vermoeijenissen. Een landman, welke hen ontmoet en vreesachtig beschouwd had, zeide, dat zij nog twee uren van den oever der rivier verwijderd waren, een korten afstand, maar een gevaarlijken, door de Fransche posten bewaakten weg.
Tot dusverre had alois zich welgemoed aan het doorzigt van zijnen geleider overgelaten en had gelukkiglijk den goeden weg ingeslagen. Het kwam er nu op aan, of het hun gelukken zoude, dezen afstand zonder aangehouden te worden, af te leggen, en over de rivier te komen? Alois begon eenigen angst te bespeuren en verborg zijne vrees aan zijnen geleider niet. Wanka werd stil en antwoordde kortaf.

{==131==} {>>pagina-aanduiding<<}
Beiden begaven zich voorzigtig op weg, om hunnen togt voort te zetten.
De nacht was koud en duister. Treurig scheen de maan door de over hen heenjagende wolken. Wanka en zijn medgezel verlieten den gebaanden weg en gingen meer zijwaarts over het vrije veld voort. Zij hadden omstreeks een uur afstands afgelegd, toen wanka plotseling bleef staan en naar de verte uitzag.
‘Zie ginds heen, alois, bemerkt gij niets? Het was, als of ik daar iets zag blinken,’ fluisterde hij met eene gedempte stem.
De jongeling vestigde zijne oogen in de aangeduide rigting. Op dit oogenblik was niets te zien; eene diepe duisternis bedekte den bergachtigen omtrek.
Eensklaps zagen beiden weder eene heldere flikkering, als of de maan zich in de blanke loopen of bajonetten van verscheidene geweren spiegelde. Thans zagen beiden het blinken der wapenen, het was eene afdeeling Fransche soldaten, welke hun te gemoet kwam.
‘Wat zullen wij doen, kameraad,’ vroeg alois angstig.
‘Stil,’ fluisterde de tamboer, ‘laat ons zien, welke rigting zij nemen!’
Beiden hielden hunnen adem in, om te luisteren. Het voetvolk trok nu het dal langs, op de hoogte aan, waar de beide vlugtelingen zich bevonden.
‘Zij komen hier heen, wanka, laat ons vlugten!’ zeide alois zacht.

{==132==} {>>pagina-aanduiding<<}

‘Laat ze,’ hernam deze! ‘Zij volgen waarschijnlijk eenen weg, welke hier kort langs loopt. Vlugten kunnen wij niet, want de maan, of het gedruisch, dat wij maken, zoude ons verraden. Doch wat moeten wij doen?’ vervolgde hij angstig, ‘niets, geen struik, volstrekt niets, waar wij ons verbergen kunnen, is in de nabijheid.’
Beiden zwegen vol doodsangst. De Franschen waren reeds aan den voet des heuvels. Duidelijk hoorden zij het kletteren hunner wapenen.
‘Neder, alois, thans is het tijd,’ riep de tamboer, terwijl hij zich zonder gedruisch op den grond wierp, en naar een nabijzijnd veld toekroop.
Alois volgde hem na, spoedig was de akker bereikt.
‘In de voor, alois, in de voor!’ fluisterde wanka.
Alois legde zich in de voor, zoo goed hij kon. De Franschen kwamen hoe langer hoe nader bij. Zij gingen niet in geslotene gelederen, maar liepen twee aan twee. Zij fluisterden met elkander als of zij de nabijheid onzer vlugtelingen gisten. Twee hunner gingen naauwelijks op tien schreden afstands den akker voorbij, waar alois en wanka slecht verborgen lagen. De angst joeg dezen eene koortsachtige hitte op het lijf, alois haalde nog slechts moeijelijk adem.
Zij werden niet ontdekt. De Franschen stegen den heuvel op en verdwenen weldra in de verte.
Met de meeste snelheid zetteden beiden thans

{==133==} {>>pagina-aanduiding<<}
hunnen weg voort, zich gelukkig prijzende, aan dit gevaar ontkomen te zijn. Zij konden ongeveer vijf honderd schreden afgelegd hebben en bevonden zich in de nabijheid van een bosch, toen zij eensklaps paardengetrappel hoorden. Wanka zag met scherpe oogen naar alle zijden, doch voelde zich door alois aangegrepen en naar het bosch getrokken. De tamboer volgde zoo snel mogelijk.
‘Halte-là, qui vive?’ klonk het uit de verte. Men hoorde duidelijk, dat een aantal ruiters hunne paarden in galop zetteden.
Alois liep uit al zijne magt, wanka volgde hem buiten adem.
‘Halte-là, espion, brigand!’ donderde het. De hoefslagen klonken thans in eene verschrikkelijke nabijheid. De vlugtelingen waren echter reeds digt aan den zoom van het woud.
Daar vlamde het en een pistoolkogel vloog fluitend over hen heen, een tweede, derde, en vierde schot volgde, maar het bosch was thans bereikt, en de kogels, hoewel vreesselijk digt langs hen heen vliegende, troffen niet. Eene minuut daarna snelden de vlugtelingen het bosch binnen, waarin de ruiters hen niet konden volgen. Echter hielden zij niet op met loopen, voor dat zij de stemmen der Franschen niet meer hoorden, welke zich verdeeld hadden en langs den zoom van het woud heen en weer jaagden. Wanka viel over den wortel van eenen boom en zoo eindigde voor dit oogenblik hun loop, want ook alois zonk buiten adem op den grond.

{==134==} {>>pagina-aanduiding<<}

Nadat beiden wat uitgerust hadden, den Hemel in een kort gebed gedankt en om verdere bescherming gesmeekt hadden, vervolgden zij hunnen weg in het bosch. Na een kwartier uurs kwamen zij weder aan eenen rijweg, welke zoo tamelijk in gelijke rigting met den hunnen voortliep. Alois wilde dien terstond weder verlaten, wanka daarentegen was van oordeel, dat zij dien weg moesten volgen, omdat dezelve misschien door het bosch naar den oever der rivier zoude loopen. Hij hoopte nog altijd in dezen nacht aan de Mulde te komen en misschien zoo gelukkig te zijn, eene schuit te vinden, waarmede zij den overkant konden bereiken. Beiden liepen nu voorzigtig door de struiken langs den weg voort. Deze strekte zich echter in de lengte uit; het bosch werd hoe langer hoe digter en de twee wandelaars zagen zich eindelijk genoodzaakt, zoo zij hunne gescheurde kleederen niet geheel vernield wilden hebben, op den weg zelven voorwaarts te stappen. Het werd nu geheel duister, de wind verhief zich en spoedig begon het bij stroomen te regenen. Met het naderen van den morgen werd het hoe langer hoe kouder. Rillende van koude, slopen de vlugtelingen op den hobbeligen weg voort, toen zich eensklaps digt nabij hen, het geblaf van honden liet hooren.
Wanka en alois bleven verschrikt staan; en het volgend oogenblik kropen zij in de digte struiken.
Het geblaf klonk hun, zoo het scheen, van

{==135==} {>>pagina-aanduiding<<}
eenen afstand van eenige honderd schreden te gernoet. Daar de sterkte van hetzelve zich volkomen gelijk bleef, veronderstelden zij, dat zich in hunne nabijheid woningen bevonden, welke door kettinghonden bewaakt werden, een vermoedon, hetwelk bij hen geene hoop, maar angst en vrees opwekte. Was het een dorp? of was het eene pachthoeve? Lagen daar Franschen in kwartier? Zouden zij het wagen, om een onderkomen daar te zoeken? Ach, de nacht was zoo bitter koud, zij waren beiden doornat, zonder voedsel en doodelijk vermoeid.
Raad- en moedeloos stonden zij nog aan den zoom van het bosch, terwijl de stormwind in de toppen der dennen bruiste en bij iedere windvlaag een bui van groote droppen op hen nederstortte.
Daar flikkerde plotseling de heldere glans eener vlam door den duisteren nacht; gedurende een oogenblik was de omtrek geheel verlicht en zij konden de plaats, waar zij zich bevonden, meer duidelijk overzien.
Zij stonden op eenen hobbeligen rijweg, welke naar eene opene plek in het bosch voerde, waar eenige weinige armoedige hutten stonden, omringd door een paar akkervelden. Zijwaarts van dezelve zagen zij verscheidene heuvels, op ontzaggelijke bijenkorven gelijkende; uit een derzelver vloog in dit oogenblik weder eene heldere vlam, bij wier schaduw onze vlugtelingen de reusachtige gedaante van verscheidene mannen ontdekten, welke met lange stange arbeidden.

{==136==} {>>pagina-aanduiding<<}

Het waren kolenbranders, de heuvels houtstapels, de armoedige hutten, de woningen dezer menschen.
Deze aanblik verdreef oogenblikkelijk alle bedenkingen van onze arme vlugtelingen. ‘In gods naam! alois, laat ons bij deze menschen hulp zoeken. Zij zijn immers ook Duitschers en zij zullen ons voor eenige uren de gastvrijheid niet ontzeggen. Zullen wij het wagen?’
‘Voorwaarts!’ riep de jongeling vol hoop. ‘God zal ons in den nood niet verlaten.’
‘Voorwaarts!’ Met dit bemoedigend woord gingen beiden vol vertrouwen op den kolenbrander los.
De honden begonnen thans te blaffen, als of zij razend waren, zoo dat de aan de houtmijten arbeidende lieden opmerkzaam werden. Een hunner rukte een brandend hout uit de vlam, en hield het in de hoogte. De beide anderen deden een paar stappen terug. Alois zag, dat zij zich met de pookijzers wapenden.
De beide tamboers liepen nu sneller voorwaarts, tot zij eindelijk nog slechts weinige schreden van de arbeiders verwijderd waren. De vlam van het hout verspreidde op hen een hel licht en wierp eene duistere schaduw op de zijwaarts liggende hutten.
‘Halt!’ riep degeen, welke het brandend hout nog altijd in de hoogte hield. ‘Wie zijt gij en wat doel gij hier?’ voegde hij er met eene ruwe stem bij.
‘Oostenrijkers!’ riep wanka.

{==137==} {>>pagina-aanduiding<<}

‘Wat zoekt gij?’ vroeg de man ruw; hier in de nabijheid staan geene Oostenrijkers.’
‘Hier niet, man,’ riep de tamboer, door dien dreigenden toon verschrikt, maar in Dresden liggen tien duizend gevangen en wij zijn van daar ontvlugt.’
‘Zijt gij ontvlugt? Waar is uwe uniform? waar zijn uwe krijgsteekenen? Zoekt gij ons te bedriegen?’
Wanka verhaalde kortelijk de nadere omstandigheden. De mannen luisterden opmerkzaam naar het verhaal der ontvlugting.
‘Nadert en vreest niets;’ riep de eerste, terwijl hij het brandende hout op den grond slingerde.
Zijne medgezellen legden nu ook de pookijzers op hunne vroegere plaats en traden digter bij de houtmijt, welke eene verkwikkende warmte om zich heen verspreidde.
Een hunner kreeg alois in het oog. ‘Goede Hemel,’ riep hij verwonderd - ‘knaap, gij zijt nog zoo jong. Heeft men u reeds in zulk een jeugdigen leeftijd onder de wapens gestoken?’
‘Ja, hij is tamboer, even als ik,’ antwoordde wanka.
De kolenbranders zagen met medelijden beiden aan, vooral alois.
‘Hebt gij honger, jongens?’
Beiden zwegen weemoedig. ‘Ha, ik denk het wel,’ riep de spreker lagchende. ‘Zet u bij mij op den grond. Drink, kameraad,’ riep hij wanka toe. ‘Ik ben ook soldaat geweest, leve onze koning.’

{==138==} {>>pagina-aanduiding<<}

‘Welke koning?’ vroeg wanka, terwijl hij twijfelend de flesch in de hand hield.
‘Wel, de koning van Saksen. God zegene hem!’ antwoordde de man, terwijl hij even zijn ronden, breedgeranden hoed van het hoofd nam.
‘Leve de koning van Saksen!’ riep wanka. ‘God schenke hem een lang leven en eene gelukkige regering!’
‘Ja, dit laatste moogt gij er wel bijvoegen!’ riep de eene kolenbrander wild. ‘Als maar eerst napoleon met zijne Franschen het land uitgejaagd was!’
Wanka zweeg; de kolenbranders zagen somber voor zich.
‘Maar thans moet gij ook op het welzijn van onzen keizer drinken,’ riep wanka; ‘anders blijven wij niet en nemen geen stuk brood van u aan.’
‘Het welzijn van den keizer van Oostenrijk?’ vroeg de kolenbrander.
‘Ja, man!’ zeide de tamboer op een vasten toon.
‘Lang moge bij leven!’ riep de kolenbrander en drukte wanka hartelijk de hand.
De kolenbranders werden nu vriendelijker en alois vatte vertrouwen jegens hen op. Het waren forsche, gespierde, breedgeschouderde mannen met breede eerlijke gezigten, zwart en morsig van uitzigt, minder geschikt om vertrouwen, dan om vrees in te boezemen. Het is een ruw, krachtvol geslacht, deze half wild in hunne digte bosschen levende menschen, zij zijn arm, maar eerlijk; komen zelden in de steden en

{==139==} {>>pagina-aanduiding<<}
bewaren in hunne afzondering de eenvoudige regtschapene en redelijke inborst, welke zij van hunne voorvaderen geërfd hebben.
Wanka scheen nog niet volkomen gerust gesteld; hij wierp onder het gesprek nu en dan een duisteren, bespiedenden blik naar de hutten, waar de honden nog steeds voortblaften.
‘Broeder Oostenrijker,’ riep de oudste der kolenbranders, wien de ongerustheid van den tamboer niet ontging; ‘waarom ziet gij zoo angstig naar onze hutten?’
‘Hebt gij hier inkwartiering,’ vroeg wanka, het antwoord ontwijkende.
‘Wat zouden de vreemdelingen bij ons doen? wij zijn arm, en kunnen en willen geene soldaten hebben.’
‘Komen de Franschen dan nooit hier?’
De kolenbranders zwegen somber. ‘Het is hier ver naar de naastbijgelegene plaats en het bosch is groot en digt. Niemand komt bij ons;’ antwoordde de oudste op een duisteren toon.
‘Gekheid!’ riep een der jongere mannen wild. ‘Laat hen maar komen, wij zullen wel zorgen, dal zij niet meer terugkeeren!’
Wanka en alois verbleekten.
‘Hoe ziet gij mij zoo aan? Ja zeg ik u, niemand keert terug, wanneer wij het niet willen.’
‘Bedaard, hans. Gij maakt de knapen angstig,’ riep de oude berispend en den jongsten met zijne oogen eenen wenk gevende.
‘Zij mogen! Als zij Franschen waren, zaten zij hier niet bij de houtmijt.’

{==140==} {>>pagina-aanduiding<<}

‘En wat zoudt gij dan met ons gedaan hebben, zoo wij Franschen geweest waren;’ vroeg wanka half nieuwsgierig, half angstig.
‘Wat ik met u gedaan zoude hebben?’ riep de kolenbrander, zich fier oprigtende. ‘Ik had u zonder genade doodgeslagen en in het bosch in den grond verstopt; daar gij het toch volstrekt weten wilt,’ vervolgde hij op een zachteren toon.
Wanka zag duister in de vlam, eene rilling overliep alois. Het geheele voorkomen, de wijze van zich uit te drukken en de woeste haat van dien man jegens de onderdrukkers van zijn vaderland lieten niet toe een oogenblik aan de waarheid zijner verzekering te twijfelen. Alois overdacht, dat misschien reeds zulke daden door dien man, mogelijk op deze zelfde plaats volvoerd waren. Hij zag angstig rond... ginds, waar versch zand eenen kleinen heuvel vormde, lag misschien het gebeente der verslagenen begraven! Hij sidderde.
‘Kom, kom,’ zeide de oude man misnoegd, ‘dat komt hier niet te pas. Vreest niets, jongens, hij is een zwetser en niet half zoo kwaad, als hij uitziet. Toegetast!’ vervolgde hij trouwhartig, ‘hier is worst en brood, en daar snaps. Het is alles wat wij hebben en u van harte gegund. God zegene het voor u!’
‘Neen, ik wil hem niet angstig maken, vader grim, zij zijn immers onze landslieden. Ik meen het goed met u,’ riep hans, wanka en alois zijne breede zwarte handen toestekende.

{==141==} {>>pagina-aanduiding<<}

‘Men gaf den tamboers nu tijd, hunnen honger te stillen en de kolenbranders begaven zich aan hunnen arbeid. Inmiddels brak de dag aan en de omtrek werd duidelijker zigtbaar. De regen nam echter zoo zeer de overhand, dat de kolenbranders hunnen arbeid staakten. Zij noodigden dus hunne gasten, hen in de hut te volgen.
De honden werden korter aan de kettingen gebonden en wanka en alois traden de armoedige woning binnen. Met roet overdekt huisraad, zware houten stoelen en tafels, een paar roesstige geweren, een kookkagehel, rondom banken en de gewone toestel; aan den muur een paar slechte prenten, op den schoorsteenrand eenig aardewerk en een paar kruiken. - Zie daar wat men in het kleine, vertrek aantrof.
‘Maakt het u gemakkelijk, jongens en rust uit; gij kunt zoo gerust slapen, als in de slaapkamer van uwe ouders, als gij namelijk nog ouders hebt;’ voegde hij er gemoedelijk bij.
‘Ouders?’ zeide wanka zacht. ‘De mijne zijn reeds lang dood.’
‘Wat zijt gij voor een landsman?’
‘Ik ben uit Praag.’
‘Dus een Bohemer? en gij knaap?’
‘Ik ben een Oostenrijker en hoor in de nabijheid van Linz te huis.’
‘Knaap, gij zet zulk een treurig gezigt! Naar het mij voorkomt, wacht ginds op u ook niemand meer.’
‘Sedert een half jaar, landsman, want zoo

{==142==} {>>pagina-aanduiding<<}
kort is het nog geleden, dat mijne moeder stierf,’ zeide alois met eene bevende stem.
‘Dat is nog niet lang, kind,’ riep de man medelijdend, ‘doch gij zult haar niet vergeten, al wordt gij honderd jaar.’
Alois zweeg; een traan van weemoed welde in zijn oog op.
De man stond op en kreeg eenen groven deken, breidde dien over de bank bij den kagchel uit en voerde alois daarheen. ‘Slaapt in gods naam, jongens; wanneer gij uitgerust zijt, dan zullen wij te zamen raadplegen, hoe wij u zonder gevaar verder krijgen.’
De beide tamboers gevoelden volstrekt geene vrees meer; de vermoeidheid overweldigde hen weldra en een verkwikkende slaap daalde op hen neder.
De kolenbranders waren reeds lang bij hunne mijten of bij het hout, hetwelk gekloofd moest worden, aan het werk. Zoo naderde het middaguur. Alois ontwaakte het eerst en bemerkte verscheidene kinderen, welke, stil in eenen hoek zittende, de vreemdelingen nieuwsgierig beschouwden. Gaarne zoude hij den kleinen iets geschonken hebben, om voor het minst eenigermate de gastvrijheid hunner ouders daardoor te vergelden. Maar hij bezat niets, want de Franschen hadden hem volkomen uitgeplunderd. De kinderen bemerkten echter naauwelijks, dat hij ontwaakt was, of zij liepen snel de openstaande deur uit.
Het gedruisch, hetwelk zij daarbij maakten,

{==143==} {>>pagina-aanduiding<<}
deed ook den nog slapenden wanka ontwaken. ‘Goeden morgen, alois,’ riep hij schertsend.
‘Goeden morgen,’ antwoordde de jongeling vergenoegd.
‘Ik heb een regt verkwikkenden slaap gehad,’ riep wanka zich op zijn gemak uitrekkende.
‘Laat ons thans naar buiten gaan en de wakkere lieden bedanken,’ zeide alois. ‘Dan zullen wij zien, hoe wij verder komen.’
Beiden traden buiten de hut; zij vonden de kolenbranders aan hunnen arbeid, maar er waren thans meer menschen op de plek aanwezig, dan des morgens.
De oude man, die hun reeds bekend was, begroette hen vriendelijk en bragt hen bij de anderen.
‘Daar is een man, die digt bij de Mulde woont. Ik heb een goed woord bij hem gedaan en hij wil u mede nemen. Maar gij moet dadelijk met hem gaan, want van hier tot aan de rivier is een groot eind.’
‘Hoe? Wij dachten, dat wij er digt bij waren!’ riep wanka verbaasd.
De kolenbranders lachten. ‘Dan denkt gij heel verkeerd. Gij hebt zes stevige uren te gaan.’ riep de oudste.
‘Dan zijn wij zeker den verkeerden weg ingeslagen.’
‘Dat geloof ik ook!’ riep de vreemdeling, terwijl hij naderbij trad. ‘Nu wilt gij, zoo haast u, want ik moet vóór den avond t'huis zijn.’
Wanka zag vragend alois en de kolenbranders aan.

{==144==} {>>pagina-aanduiding<<}

‘Vreest niets, het is een bekend man, een goed, getrouw vriend van mij en hij weet in deze streek goed den wes,’ zeide de kolenbrander, hen geruststellende.
‘Ontvangt dan onzen dank, gij wakkere, eerlijke lieden, zeide wanka. ‘God vergelde u deze weldaad, want wij hebben niets, wat wij u daarvoor kunnen geven.’
‘Ja toch,’ riep alois, den mantel afnemende, dien hij nog altijd droeg. ‘Dit is voor de kinderen, vader,’ voegde hij er bij, terwijl hij grim het vreemde kleedingstuk in de hand drukte.
‘Behoud uw eigendom;’ zeide deze weigerende.
‘Ons eigendom, alois?’ riep wanka lagchende.
‘De koorzanger, wien de mijne toebehoort, zal aanstaanden zondag groote oogen opzetten, als hij zijne ambtskleeding wil aantrekken.
Alois lachte hartelijk.
De kolenbranders zagen hen nieuwsgierig aan, wanka verhaalde hun thans openhartig den diefstal, welken zij om zich onkenbaar te maken, bij hunne vlugt bedreven hadden. De landlieden lachten.
‘Gij ziet, dat wij de mantels verder niet noodig hebben,’ zeide alios, ‘neemt ze dus in gods naam en zoo ze al niet ons eigendom zijn, ze zullen u daarom toch niet tot nadeel zijn.’
‘Goed dan, ik neem ze. Doch hier is nog iets op reis,’ voegde grim er bij, terwijl hij wanka eene rijkelijke hoeveelheid vleesch en brood in de hand drukte; ‘en gaat thans in gods naam. Ik wensch u van harten geluk op

{==145==} {>>pagina-aanduiding<<}
reis en een vrolijk wederzien bij uwe kameraden.’
De tamboers drukten den eerlijken lieden langs de rij af de hand, toen volgden zij hunnen leidsman en binnen weinige minuten hadden zij de hutten en de rookende houdmijten, benevens de zwarte kolenbranders uit het gezigt verloren.




Tiende hoofdstuk.



Onder stroomen regen gingen de drie wandelaars door het donkere woud verscheidene uren lang voort. Eindelijk werd het bosch meer open en nu bleef de man staan.
‘Jongens,’ dus sprak hij de tamboers aan, ‘hier loopen onzen wegen uiteen. Wanneer gij mijnen raad volgen wilt, blijf dan hier tot de avond valt, want het zoude voor u verkeerd zijn, bij dag over de vlakte te gaan. Vermijdt alle pachthoeven of dorpen, want overal liggen Franschen in kwartier. Gaat niet langs de wegen, maar sluipt door de velden. Houdt u altoos regts, en gij zult aan de Mulde komen. Daar liggen molens en visschershutten genoeg, en vindt gij ligt iemand, die u overzet. De bruggen moet gij echter vermijden, want deze

{==146==} {>>pagina-aanduiding<<}
worden allen naauwkeurig bewaakt en geene muis kan daar onbemerkt langs komen. Geluk op reis.’
Dit gezegd hebbende, groette hij hen en vervolgde zijnen weg.
Wanka en alois bleven verlegen over dit korte afscheid in het bosch staan.
Spoedig daarop zochten zij zich een droog, verborgen plaatsje op en nuttigden zwijgend het geschenk van de eerlijke kolenbranders. Onder velerlei gesprekken, onder vrees en hoop vervlogen de weinige uren van den dag, en de nacht, de tweede dien zij op hunne vlugt doorbragten, brak aan.
Zoodra het volkomen duister was, begaven onze beide vlugtelingen zich moedig op weg, om het laatste waagstuk te beproeven, namelijk door de keten der Fransche voorposten heen te sluipen en den overkant der rivier te bereiken. Dit was geene gemakkelijke taak, dezelve vorderde moed, tegenwoordigheid van geest en eene onverzwakte ligchaamskracht. Bezaten al wanka en alois de beide eerste eigenschappen in geenen geringen graad, de laatste begon hen te begeven. Tot dusverre was het geluk hun getrouw gebleven. Zal het hen in dezen nacht niet verlaten?
Wij nemen den draad van ons verhaal weder op, en zien alois en den steeds rustig vooraangaanden wanka, in eene zuid-westelijke rigting over de met de schaduwen van een donkeren September-nacht, bedekte velden, voorzigtig

{==147==} {>>pagina-aanduiding<<}
voortsluipen. Wanka scheen dubbele zintuigen te hebben; het minste gedruisch, het verre geluid van een zwak hondengeblaf, het suizen van den nachtwind door de toppen der boomen, op alles lette hij. Ieder schijnsel van een licht werd naauwkeurig waargenomen en bij het geringste verdachte teeken dook de voorzigtige knaap neder, om niet ontdekt te worden. Somtijds verschrikten beiden hevig, wanneer hun Fransche patrouilles ontmoeteden. Zij bleven echter onbemerkt en konden telkens hunnen weg reeds spoedig ongehinderd voortzetten. Zoo kwamen zij eindelijk aan eene helling, welke zich in gelijke hoogte links en regts uitstrekte. In het dal stroomde tusschen elzenen wilgenstruiken de Mulde, het vurig begeerde eindpunt hunner vlugt en van alle gevaren. Wanneer het hun gelukte, op de eene of andere wijze nog dezen nacht den overkant te bereiken, dan waren zij buiten gevaar en in staat hunne Oostenrijksche kameraden te bereiken, want volgens alle berigten bevonden zich op den linker oever der Mulde geene Fransche troepen meer.
Eer zij in het dal afstegen, waar de Mulde, hier nog de Treiberger genoemd, vloeide, rigteden zij een aandachtig gebed tot Hem, in Wiens hand het gelukken van hun waagstuk lag. Vurig baden zij om Zijne bescherming, want zij gevoelden dat zij zonder Hem niets vermogten; dat zonder Zijnen bijstand alles, zelfs hun leven, verloren was. Toen zij nu door den troost, dien

{==148==} {>>pagina-aanduiding<<}
te allen tijde een opregt gebed aan vrome menschen schenkt, nieuwe kracht verkregen hadden, stegen zij de helling af en beproefden, onopgemerkt de rivier te bereiken. Weldra stonden zij op weiland, waar langs het riviertje vloeide en slopen langzaam en voorzigtig naar den oever. Wel klopte hun hart, doch zij schenen onopgemerkt te blijven en na weinige minuten stonden zij onder het duistere bladerdak der elzen, welke den hoogen oever van de, zich als eene slang kronkelende rivier, omzoomden. Het water murmelde somber in de diepe rivierbedding en deszelfs donkere spiegel weerkaatste den glans niet van eene enkele ster.
Thans was het doel bereikt en deze kleine rivier alleen scheidde hen nog van den overkant, van het land, waar zij geene gevaren meer te duchten hadden. Wanka zag met scherpe oogen in de duisternis rond. Hij zag niets, geen huis, geene hut. Ook geen molen scheen in de nabijheid te zijn. Wat stond hun te doen?
Onze vlugtelingen raadpleegden fluisterend. Alois wilde den dag afwachten en dan de rivier, welke op dit punt niet breed was, doorzwemmen. Zijn medgezel wilde echter verder op, om eene schuit te zoeken, want hij kon niet zwemmen. Na lang over en weder spreken besloten zij, nog een eind wegs de rivier langs te gaan.
Na verloop van een half uur ontdekten zij een licht, hetwelk door de vensters van een huis scheen. Wanka raadde alois om zich in de

{==149==} {>>pagina-aanduiding<<}
struiken te verbergen en zijne terugkomst af te wachten, toen sloop hij nader bij.
Alois wachtte lang - de tijd, welke zoo traag voortkroop, scheen hem eene eeuwigheid toe; maar luister, daar hoort hij een gedruisch op de rivier. Het plast, als of iemand eene schuit door middel van een boom tegen den stroom op voortduwt. Het komt nader en nader bij - ja, het is eene schuit en daarin zit een man, welke stil maar rustig voortroeit. Alois siddert tusschen hoop en vrees. Daar hoort hij zacht in de schuit roepen: ‘Alois, Alois.’
De jongeling antwoordt met blijdschap, daar hij zijnen medgezel ontdekt. In het volgend oogenblik ligt de schuit aan den oever, alois bestijgt dezelve, sidderende van vreugde. Nog slechts weinige minuten... en het voorwerp van hun vurig verlangen, de overkant is bereikt.
Wanka maakte zorgvuldig de schuit aan den kant vast, vervolgens bestegen beiden den oever; zij stonden een oogenblik stil, en zonden hunnen vurigen dank tot den Helper boven de wolken opwaarts.
Thans snelden zij met frisschen moed dwars het veld door, om spoedig een dorp of een huis te bereiken, waar zij konden uitrusten en zich verkwikken.
Juist wilden heiden langs eenen kleinen vijver gaan, toen zij plotseling het aanslaan van een geweer hoorden.
‘Halte-là, qui vive?’ riep men hun te gemoet.
Verschrikt stonden beiden stil en bemerkten

{==150==} {>>pagina-aanduiding<<}
thans eerst verscheidene mannen, welke uit de schaduw van eenige boomen te voorschijn traden. De verrassing beroofde hen van het gebruik hunner zinnen. De Franschen snelden toe, en in een oogenblik waren beiden omsingeld.
‘Qui vive?’ herhaalde men.
Geen antwoord.
‘Voulez-vous parler? Filous! Qui vive?’ riepen de Franschen wild, terwijl zij hunne bajonetten den vlugtelingen op de borst zetteden.
‘Bon ami!’ stamelde eindelijk wanka, zijnde dit het eenige Fransch, dat hij kende.
‘Ami?’ lachte de Franschman ‘il fait nuit, vous êtes des brigands, des espions. Marchez!’ kommandeerde hij barsch. Een stoot met den kolf van het geweer leerde alois en wanka het bevel des vreemdelings verstaan.
De Franschen volgden met overgehaalden haan. Weldra vertoonde zich een afzonderlijk gelegen huis, en daar naast eene groote schuur en stal. De gevangenen werden hier heen gevoerd en na dat de Franschen begeerd hadden binnen gelaten te worden, in eene kamer gebragt, waar nog eenige infanteristen en gendarmen op stroo slapende, op den grond lagen. Uit een zijvertrek trad thans een officier te voorschijn, aan wien de Franschen van de gevangenneming van onze vrienden berigt gaven.
De officier zag op zijn horologie, het was eerst middernacht. Hij beval dat de gevangenen in de schuur zouden gesloten en eene schildwacht voor dezelve geplaatst worden.

{==151==} {>>pagina-aanduiding<<}

Binnen weinige minuten was aan dit bevel voldaan. De deur, door welke alois en zijn medgezel in de schuur gebragt waren, werd door de Franschen onder eenige ‘bougres en foudres’ gesloten en zoo was het nu aan hen zelven overgelaten om te rusten, te praten of zich te onderhouden, zoo als zij wilden.
Buiten de deur klonk de afgemeten tred der schildwacht, die een Fransch liedje neuriede, waarmede hij zich den tijd en de grillen zocht te verdrijven.
Alois en wanka zonken vermoeid en ontroerd op den grond. Zij beklaagden hun lot, maar waren niet in staat het te veranderen. Afgemat vielen zij tegen den morgen in eene, door koortsachtige droomen afgebroken, sluimering.
Het gerammel van het slot deed hen ontwaken. Een Fransch soldaat trad binnen en beval hun, hem te volgen. Het was dag en toen beiden de schuur uittraden, bemerkten zij, dat het huis nabij een bosch lag, hetwelk vrij uitgestrekt scheen te zijn.
De officier wachtte hen. Het was een schoon jongman. Hij zat op zijn gemak aan het ontbijt, terwijl zijne manschappen het zich zoo gemakkelijk als mogelijk was, maakten. In de keuken stond de vrouw des huizes met eenige jonge meisjes bij den haard om het eten voor de soldaten gereed te maken. Een man, de eigenaar der pachthoeve, was bezig, de paarden der ruiters te poetsen. Zoo wisten de Fran-
{==152==} {>>pagina-aanduiding<<}
schen zich in de vreemde landen, waar zij zich bevonden, te doen bedienen.
De officier bezag onze vrienden van het hoofd tot de voelen. Eindelijk vond hij zich bewogen hun eenige vragen te doen. Hij sprak echter zulk slecht Duitsch, dat noch wanka noch alois hem begrepen. Het gelukte hun eindelijk, zich door hulp van een gemeen soldaat, door den luitenant te doen verstaan. Het was echter vergeefs hem van de dwaling te overtuigen, waarin hij zich ten hunnen opzigte bevond.
Do officier hield vol, dat zij bespieders waren en beval, dat zij zich in eenen hoek van de kamer zouden nederleggen. Later zouden beiden naar het hoofdkwartier overgebragt worden. Wanka wist thans, wat hun te wachten stond en doodsangst vervulde zijne ziel. Daarentegen was alois tamelijk welgemoed. Hij kende de wreedheid der Franschen nog niet; hij wist nog niet, dat zij zoo spoedig met het doodschieten bij de hand waren. Beiden konden geene verstandhouding hebben, want men verbood hun, met elkander te spreken.
Thans werd het eten op de tafel gezet en onze twee gevangenen hadden een schoone gelegenheid, zich van den overmoed dier vreemdelingen te overtuigen. De officier had zich weder in het zijvertrek begeven en de gemeene soldaten lieten thans den vrijen teugel aan hunne ruwe spotternijen, zoo wel jegens de gevangenen, als jegens den armen boer en de zijnen. Uit medelijden wilde de boerin alois en wanka

{==153==} {>>pagina-aanduiding<<}
een stuk brood geven, toen een der Franschen het haar ontrukte en door het venster aan een der zich daar bevindende gendarmen toereikte, welke het aan zijn paard te eten gaf.
In dit oogenblik knal de een geweerschot, de gendarme rigtte zich in de hoogte en viel toen stervende op den grond....
De verbazing der Franschen ging alle beschrijving te boven. - Sprakeloos bleef ieder in de houding, waarin hij zich bevond. De schotel met gebraden hoenders, het brood - alles bleef onaangeroerd liggen.
Eene menigte gedaanten renden in dit oogenblik langs het huis; de deur werd open gestoten en meer dan twintig Oostenrijksche huzaren drongen de kamer binnen. De Franschen, welke vergeefs beproefden, zich te verweren, waren in een oogenblik ontwapend en met hunnen officier gevangen genomen. Na weinige minuten bragten eenige huzaren nog twee gendarmen terug, welke in de verwarring op de vlugt waren gegaan.
De Franschen werden nu naar buiten gedreven en in dezelfde schuur opgesloten, waarin men wanka en alois gedurende den nacht bewaard had.
‘En wie hebben wij daar?’ vroeg de officier, welke bij deze overrompeling het bevel gevoerd en dezelve zoo goed ten uitvoer gebragt had, terwijl hij de beide vlugtelingen wenkte, die nog steeds verbaasd in den hoek stonden.

{==154==} {>>pagina-aanduiding<<}

Wanka trad nader, en maakte de militaire honneurs, even alsof hij in uniform was.
‘Wat beteekent dat?’ vroeg de officier verwonderd. ‘Zijt gij militairen? Wie zijt gij?’
‘Wij zijn Oostenrijkers, voor weinige oogenblikken nog gevangen, maar thans, zoo als wij hopen, door uwe hulp in staat, naar ons regiment terug te keeren.’
De officier zweeg verbaasd. ‘Maar hoe komt gij hier? Gij zijt toch niet gedeserteerd?’
Wanka verhaalde nu uitvoerig de geschiedenis van hunne gevangenneming en van hunne vlugt tot op het tegenwoordig oogenblik.
De officier verwonderde zich niet weinig overde avonturen der vlugtelingen en beloofde niet alleen, hen te zullen terugzenden, maar ook aan een zijner vrienden, welke als officier bij hun regiment diende, aan te bevelen.
Nu vielen de Oostenrijkers zonder veel omhaal op de spijzen aan, welke voor de Franschen waren gereed gemaakt en lieten het zich goed smaken. De officier schreef passen voor alois en wanka en gaf hun een huzaar mede, welke hen naar de nakomende troepen moest geleiden. Langs groote omwegen en eerst na verloop van twee dagen kwamen beide weder bij het regiment, waartoe zij behoorden. Daar hun batailjon bij Dresden gevangen gemaakt was, meldden zich beiden tot de dienst onder het geweer aan, en werden terstond aangenomen. De overste, welke van hunne vlugt gehoord had, liet zich dezelve uitvoerig verhalen

{==155==} {>>pagina-aanduiding<<}
en prees hen wegens hunne getrouwheid. Naauwelijks hadden wanka en alois zich de noodige handgrepen eigen gemaakt, toen zij ook reeds tot onder-officieren bevorderd werden, eene eer, welke al hunne kameraden hun van harte gunden.
Dus was voor deze beide, door hunne lotgevallen naauw bevriende jonge lieden, het geluk uit het ongeluk voortgekomen.
De Fransche keizer had intusschen op alle punten groote verliezen geleden en was godwongen geworden Dresden te verlaten en naar Leipzig terug te trekken. Het groote leger der verbonden mogendheden volgde hem op den voet en de vlakten om Leipzig schenen de kampplaats te zullen zijn, waar het lot van Europa zoude beslist worden.




Elfde hoofdstuk.



Het oude wapengeluk, hetwelk den Franschen keizer vroeger zoo genegen geweest was, lachte hem slechts zelden aan, nadat hij als vlugteling Duitschlands gewesten doorgesneld was. Met verwonderlijke kracht en met de oude voort-
{==156==} {>>pagina-aanduiding<<}
varendheid had hij echter een nieuw leger van driemaal honderd duizend man geheven, gewapend, geoefend en naar Duitschland gevoerd. Dit ongelukkige land was zijne speelzaal - zoo beschouwde hij het. Hier speelde hij zijn lievelingspel, het krijgsspel, waarbij met kanonkogels geworpen wordt, waarbij de zwaarden levens afmaaijen en het strijdgedruisch ten hemel dringt. In die oogenblikken schoten zijne oogen vuur. Daar stond hij op eene hoogte of andere verhevene plaats, zag het krijgsgewoel, bestuurde de ontelbare scharen en dreef dezelve vol ongeduld op de gelederen zijner vijanden in. Maar het bloed, hetwelk vergoten werd, de duizenden, welke met verscheurde leden het slagveld bedekten, hierop lette hij niet!
Thans had hij tegenover zich een overwinnend leger, het Russische, en nog twee andere legers, met geestdrift bezield, het Pruissische en Oostenrijksche leger. Europa had gezworen, hem te bannen, maar hij wilde zich niet laten bannen en streed met de oude woede om de overweldigde bezittingen, maar niet meer met het oude geluk. Nog eenmaal greep hij snel als eene bliksemstraal, nu eens het hoofdleger aan, hetwelk hij bij Dresden eene zware wonde toebragt, en vervolgens den dapperen vorst blucher, welke van uit het noorden zijne troepen meer en meer naar het zuiden voortschoof. Maar de verbondene legers volgden hem digt op den voet. Toen vielen er vele veldslagen voor, waar in Duitschers en Russen grooten roem behaal-
{==157==} {>>pagina-aanduiding<<}
den. Aan de Katzbach bij Dennewitz, Nollendorf, Kulen en op andere plaatsen werd hardnekkig gestreden, en de Franschen leden bittere verliezen. Eindelijk bleef napoleon slechts de terugtogt naar Leipzig over. Hier, in de vlakte, waar sedert eeuwen reeds zoo vele veldslagen waren geleverd geworden, dacht hij zijne vijanden nog eens allen te verzamelen en als de verpletterende bliksem hen, den een na den ander, te treffen en, zoo mogelijk, te vernielen, en hier vielen van den 16 tot den 19 October 1813 die veldslagen voor, welke men gezamelijk met den enkelen naam van slag bij Leipzig aanduidt, en welke alle toekomende geslachten tot bewondering en dankbaarheid verpligten jegens die dappere mannen, welke op deze dagen gestreden, hun bloed gestort of hun leven opgeofferd hebben.
Wij zullen thans ons verhaal weder vervolgen. Alois en wanka waren in de eerste dagen van September weder bij de hunnen terug gekomen, en droegen thans het geweer. In het begin van October waren zij volkomen geoefend, en de belooning voor hunne getrouwheid, hunnen ijver en hunne vorderingen, bestond in hunne benoeming tot den rang van onder-officier. Door deze bevordering werden zij echter van elkander gescheiden. Alois kwam als onder-officier bij een batailjon jagers; wanka daarentegen bleef bij hetzelfde regiment, waarbij hij als tamboer gediend had. De beide, door geluk en ongeluk bevriende jongelingen, zagen elkander van nu

{==158==} {>>pagina-aanduiding<<}
af aan niet meer, daar hun pligt hen mijlen ver van elkander verwijderd hield, Eerst lang na den slag bij Leipzig hadden zij het genoegen, elkander weder te ontmoeten, maar onder zeer veranderde omstandigheden.
Eer het leger door het Ertsgebergte naar Leipzig voortdrong, had alois aan zijn getrouwen pleegvader bredow een paar brieven geschreven, welke een getrouw verhaal behelsden van hetgeen hem sedert zijn vertrek van Lintz overgekomen was.
Alois verwierf zich bij zijn batailjon door zijne voorkomendheid en vriendelijkheid, door zijnen dienstijver, in het kort door zijn geheel gedrag zoowel de genegenheid der officieren als de vriendschap zijner kameraden.
Zijn batailjon marscheerde aan de spits der overige troepen, welke zich naar de vlakten bij Leipzig begaven. Op den 13 October kwamen de jagers in de nabijheid dier stad, naauwelijks drie uren van dezelve verwijderd. Het dorp voor hen was door Franschen bezet, met welke de Oostenrijksche jagers dadelijk handgemeen raakten. De Franschen waren reeds tot wijken gebrngt, toen zich plotseling sterke drommen Flansche ruiterij vertoonden. De jagers trokken nu overhaast terug, om niet gevangen genomen te worden. Maar thans verscheen ook Pruissische en Russische ruiterij op de plaats van het gevecht en weinig verscheelde het of het was reeds op dezen dag tot eenen veldslag gekomen. De troepen legerden zich dezen

{==159==} {>>pagina-aanduiding<<}
nacht op het open veld; zoo ver het oog kon doordringen, zag men wachtvuur aan wachtvuur; digter bij Leipzig hadden zich de Franschen gelegerd, van welke meer dan 80,000 zich vereenigd hadden. Napoleon werd eerst op den volgenden dag binnen Leipzig verwacht. Zijne garde was nog van Duben in aantogt.
De nacht van den 13 op den 14 October liep rustig af. Den volgenden dag ondernamen de verbondene veldheeren eene groote verkenning, om de stelling der vijanden op te nemen. De thans hier verzamelde Russische en Duitsche troepen ontvingen bevel zich gereed te houden, echter mogt de infanterie niet onder het geweer treden. Het batailjon, waar Alois bij diende, lag op eenen heuvel, van waar men de omstreken van Leipzig tot in de verte kon overzien. De dorpen Wachau en Lieberwolkwilz waren door de Franschen bezet en hier of op de omliggende hoogte geraakte de ruiterij der bondgenooten met die der Franschen in gevecht. Dit gebeurde om elf uur des morgens. Napoleon had ongeveer 8,000 man oude ruiterij uit Spanje hier heen ontboden en stelde op deze beproefde krijgslieden groot vertrouwen. De koning van Napels joachim murat, napoleons schoonbroeder voerde het bevel. Maar de Pruissische en Russische ruiterdrommen, vielen met zoo veel geweld op de Franschen aan, dat deze tot wijken gedwongen werden. Koning joachim zelf was bijna gevangen genomen. Een Pruissisch officier rende hem met

{==160==} {>>pagina-aanduiding<<}
losse teugels na en riep, hem reeds geheel nabij: ‘Halt koning, halt!’ Maar een Fransche wachtmeester zag het gevaar des konings, naderde en stiet den Pruissischen krijgsman, welke in de hitte der vervolging hem niet bemerkte, het zwaard ruggelings door het hart, zoodat hij ontzield van zijn paard zonk.
Toen de nacht inviel, werd deze voor beide partijen eerevolle strijd afgebroken. Daarentegen begon thans het tirailleren der jagers, welke, daar zij zoo digt bij elkander stonden, ieder oogenblik handgemeen werden. Men hoorde den ganschen nacht door, een onafgebroken wachtvuur. Somwijlen werd op het een of ander punt van den grooten kring, waarmede het leger der bondgenooten, het aan de oostzijde van Leipzig gelegerde Fransche heir, ingesloten hield, alarm geslagen, maar het kwam tot geen algemeen gevecht. Alois stond in dezen nacht op een tegen de Fransche slagorde ver vooruitgeschoven voorpost. Geene tweehonderd schreden voorwaarts stond de buitenste ruiterwacht, om de Fransche tirailleurs in het oog te houden en in hunne stellingen te doen blijven.
De onder-officieren der kompagnie stonden om het wachtvuur, nabij hetzelve zaten de vijf officieren met elkander te spreken. De jagers lagen rustig om het vuur, met hunne buksen in den arm. Er heerschte eene doodelijke stilte, slechts van tijd tot tijd afgebroken door het roepen der wachten. Ook het ‘qui vive’ der Franschen kon men duidelijk in de verte hoo-
{==161==} {>>pagina-aanduiding<<}
ren, wanneer de wind zich een weinig verhief. Verre geweerschoten of enkele pistoolschoten der huzaren, welke een te ver vooruit dringenden Franschman terugdreven, gaven aan het tooneel een somber karakter.
In dit oogenblik naderde van de legerplaats der hoofd-armee een officier. Hij gaf aan de wacht, welke hem met overgehaald geweer tegenhield, het parool, steeg van het paard en trad met de hand aan den hoed, na de opstaande officieren. Het was een adjudant, in zijne linkerhand hield hij gedrukte papieren. Een derzelven gaf hij aan den kapitein, met de volgende woorden:
‘Goeden morgen, kameraden! Tijdingen uit het hoofdkwartier. Zijne Majesteit onze genadigde keizer frans, de keizer van Rusland en de koning van Pruissen zijn aangekomen en bevinden zich bij het leger. Deze proklamatie is van den bevelhebber, vorst von schwarzenberg. Hoe gaat het op post?’
‘Goed, heer adjudant,’ antwoordde de kapitein; hem begroetende. ‘Anders geen nieuws?’
‘Niets, dan hetgeen u reeds bekend is. De slag is bepaald. Overmorgen zal men op alle punten aanvallen. Gij moet de proklamatie aan uwe soldaten voorlezen, en hetgeen gij noodig oordeelt, daarbij te moeten voegen, blijft aan uw goeddunken overgelaten. Vaarwel!’
De adjudant nam afscheid, besteeg zijn paard en reed met zijn eskorte naar den volgenden post.

{==162==} {>>pagina-aanduiding<<}

De officieren lieten onmiddelijk de soldaten in orde scharen. De kapitein liet eenen kring vormen, beval aandacht en las toen de proklamatie voor, welke volgenderwijs luidde.
‘Dappere krijgslieden, het gewigtigste oogenblik van den heiligen strijd is verschenen! Het beslissende uur slaat; maakt u tot den strijd gereed. De band, die magtige volken tot een groot verbond vereenigt, wordt op het slagveld naauwer en vaster geknoopt. Russen, Pruissen, Oostenrijkers! Gij strijdt voor dezelfde zaak, gij strijdt voor de vrijheid van Europa, voor de onafhankelijkheid uwer staten, voor de onsterfelijkheid van uwen naam.’
‘Allen voor één! Ieder voor allen! Met deze verhevene, mannelijke leus worde de strijd geopend! Blijft haar getrouw in het beslissende uur, en de overwinning wacht u!’
Eene diepe stilte volgde op deze mededeeling. De officier bemerkte den diepen indruk, dien deze zwaarwigtige woorden maakten en bezat menschenkennis genoeg om te weten, dat het verkeerd zoude zijn, hier nog iets bij te willen voegen. Hij vergenoegde zich dus, de krijgslieden te vermanen, zich dezelve wel in het geheugen te prenten en kalm en nadrukkelijk zich tot het groote werk voor te bereiden. ‘Ieder,’ dus eindigde hij, ‘zal zelf gevoelen, dat hij in de naderende groote dagen naar zijn best vermogen moet bijdragen, om het welgelukken van het geheel te verzekeren.’

{==163==} {>>pagina-aanduiding<<}

De soldaten maakten op hunne wijze of overeenkomstig de beschaving, welke zij bezaten, hunne aanmerkingen. De meesten dachten met geestdrift aan het groote doel van dezen strijd en alle opwellingen van vrees zwegen bij het hartverheffend gevoel, dat het de bevrijding des vaderlands van het juk der vreemde overheersching gold. Menig stil, maar vurig gebed steeg in dezen nacht op tot den Heer der legerscharen; menig mannelijk hart klopte ongeduldig en kon het oogenblik naauwelijks afwachten, om moedig tot het groote werk bij te dragen. Ook onze jonge vriend alois dacht ernstig na over de belangrijke woorden, welke de veldheer tot zijne krijgslieden gesproken had.
Het verheffend gevoel der geestdrift voor de zaak des vaderlands, welke op deze velden zoude beslist worden, greep hem magtig aan. Zoo deze broederlijke gezindheid niet zoo lang in het hart der Duitschers gesluimerd had, voor hoe veel jammer, ellende en smaad ware hun heerlijk vaderland bewaard gebleven!
De vijftiende October was bestemd om zich tot het groote werk te bereiden. De troepen ontvingen krijgsbehoeften en bragten hunne wapenen in goeden staat. De veldmuzijkanten speelden opwekkende stukken. De officieren vuurden hunne krijgslieden tot blijden moed en volharding aan. Men hoorde op enkele punten gezang, de soldaten hieven krijgsliederen aan. Oudere krijgers verhaalden aan hunne jongere kameraden hunne in vorige oorlogen bedrevene daden.

{==164==} {>>pagina-aanduiding<<}
Een hooge, vrolijke moed heerschte bij het leger der bondgenooten. Wie nog iets te bestellen had, schreef aan de zijnen. De officieren, welke famielie-vaders waren, namen voorzorgen in geval zij mogten sneuvelen. Des namiddags werden de troepen onder de wapenen geroepen, alle sporen der wachtvuren vernietigd en iedere batterij begaf zich naar de aangewezene plaats.
De generaals monsterden de troepen. Allen waren als voor eene groote parade, uitgedoscht. Er verbreidde zich een gerucht, dat het leger onder blucher ten noorden van Leipzig zoude aankomen. Alles was vol geestdrift en met strijdlust bezield. De nacht brak aan; de krijgslieden legerden zich op hunne posten in de slaglinie.
Niemand sliep dezen nacht; alles waakte. De Fransche stonden in slagorde geschaard; men hoorde duidelijk de schelle toonen hunner muzijkkorpsen. Het veldmuzijk der Duitschers zweeg. Dat der Russen blies op de horens. Ernstig en plegtig drongen deze klanken over de uitgestrekte vlakten, gelijk eene groet uit hoogere sfeer.
Daar stegen des morgens om drie uren op bevel van vorst schwarzenberg vier witte vuurpijlen hoog in de zwart bewolkte, sterrenlooze lucht op. Spoedig daarop schitterden ver in het noorden drie roode vuurpijlen. Het waren de seinen, welke de beide, nog door eene aanzienlijke ruimte gescheidene legers der bondgenooten elkander gaven. ‘De wakkere Pruissen en Zweden zijn er,’ fluisterde men duizendvoudig en

{==165==} {>>pagina-aanduiding<<}
alle harten sloegen vrolijk bij de broederlijke groet, die zoo schoon uit den duisteren afstand schitterde.
De 16 October 1813, een treurige, nevelachtige morgen brak aan. Bij het eerste daglicht stelden zich de troepen der bondgenooten in de beweging, om de Franschen aan te vallen.
Het Fransche leger, honderd tachtig duizend man met zes honderd kanonnen, sterk, was op eenen afstand van anderhalf uur, zóó om Leipzig gelegerd, dat hetzelve de stad van de oosten zuidzijde volkomen verdedigde. De westzijde van Leipzig werd door den generaal bertrand beschermd, welke hier met eene kleine legerafdeeling stond. Aan deze zijde der stad verwachtte napoleon geenen aanval. Aan de noordzijde daarentegen werd een veldslag geleverd tusschen den Franschen maarschalk marmont en den vorst blucher, welke slag niet tot den volkenslag bij Leipzig gerekend, maar naar een dorp, hetwelk in de nabijheid ligt, het gevecht bij Möckern genoemd wordt. Onze lezers zullen in het vervolg van ons verhaal met nadere bijzonderheden van dezen op zich zelven staanden strijd bekend worden. Het eigenlijke slagveld ligt alzoo ten zuiden en ten oosten van de stad. Eene kaart toont hier ten zuiden van Leipzig de dorpen Dolitz en Markkleeberg en digt daarbij de rivier de Pleisse. Deze dorpen werden door de Polen onder poniatowski en een gedeelte der jonge Fransche garde verdedigd. Oostelijk van Leipzig ligt Wachau; hier was

{==166==} {>>pagina-aanduiding<<}
het middelpunt der Fransche slagorde. Nog meer naar het noordoosten ligt het vlek Lieberwolkwitz; tegen hetzelve steunde de linkervleugel van het Fransche leger.
Poniatowski werd door de Oostenrijkers onder bevel van den graaf meerveld; Wachau, waar napoleon zelf het bevel voerde, door de Russen en Pruissen onder den veldmaarschalk wittgenstein, en eindelijk de Fransche linkervleugel door het Pruissische leger onder generaal kleist aangevallen. De drie monarchen van Oostenrijk, Pruissen en Rusland beschouwden den veldslag van een heuvel bij Gossa. De opperbevelhebber vorst schwarzenberg bevond zich digter bij de troepen. Op den kerktoren van Gautsch, van waar men het geheele slagveld kon overzien, bevonden zich officieren, welke alle bewegingen des vijands berigtten en ieder bedreigd wordend punt aangaven. Door dezen maatregel was het mogelijk, steeds van pas hulp te zenden, waar men dezelve noodig had.
Tegen den generaal bertrand, ten westen van de stad, werden Oostenrijkers, onder den generaal giulay, gezonden. De troepen moesten gedurende den slag de tegen hen overstaande Franschen naar Leipzig dringen, de stad inrukken en zoo doende de verwarring, wanneer het Fransche hoofdleger tot wijken gebragt werd, ware het mogelijk, nog vermeerderen. Aan deze zijde van Leipzig vocht onze oude bekende wanka.
Het batailjon van alois daarentegen was den generaal meerveldt toegedeeld. De Oostenrijksche

{==167==} {>>pagina-aanduiding<<}
jagers rukten langs de Pleisse voort, trokken met snelheid de vele beken en sloten over, welke hier het veld doorsneden en bevonden zich om zeven uur des morgens tegenover den vijand, welke uit heggen en diepten een levendig tirailleurvuur opende. Nu ging het batailjon uit een, en de jagers begonnen het gevecht. Zij bestonden half uit Tyroler en half uit Stiermarker scherpschutters, welke een groote opruiming onder de Franschen en Polen maakten. Alois zag het veld spoedig met dooden en gekwetsten bedekt, welke door de doeltreffende schoten der scherpschutters geveld waren. De Polen trokken langzaam op de dorpen Dölitz en Markkleeberg terug, waar het hoofdkorps stond de jagers drongen hen na. Deze werden op den voet gevolgd door de Oostenrijksche kolommen, welke, vooral de ruiterij en het geschut, naauwelijks op het doorsneden terrein zich konden voortbewegen. De troepen overwonnen echter alle moeijelijkheden en stonden bijna in het gezigt des vijands, toen zich plotseling in het Oosten het kanonvuur liet hooren. Het was negen uur en de lucht nog steeds met wolken bedekt; de herfstnevelen rustten op het open veld en men kon naauwelijks een kwartier uurs ver van zich afzien.
Het kanonvuur werd nu ook van de zijde der Franschen beantwoord en nam zoodanig in hevigheid toe, dat de grond, in den eigenlijken zin des woords, beefde en dat zelfs de oudste, onder het gedonder der veldslagen grijs

{==168==} {>>pagina-aanduiding<<}
gewordene krijgslieden verzekerden zulk een ontzettend geweld nimmer gehoord te hebben.
De Oostenrijksche jagers deden in dit oogenblik nog eenen stormenden aanval op de terugtrekkende Polen, terwijl de Oostenrijksche slagorde zich reeds vormde en eene batterij van 40 kanonnen in het midden der linie geplaats werd. Toen werd het teeken tot terugtrekken gegeven en binnen weinige minuten was het veld door de scherpschutters ontruimd. Eer nog alois met zijne jagers het front voorbij was geloopen, had zich een gedeelte der Fransche linie geopend en er vertoonde zich eene verdekte batterij, welke oogenblikkelijk hare verschrikkelijke werkzaamheid begon. Thans vuurden ook de Oostenrijkers en van dit oogenblik af was het onmogelijk, een woord van elkankander te verstaan. Het gebulder van het geschut was zoo allerhevigst, de dreuning in de lucht zoo geweldig, dat de wolken, letterlijk gesproken, zich daardoor verdeelden en de zon den geheelen dag hare warme stralen op het met kruiddamp omnevelde slagveld nederschoot.
De jagers verzamelden zich achter het front en ontvingen terstond eene andere bestemming. Zij trokken over eenen tak der Pleisse en namen hunne stelling aan den uitersten linkervleugel van het leger der Bondgenooten. Fransche tirailleurs stonden hier tegen over hen. Zij waren echter slechts bestemd deze in het oog te houden en zich tot nader orde met hen in geen gevecht in te laten. De troepen

{==169==} {>>pagina-aanduiding<<}
legden zich dus plat op den grond, om niet zonder nut aan de kanonkogels, welke brullend over hen heen vlogen, blootgesteld te zijn. Enkele posten waren op de hoogste punten geplaatst, ten einde den vijand in het oog te houden, welke zich steeds buiten het bereik der buksen hield.
Het gebulder van het geschut duurde onafgebroken voort tot des namiddags vier uren. De jagers werden langzamerhand tot op een kwartier afstand van het dorp Dölitz vooruitgeschoven en hadden thans eene tamelijk groote uitgestrektheid gronds te bezetten. Nu begonnen zij eenen moeijelijken stand te verkrijgen. De tegen hen overstaande Franschen verdedigden elken voetbreed gronds met de grootste hardnekkigheid. Het werd een eigenlijk voorpostengevecht en aan beide kanten sneuvelden vele menschen. Alois kompagnie had des namiddags om 4 uur reeds twee officieren verloren, namelijk den kapitein, die zwaar gewond uit het gevecht weg gedragen werd, en een luitenant, een jong, maar dapper man, welke door een geweerkogel doorboord, dood op de plaats bleef. Ook vier onder-officieren waren gevallen en dertig der beste schutters lagen levenloos op den grond.
Thans verscheen een batailjon infanterie. Deze door den kruiddamp zwart geworden krijgslieden, welke van des morgens acht uur af onafgebroken in het vuur waren geweest, kregen thans dezen post, om te kunnen uitrusten. Te-
{==170==} {>>pagina-aanduiding<<}
gelijk kwam een regiment lansiers op dit punt aan. Deze maakten weinig omslag met de Fransche tirailleurs. Zij reden de Pleisse door en joegen de Franschen in een oogenblik achter de omheiningen van het dorp terug, waar zij hen niet verder konden vervolgen, daar hun hier grof geschut tegen bulderde. De plaats was volkomen gezuiverd.
Het jagerbatailjon werd nu bijeengetrokken Een adjudant had den majoor een bevel van den generaal overgebragt. De majoor sprak de uitgeruste troepen aan en vermaande hen, thans in het beslissend oogenblik, hunne pligt te vervullen, Vervolgens liet hij eene kolom vormen en rukte over het vlakke veld naar de Pleisse. Deze rivier, hier door vele afgeleide takken, minder breed, werd doorgetrokken, ofschoon de jagers tot hun gordel er in zonken, zagen zij zich eensklaps in het hevigste geschutvuur achter het front der in een hevig gevecht gewikkelde infanterie.
Het gezigt, hetwelk zich hier aan hen vertoonde, was in den hoogsten graad verschrikkelijk. De tusschen ruimte van misschien duizend voeten, welke de Oostenrijkers van de Polen, scheidde, die nog altijd met de hardnekkigste standvastigheid het dorp Dölitz verdedigden, was met dooden en gekwetsten bezaaid. Eene menigte van deze ongelukkigen bewoog zich nog; maar het was onmogelijk hen bij te staan. De hoofdweg van het dorp, welke op dit punt uitkwam, was met Polen gevuld; de huizen,

{==171==} {>>pagina-aanduiding<<}
de schuren, alles was in vestingen verkeerd, waaruit een onafgebroken geweervuur onderhouden werd. Regts van Dölitz stond eene batterij van 20 kanonnen, welke nog steeds hunne verderfelijke ladingen tegen de Oostenrijkers uitbraakten. De kogels maakten wijde openingen in hunne gelederen. Doch spoedig werden dezelve weder aangevuld. De meeste huizen van Dölitz waren door het Oostenrijksche geschut in puinhoopen verkeerd; thans begon op verschillende plaatsen brand te ontstaan. Deze opmerking vuurde de Oostenrijksche kanonniers tot vernieuwden ijver aan en het geschut woedde, zoo mogelijk, nog vreesselijker in de vijandelijke gelederen. Meer dan tienmalen hadden de Oostenrijkers in den loop van den dag storm geloopen - maar nog hadden zij niet het minste voordeel behaald.
Thans, juist toen het Oostenrijksche geschut het verschrikkelijkste woedde, toen de kogels alles, wat zich in het tegenoverliggend dorp zien liet, verpletterden, reed de dappere aanvoerder, graaf meerveldt, naar de moedig, in gesloten kolom staande, jagers.
‘Kinderen!’ riep hij luid, ‘ginds staat de vijand, dien wij tot dusverre vergeefs aangevallen hebben. Thans is hij afgemat, even als wij en zal uwe frissche kracht niet kunnen weêrstaan. Welaan! hebt gij moed, dan zal ik zelf u op hem aanvoeren!’
‘Hoera!’ riepen de jagers en de officieren

{==172==} {>>pagina-aanduiding<<}
zwaaiden met bliksemende oogen hunne degens in de lucht.
‘Voorwaarts!’ riep de graaf met eene sterke, aanvurende stem en rukte zijn glinsterenden degen uit de scheede,
‘Voorwaarts!’ kommandeerde de majoor. De trompetters en hoornblazers hieven een marsch aan, de troepen stelden zich in beweging en voorwaarts ging het naar het dorp.
Er ontstond eene oogenblikkelijke stilte, toen deze duizend dappere jagers in den stormpas met geveld geweer op den vijand in drongen. Reeds hebben zij de helft van den weg afgelegd, daar buldert het Fransche geschut, en een digte kogelregen snort door de lucht - meer dan honderd jagers vallen - maar de anderen, hierdoor niet tegen gehouden, stormen onder luide oorlogs-kreten, vooruit - het klein geweervuur wordt niet geacht - reeds is het dorp bereikt, de hier opgeworpen schans is in een oogwenk beklommen en nu wordt het tooneel afschuwelijk - men vecht man tegen man! De jagers vallen met de bajonet aan - de Polen worden overhoop geworpen. Alois heeft met vele anderen tegen de batterij storm geloopen. De bedekking wordt verjaagd, op den grond geworpen, doorboord. - Slechts weinige Polen en Fransche kanonniers ontkomen door de vlugt, en de kanonnen zijn in handen der Oostenrijkers. In het volgende oogenblik zijn zij onbruikbaar gemaakt en met zand en aarde toegestopt.

{==173==} {>>pagina-aanduiding<<}

Thans keerden de jagers naar het dorp terug. Hier woedt nog de strijd. Door eene zijstraat dringt alois voort, eenige moedige, verhitte jagers hem na. De Polen worden thans ook in den rug aangevallen; nog willen zij niet wijken. Het gevecht wordt heviger, wilder, onmenschelijker - het gedrang grooter - men kan de wapens niet meer gebruiken. Tien malen geraakte alois in levensgevaar en steeds redde de Voorzienigheid hem van den dood. De jongeling ziet niet ver van zich af, midden in het krijgsgewoel, een officier van hoogen rang, die met doodsverachting de jagers aanvuurt. Het is de generaal, graaf meerveldt.
Van alle kanten aangevallen en bestreden, wijken eindelijk de Polen. Deze dappere mannen vlugten langs de hoofdstraat van het dorp, hetwelk thans in volle vlam staat en de Oostenrijkers zijn eindelijk, na eenen strijd van acht uren in het bezit van het dorp.
Doch de verovering is nog niet volkomen. In dit oogenblik vertoonen zich nieuwe benden Fransche krijgslieden. Het was de jonge garde, welke keizer napoleon, van het gevaar der Polen onderrigt, dezen te hulp zond. Moedig en met vaste schreden rukken deze beproefde krijgslieden tot den storm op de afgematte Oostenrijkers aan.
‘Staat, kinderen, staat!’ roept de graaf meerveldt den zijnen toe; ‘houdt slechts den eersten aanval uit; er is hulp in aantogt!’
De jagers sluiten zich snel aaneen. De Fran-
{==174==} {>>pagina-aanduiding<<}
sche lijfwachten zijn naauwelijks vijftig schreden verwijderd. Nu wordt er ‘vuur’ gekommandeerd en de goed gemikte schoten der jagers rigten eene vreesselijke verwoesting onder de Franschen aan. Doch snel vullen deze krijgslieden hunne gelederen aan en eer de jagers weder laden kunnen, worden zij reeds met de garde handgemeen. De weinige uitgeputte Oostenrijkers kunnen deze overmagt niet wederstaan - zij wijken. Maar ook in den rug zien zij thans zich aangevallen, ingesloten, van alle kanten omsingeld.....
De graaf meerveldt overziet den verschrikkelijken toestand, waarin hij zich thans met de zijnen bevindt. Hij stelt zich aan hun hoofd, den degen in de vuist - de jagers volgden hem met geveld geweer. Thans is het er om te doen zich eenen terugweg te banen en de gelederen te verbreken, welke hen tegenhouden. Reeds zijn de Oostenrijkers tot op weinige schreden genaderd, daar zenden de lijfwachten hun eene hagelbui van kogels te gemoet. Meer dan de helft der dappere jagers stort neder; bijna allen zijn gewond; doch thans worden de voorsten handgemeen. Alois volgt den generaal, die zich in het digste gewoel stort, op den voet, als op eenmaal het paard van den graaf hoog opsteigert en ruggelings met zijnen berijder ter aarde stort. Juichend zien dit de Franschen, wanhopig stort zich alois op hen in, zijne jagers hem na, de naast bij staande lijfwachten worden op den grond geloopen, en een hoop

{==175==} {>>pagina-aanduiding<<}
van meer dan vijftig der moedigste jagers breekt gelukkig door. Maar thans sluiten de gelederen der Franschen zich weder; van alle kanten knalt den vlugtelingen het geweervuur na, ook het gebulder der batterij begint weder, want de kanonnen, welke op de plaats waren blijven staan, waar de jagers dezelve veroverd hadden, zijn spoedig weder in de magt der Franschen en het gelukte den terugkeerenden artilleristen, dezelve weder in behoorlijken staat te brengen. Alois werpt vlugtend nog eenen blik terug naar het punt, waar de generaal gevallen is. Hij ziet enkel eene lange linie der Fransche garde, welke juist aanslaat om te vuren. Iedere redding, iedere hulp is thans onmogelijk en alois wordt bijna met geweld door de jagers, in snellen loop, naar de gelederen der Oostenrijkers mede gesleept. Met achting voor hunne dapperheid laten deze het geringe overschot dier dapperen door. Achter het front wordt alois, de eenigste onderofficier, welke den dood of de gevangenschap ontkomen is, door de hoogere officieren ontvangen. Kortelijk verhaalt hij de verschrikkelijke gebeurtenis en den dood des bevelhebbers. Hij ontvangt den lof van alle officieren binnen korten tijd verbreidt zich het gerucht van den dood van den graaf meerveldt onder het geheele legerkorps. Het gevecht wordt na weinige minuten voortgezet, spoedig valt echter de schemering in en men laat de wapens rusten. De Oostenrijkers hebben meer dan duizend man verloren; het jager-batailjon is bijna geheel vernietigd, de

{==176==} {>>pagina-aanduiding<<}
generaal gesneuveld, geen voordeel behaald. Met dit berigt wordt een adjudant naar het hoofdkwartier gezonden.
Ook op andere punten der uitgestrekte slaglinie was op dezen dag niets beslist geworden. In den morgenstond hadden zich, gelijk wij reeds verhaald hebben, de kolommen van het leger der Bondgenooten in beweging bezet en door eenen snellen aanval de dorpen Markleeberg en Lieberwolkwitz veroverd. Maar napoleon liet nu op zijne beurt aanvallen en des namiddags om 2 uur waren al de behaalde voordeelen weder verloren. De Franschen veroverden zelfs eene groote batterij, welke digt bij den heuvel geplaatst was, van waar de keizer van Rusland en de koning van Pruissen den slag beschouwden. Bij het zien der belangrijke voordeelen, welke de zijnen behaald hadden, ontwaakte in napoleon de oude trotschheid op zijne zegepralen en hij liet in Leipzig alle klokken luiden, om de bevolking met den gelukkigen uitslag zijner pogingen bekend te maken - een treurig geluid voor de getrouwe Duitschgezinde harten der inwoners.
Maar de zaak was nog niet beslist. De reserve of achterhoede der Bondgenooten rukte aan. Keizer alexander zond de Donsche kozakken zijner garde; ook vier regimenten Oostenrijksche kurassiers snelden toe en vielen de vervooruitgedrongen Fransche garde en kurassiers aan. Deze werden overhoop geworpen en terug gedreven. Latour maubourg, den besten

{==177==} {>>pagina-aanduiding<<}
aanvoerder der Fransche ruiterij, werd het dijbeen verbrijzeld, en al het zoo moeijelijk veroverde ging weder verloren. Toen de duisternis inviel stonden de beide legers weder bijna in dezelfde stelling, als des morgens.
Doch wat napoleon ook door zijne voortreffelijke verdediging mogt gewonnen hebben - ten Noorden van Leipzig had hij door blucher alles drievoudig verloren. Want in het oogenblik, toen te Leipzig het klokkengelui napoleon's overwinning verkondigde, viel blucher de Franschen onder marmont bij Mökern aan en toen de avond viel, was deze maarschalk tot bijna aan de poorten van Leipzig terug geworpen.
Thans rustte rondom het gedonder van den slag, en de vreesselijke vuurmonden koelden zich zwijgend af. Duizenden wachtvuren flikkerden en de vlammen van acht in brand staande dorpen en steden kleurden den donkeren hemel met een akelig rood. Op de platgetredene, door kanonkogels doorwoelde, met bloed bevochtigde velden sliepen, naast de levenden, duizenden den vasten doodslaap; nog grooter aantal kampte met de geweldigste smarten en smeekte om den dood, als om eene gunst. Maar napoleon, de oorzaak van al dien jammer, had nog niet besloten, een einde aan het moorden te maken. Hij zag, dat hij het groote leger niet zoude verslaan; maar hij wilde nogmaals beproeven, door bedriegelijke voorslagen de verbondene vorsten te scheiden. Daartoe bood zich eene gunstige gelegenheid aan.

{==178==} {>>pagina-aanduiding<<}

Wij zagen vroeger den graaf meerveldt in het digtste krijgsgewoel vallen, de zijnen, het geheele legerkorps, hetwelk hij aanvoerde, hielden hem voor gesneuveld. Dit was echter het geval niet, want toen de weinige jagers, welke zich niet hadden kunnen doorslaan, gevangen waren genomen, ontdekten de Fransche grenadiers ook den bewusteloos, onder zijn doodgeschoten paard, liggenden generaal. Men haastte zich, hem bij te staan en hij werd onder geleide van eenige adjudanten, vol achtingbetoon naar het hoofdkwartier gezonden. Napoleon juichte en zocht den door zijn ongeluk diep ter neder gebogen krijgsman te troosten. Hij werd naar Leipzig gebragt en nog op denzelfden avond kwam een Fransch parlementair in het leger der Bondgenooten, het verzoek doen des generaals bediende te zenden.
Alois, onze jonge vriend, dien wij zoo dapper hebben zien medestrijden, bleef niet onopgemerkt. Hij werd des nachts in het kwartier van den generaal ontboden, welke het bevel in plaats van den graaf meerveldt op zich genomen had. Hier ondervroeg men hem naauwkeurig naar de andere omstandigheden van den aanval en van het ongeluk, hetwelk den graaf meerveldt getroffen had, en in het nader berigt, hetwelk hierover naar het hoofdkwartier opgezonden werd, maakte men van hem eene zeer eervolle melding.
De 17 October verliep onder het rusten der wapenen en onderhandelingen. Napoleon zond

{==179==} {>>pagina-aanduiding<<}
den generaal meerveldt, om aan zijne vijanden de voorwaarden te berigten, waarop hij den terugtogt wilde aannemen. Maar de monarchen, van zijnen bedenkelijken toestand voldoende onderrigt, gaven geen gehoor aan zijne voorstellen. Meerveldt, bij het verhaal zijner gevangenneming, alois zich herinnerde, welke in het beslissende oogenblik aan zijne zijde gestreden had, sprak van hem op de roemrijkste wijze en deze gunstige omstandigheden waren de oorzaak van alois bevordering. Er werd bevel gegeven, den jongeling onder bijzonder opzigt te nemen en op den avond van den 17 October zag hij zich tot kadet bevorderd, met uitzigt om spoedig officier te worden, ‘zoodra,’ dus luidde zijne benoeming, ‘kundigheden hem daartoe genoegzaam bekwaam maken.’ Tegelijk werd hij bij een ander jagerbatailjon ingelijfd en den bevelhebber van hetzelve ten sterkste aanbevolen.



Wij hebben nog slechts weinig betreffende den slag bij Leipzig en de overige krijgsgebeurtenissen te melden. De 18 October, een eeuwig gedenkwaardige dag, zag de kroon der overwinning van het door zoo vele zegepralen gelauwerde hoofd van napoleon vallen. Het ochtendrood van dezen dag was de weerglans van

{==180==} {>>pagina-aanduiding<<}
een grooter, heerlijker dageraad, die voor de verdrukte volken verrees. Hardnekkig en onverschrokken werd de strijd voor Europa's vrijheid gevoerd, en hoewel de magt van hem, die tot dezen dag toe bijna geheel Europa aan zich onderworpen hield, niet geheel vernietigd werd, dezelve was toch gebroken. Wel vielen nog duizenden, eer de groote overwinning behaald was, wel vloeiden nog stroomen bloeds, doch dank zij den Heer der legerscharen, het vloeide niet vergeefs.
De avond van dezen dag zag de zegepraal der vrijheid op de onderdrukking.
Den 19 October verlieten de Franschen Leipzig, hetwelk door het, leger der Bondgenooten bestormd werd. Onze jonge vriend alois vervolgde met zijne jagers de Polen, zijne oude tegenstanders, welke nog altijd hunne stelling aan de Pleisse, hoewel thans tot zeer nabij de stad terug gedrongen, verdedigden. Tusschen de beide rivieren de Elster en de Pleisse ligt hier eene schoone, uitgestrekte tuin, toenmaals de tuin van reichenbach genoemd. Door deze wandeldreven, en langs de stad over de met boomen beplante esplanade, de Peterspoort voorbij, stroomde eene ontelbare, verwarde menigte vlugtende Franschen, welke den overkant der Elster zochten te bereiken. De Oostenrijksche jagers kwamen om half twaalf bij den tuin en het gevecht nam hier eenen aanvang. De Polen, welke deze plaats verdedigden, werden, ondanks hunnen wanhopigen tegenstand,

{==181==} {>>pagina-aanduiding<<}
terug gedreven en vreesselijk sloegen de geweerkogels in het digte gewoel der vlugtenden. Van den kant der Grimmasche poort hoorde men ook geweervuur, want hier drongen de Russen na, Thans werd de Hallesche en Grimmasche poort bestormd en Russen en Pruissen drongen in menigte de stad binnen. Dit alles zoude den hard in het naauw gebragten Franschen nog niet zoo zeer tot verderf gestrekt hebben, want er bleef nog een uitweg om te vlugten over, toen plotseling eene groote verwarring onder de vlugtenden ontstond, en met bliksemsnelheid het gerucht zich verbreidde, dat de brug over de Elster in de lucht gesprongen was. De verwarring was onbeschrijfelijk. Alles verliet den tot nu gevolgden weg; de orde bij de troepen loste zich op, want zij waren verlaten, omsingeld. Toen werden de Franschen bij duizenden gevangen genomen, meest allen strijdbare manschappen, welke zich in de stad of in de voorsteden bevonden. De aanvoerders zelven gaven hunne zaak verloren. Verscheidene hunner, welke zich in Leipzig bevonden, zoo als regnier, bertrand en lauriston werden gevangen genomen, de maarschalk macdonald ontkwam.
Het batailjon van alois bestormde thans den bovengenoemden tuin. De Polen, wien iederen uitweg versperd was, beproefden eene noodbrug over de Elster te slaan. Maar vóór deze dappere krijgslieden in staat waren, de brug te voleindigen, stormden de Oostenrijkers en

{==182==} {>>pagina-aanduiding<<}
van de stadzijde de Pruissen op hen in. Nu stortten de moedige Polen zich bij menigte in de rivier, om te ontkomen. De Elster is noch diep, noch breed; maar zeer drabbig en heeft hooge, steile oevers; dus gebeurde het, dat hier eene menigte dapperen verdronk. Ook een edele Poolsche vorst, poniatowski, sprong met zijn ros in de Elster, om den overkant te bereiken. Maar het paard stortte met hem en rukte in den val deszelfs berijder onder water. In de vreesselijke verwarring werd men hem niet gewaar of verzuimde men, hem te helpen. Hij stierf hier den heldendood.
Alle Franschen en Polen, welke zich nog in dezen grooten tuin bevonden, werden gevangen genomen. Vervolgens trachtte men diegenen te hulp te komen, welke nog in de rivier lagen of zich aan de elzenstruiken vastgeklemd hadden. Met onbeschrijfbare droefheid herkenden de gevangene Polen het lijk van hunnen vorst, hetwelk men spoedig daarna uit het water der Elster ophaalde.
Meer dan 20,000 Franschen werden gevangen genomen en 240 kanonnen veroverd, 25,000 gewonden bleven aan de genade des overwinnaars overgelaten. Op het slagveld werden 30,000 dooden van het Fransche leger begraven.
Maar ook het leger der Bondgenooten had 45,000 man verloren. De overwinning, welke Europa de onafhankelijkheid verschafte, was alzoo duur gekocht.




{==183==} {>>pagina-aanduiding<<}

Besluit.



Wij zien uit het dagboek van alois, hetwelk ons door eenen vriend medegedeeld werd, dat de jongeling kort na den slag bij Leipzig tot luitenant bevorderd werd. Hij maakte den geheelen veldtogt in Frankrijk mede en streed eindelijk in den slag op den Montmartre bij Parijs. Hij bestormde met zijne jagers benevens Russische krijgs kameraden het beroemde kerkhof van Parijs, Père la Chaise, en hield zich vervolgens eenige weken in die groote hoofdstad of in derzelver omstreken op. Na het sluiten van den vrede, kwam hij in eene vesting en bleef tot het jaar 1815 op Franschen bodem. In hetzelfde jaar keerde hij, tot eersten luitenant bevorderd, met zijne troepen naar Mentz terug, welke stad tot Duitsche bondsvesting verheven en door Pruissische en Oostenrijksche troepen bezet werd.
Alois had meermalen aan zijnen pleegvader bredow geschreven. In de laatste jaren had hij

{==184==} {>>pagina-aanduiding<<}
dit evenwel verzuimd. Dienstbetrekkingen en de voortdurende hoop op verlof waren hiervan de redenen. Alois hoopte den grijsaard door zijn bezoek te verrassen en bij zijne komst in zijne geboorteplaats zich ook zijnen broeder en zijne zusters aan te trekken, nopens welke hij inmiddels het berigt ontvangen had, dat zij in hunne pleegouders, zoo veel mogelijk, eene vergoeding voor hunne vroeg gestorvene moeder gevonden hadden.
Het jaar 1816 schonk eindelijk onzen Alois de gewenschte gelegenheid tot eene reize naar huis. Met een half verheugd, half weemoedig gevoel betrad hij den dierbaren vaderlandschen grond. Te Lintz gekomen, liet hij daar zijnen bediende met de bagaadje in de herberg achter. Hij zelf ging naar het dorp Neuban, waar zijne moeder gestorven was, waar zijne bloedverwanten nog leefden. Het eerst zocht hij het welbekende huisje op waar bredow woonde. Vreemde gezigten! Men ontving hem met een verbaasd gelaat. Op zijne vraag, of de invalide te huis was, kreeg hij ten antwoord, dat bredow sedert lang overleden was.
Een weemoedig gevoel overmeesterde den jongeling. Hij verliet het huis, om zijnen neef den schoolmeester ewald op te zoeken, Ook deze was niet meer in het dorp, maar sedert een jaar naar eene meer winstgevende school in de nabijheid van Weenen verplaatst. Nu zocht alois zijne jongste zuster en zijnen broeder op. De barbier anselm ontving verwonderd het be-
{==185==} {>>pagina-aanduiding<<}
zoek van den officier, en herkende eerst op zijne verzekering in hem den armen alois weder, die voor eenige jaren het dorp als vrijwilliger, als tamboer verlaten had. Nu verbreidde het berigt van zijne komst zich spoedig door het dorp. Ieder betuigde zijne vreugde; allen wilden alois zien, welke zich intusschen gelukkig rekende, zijn broeder en de jongste zuster te kunnen zien en spreken. Nadat alois de kleinen rijkelijk beschonken, en voldoende berigten nopens hunne behandeling en veel lofs over hun gedrag vernomen had, onderhield hij zich verscheidene uren lang met de vrienden zijner jeugd en zijne oude bekenden. Tegen den avond nam hij eindelijk van deze goede menschen en ook van zijn broeder en zijne zuster afscheid, en ging naar het kerkhof, om het graf zijner moeder en dat van den eerlijken bredow te bezoeken.
De doodgraver, welke hier juist aan zijnen arbeid was, bragt hem het eerst naar den heuvel, die de overblijfselen van den invalide bedekte. Alois vertoefde hier en herdacht met dankbaarheid en een godsdienstig gevoel al hetgeen de overleden grijsaard voor goeds aan hem gedaan had. De droefheid overweldigde hem, toen hij vervolgens aan het graf zijner moeder trad. Hier rustte de dierbare en haar zoon stond thans aan den grafheuvel, welke haar gebeente bedekte. Weenende herinnerde alois zich ieder gesprek, waarin hij zijner moeder zijne hersenschimmige hoop had medegedeeld. Gedeeltelijk was dezelve tot wezenlijk-
{==186==} {>>pagina-aanduiding<<}
heid geworden, en hij gevoelde eene diepe smart, van thans niet alles, wat hij bezat, met die dierbare te kunnen deelen. Eerst toen het duister was verliet de goede zoon de rustplaatsen der afgestorvenen, maar niet zonder de gelofte te hebben afgelegd, ten minste voor zijne arme zuster en broeder alles, wat in zijn vermogen was, te doen.
Trouw heeft hij zijn woord gehouden. Twee gedenksteenen, op het graf zijner moeder en op dat van bredow, verkondigen zijne kinderlijk dankbare gezindheid en zijne zusters en broeder ondervonden, dat hij ernstig voor hun best en welzijn zorgde.
Zijne oudste zuster is met een braaf en welgezeten man gehuwd en ontving van hem een aanzienlijk uitzet. Ook voor de beide andere kinderen zorgde alois op de liefderijkste wijze. Zijn broeder nam op zijnen raad dienst in het leger en maakt waarschijnlijk zijne fortuin, daar alois zich alle moeite geeft, om hem te onderrigten en voort te helpen.
Bij zijne komst te Weenen viel alois het geluk ten deel, den vorst schwarzenberg zijne opwachting te mogen maken. Deze edele veldheer herinnerde zich nog zeer goed den jongen, hem in den slag bij Leipzig voorgestelden en bij de gevangenneming van den graaf meerveldt tegenwoordig geweest zijnden onder-officier. De vorst betoonde alois zijne genegenheid en bood hem eene plaats aan in een regiment, hetwelk te Weenen in bezetting lag. Alois betuigde

{==187==} {>>pagina-aanduiding<<}
daarvoor zijne innige dankbaarheid en ontving bevel den volgenden dag bij de parade tegenwoordig te zijn.
Het regiment, waarbij alois aangesteld zoude worden, had zich naauwelijks in orde geschaard, toen deszelfs overste beval, dat alois, welke zich zoo lang aan de hoofdwacht bevonden had, voor het front zoude verschijnen, vervolgens riep hij de officieren en liet hen eenen kring vormen. Toen dit geschied was reikte hij onzen vriend alois de eerst op denzelfden voormiddag door den minister van oorlog uitgevaardigde en door den keizer onderteekende aanstelling als kapitein in dit regiment over en hechtte den jeugdigen krijgsman eene ridderorde op de borst, welke hem, zoo als het keizerlijk besluit luidde, tot de belooning van zijn regtschapen gedrag geschonken werd. De nieuwe kameraden overlaadden alois met hunne gelukwenschen en hij zelf was bijna bedwelmd door dit onverwachte en daarom des te verrassender eerbewijs.
De edele vorst van schwarzenberg bleef tot aan zijnen al te spoedig gevolgden dood alois zijne gunst betoonen, en verloor den jongen, talentvollen officier nimmer uit het oog.
Bij eene inspectiereis, welke alois een paar jaren later, in geleide van staf-officieren naar Moravië deed, waar eenige duizend man troepen zich tot het houden van krijgsoefeningen verzameld hadden, zag alois zijnen ouden vriend en strijdmakker wanka, op het onverwachts,

{==188==} {>>pagina-aanduiding<<}
weder. Hij had hem sedert vele jaren niet meer gezien. Wanka, welke sedert den oorlog geene andere bevordering in de krijgsdienst gemaakt had, dan tot onder-officier, vernam de tegenwoordigheid van alois en begaf zich des avonds, toen de officieren, na afloop der krijgsoefeningen, in hunne kwartieren terug gekeerd waren, naar het hem aangeduide huis in Brunn, waar alois woonde. Een bediende meldde den onder-officier slechts met het nommer van zijn regiment aan. Alois liet hem terstond binnen komen en zag een hem onbekend, bijna verouderd gelaat, voor het grootste gedeelte door een zwaren baard en diep in de oogen zittende sjako, bedekt; hij herkende wanka niet meer.
Dit scheen den onder-officier pijnlijk aan te doen, hij groette op krijgsmanswijze, en wilde zonder een woord te spreken, zich weder verwijderen.
‘Wat wilt gij?’ vroeg alois over dit vreemde gedrag verwonderd.
‘Niets, heer kapitein,’ mompelde de vreemdeling, ‘ik waagde het mij aan u voor te stellen. Ik ben de onder-officier wanka, dien gij u misschien nog wel zult herinneren.
Alois was verrast; doch brak spoedig in een luid gelach uit, terwijl hij zijn ouden krijgsmakker om den hals viel en hartelijk omhelsde.
Alois vernam naauwkeurig naar de lotgevallen van zijnen vriend en vernam, hetgeen hij reeds vermoedde, dat het dezen niet goed gegaan was, en dat hij gaarne de dienst zoude

{==189==} {>>pagina-aanduiding<<}
verlaten, wanneer hij wist, waarvan hij leven zoude. Alois deed hem het voorstel, bij hem als kamerdienaar in dienst te treden, daar diegeen, welken hij tot dus verre gehad had, in het huwelijk wenschte te treden. Wanka sloeg gaarne toe en voelde zich thans gelukkig bij zijnen voormaligen vriend en wapenbroeder zijne dagen te zullen eindigen. Ook weet hij nog veel van de vroegere betrekkingen te vertellen, waarin hij tot alois gestaan heeft, wanneer hij hier of daar tot verhalen wordt uitgenoodigd.
Alois leeft thans nog als hoofd-officier en geniet eene achting, welke hij door zijn voortreffelijk karakter en zijne krijgskundige bekwaamheden ten volle verdient.
De troepen, vooral de gemeenen; eeren en beminnen in hem eenen vriendelijken bevelhebber. Het is algemeen bekend uit welk een lagen stand hij tot zulk eenen hoogen rang opsteeg, en de soldaat noemt hem, wanneer in den vertrouwelijken kring der krijgslieden, onder een glas wijn, van hem gesproken wordt, nog gaarne met den eigenaardigen naam

den kweekeling van den invalide.





(1) In het jaar 1811 verscheen er namelijk een heerlijke komeet aan den hemel.

1) Ditzelfde is ook van toepassing op ons vaderland. Waaneer Nederland, gelijk in 1813 en 1830, zich eendragtig om den troon van oranje schaart, dan zal hetzelve, even als toen de spreuk der vaderen, eendragt maakt magt, bewaarheid vinden, en geen vreemd veroveraar het onafhankelijke Nederland ligtelijk zijne kluisters aansmeden.


