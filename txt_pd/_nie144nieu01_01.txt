
   
        
           
               Een nieuw lied, op de wonderbaare en waarachtige geschiedenis van de gekroonde na haar dood
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Een nieuw lied, op de wonderbaare en waarachtige geschiedenis van de gekroonde na haar dood uit ca. 1810.
               
               
                   
                       p. 1: ‘verzucbtte’ → ‘verzuchtte’: ‘O hoe verzuchtte niet’.
                       p. 2: ‘ort kmet’ → ‘kort met’: ‘Zy zeide: ‘Ik treed in 't kort met u in d' echt’.
                       p. 2, 8: gedeelten van de tekst zijn slecht leesbaar. In deze digitale editie is [...] geplaatst.
                       p. 2: ‘droet’ → ‘droef’: ‘Maar ook in 't Bosch was niet dan droef geween’.
                       p. 2: ‘Julst’ → ‘Juist’: ‘Juist kwam de Prins, haar vrind’.
                       p. 3: ‘treu t’ → ‘treurt’: ‘Hoorde ik, myn lief, een tortel, 'k dacht zy treurt’.
                       
                       p. 4: ‘terng’ → ‘terug’: ‘En haar terug liet gaan’.
                       p. 4: ‘kliel’ → ‘kiel’: ‘Geslingerd als een kiel’.
                       p. 4: ‘g maal’ → ‘gemaal’: ‘Van haar gemaal; want wat zy Britto bad’.
                       p. 4: ‘sidd ing’ → ‘siddring’: ‘Riep Agnes nu wat siddring op 't gelaat’.
                       p. 4: ‘uitkom t’ → ‘uitkomst’: ‘Helaas waar zal ik uitkomst vinden’.
                       p. 5: ‘Blbnka’ → ‘Blanka’: ‘Verstoorde 't hart van Blanka tot dien graad’.
                       p. 5: ‘lieve ’ → ‘liever’: ‘Hy liever sterven zou’.
                       p. 5: ‘n’ → ‘u’: ‘En niets zal u aan my ontrukken’.
                       p. 5: ‘ al’ → ‘zal’: ‘God zal ter zyner tyd’.
                       p. 6: ‘troest’ → ‘troost’: ‘Thans mist gy heul en troost’.
                       p. 7: ‘Aangeuaame’ → ‘Aangenaame’: ‘Op een Aangenaame Wys’.
                       p. 7: ‘ge[...]enen’ → ‘[geef my eenen]’: ‘Moeder [geef my eenen] man’.
                       p. 7: ‘[...]nt’ → ‘[bent]’: ‘Dogter jy [bent] nog veels te klyn’.
                       p. 7: ‘[...]’ → ‘[Jy]’: ‘[Jy] moet nog slaape 3 jaaren allyn’.
                       p. 7: ‘  oeder’ → ‘Moeder’: ‘Moeder het is een Schippers gast’.
                       p. 7: ‘  oeder’ → ‘Moeder’: ‘Moeder het is op 't Bed niet geschied’.
                       p. 7: ‘ y’ → ‘Hy’: ‘Hy pikte my in 't lange riet’.
                       p. 7: ‘ et’ → ‘Het’: ‘Het riet was lang en de meid was kort’.
                       p. 7: ‘ y’ → ‘Hy’: ‘Hy heeft haar Rokjes opgeschort’.
                       p. 7: ‘w   e’ → ‘witte’: ‘allemaal witte, &c.’
                       p. 8: ‘eyla s’ → ‘eylaas’: ‘Maar eylaas wat doet my vreezen’
                       p. 8: ‘eie komt nadre ’ → ‘die komt nadren’: ‘'t Avondstond die komt vast nadren’.
                       p. 8: ‘daa’ → ‘daar’: ‘De Klooster deur ontsluit zig daar’.
                       p. 8: ‘bl deren’ → ‘bladeren’: ‘Men ziet door 't diepste van de bladeren’.
                       p. 8: ‘ooge ’ → ‘oogen’: ‘Hy ontsluit voor 't laatst zyn oogen’.
                       p. 8: ‘skhyn ’ → ‘schyn’: ‘Valsche schyn heeft my bedroogen’.
                       p. 8: ‘ roote’ → ‘groote’: ‘Ach ik sterf ô groote God’.
                   
               
           
           
           
               
                   
                   
                   
                   
               
           
           
               _nie144nieu01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 28009
               
               Een nieuw lied, op de wonderbaare en waarachtige geschiedenis van de gekroonde na haar dood. J. Wendel, Amsterdam ca. 1810
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Een nieuw lied, op de wonderbaare en waarachtige geschiedenis van de gekroonde na haar dood
               
               
                   
                   
               
           
           
           
               
               
           
           
           
           
       
       
           
               Een nieuw lied, op de wonderbaare en waarachtige geschiedenis van de gekroonde na haar dood
               
               
                   
                   
               
           
           
           
               
               
           
           
           
           
       
       
           
               2011-07-06
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Een nieuw lied, op de wonderbaare en waarachtige geschiedenis van de gekroonde na haar dood. J. Wendel, Amsterdam ca. 1810
 
Zie: https://www.dbnl.org/tekst/_nie144nieu01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



 

{==1==} {>>pagina-aanduiding<<}


{== afbeelding 
	
==} {>>afbeelding<<}
    

  
Een nieuw lied,


op de wonderbaare en waarachtige geschiedenis van de gekroonde na haar dood.

Wys: Wat is de liefde Blind.


	1.
Hoort al wie deugd bemind, 
En smaak in liefde vind, 
Hoort wat u thans dit Lied verhaalen zal, 
Van eenen Prins in 't Vorstlyk Portugal, 
Prins Pedro was zyn naam, 
Van zyne min getuigd alom de faam, 
Zyn Agnes was zyn lust en leven, 
Om haar verslond de smart, 
Zyn teergevoelig hart. 



	2.
Zyn vorstelyke stand, 
Ontzeide hem haar hand, 
Maar zyne min weêrstond dat wreed gezach, 
Dat vaak te veel op menig hart vermag; 
In stilte huwden zy, 
En nu bevreest voor 's Vaders dwinglandy, 
Moest hy zyn zielsvriendin verbergen; 
Slechts Britto, 's Prinssen knecht, 
Droeg kennis van dien echt. 



	3
O hoe verzuchtte niet, 
De Prins in wreed verdriet, 
Als hy in lang zyn' Agnes niet kon zien! 
Geen Britto kon, door vrolykheid, doen vliên, 
De smart die hem verslond, 
Te min toen hy, uit dat geheim verbond, 
Twee lieve telgen zag geboren, 
Twee Zoontjes wonder schoon, 
Twee paerlen aan zyn kroon. 



	4.
Eens zei de Vorst hem aan, 
Hy zou de hand ontfaên 
Van Blanka, die Navarre's ryksgebied 
Moest erven, dit verwekte een nieuw verdriet 
‘Wat zal ik, in deez' staat,’ 
Zei Pedro, ‘doen 'k weet wat myn pligt my raad, 
Dan, ach! kan ik myne Agnes derven 
'K ben als een schip in zee; 
'K vind geen geruste reê.’ 



{==2==} {>>pagina-aanduiding<<}


	5.
De Prins sprak Blanka wel, 
Op 't vorstelyk bevel, 
Dan, zyne min was haar geheel gezegd; 
Zy zeide: ‘Ik treed in 't kort met u in d' echt, 
Uw Vader wil dien band, 
En 'k reik als bruid, Prins Pedro myne hand;’ 
Deez' taal deed Pedro angstig zuchten: 
Hy sprak: ‘Vergun, Mevrouw, 
Dat ik myn hart ontvouw.’ 



	6
‘De Koning trouwt my uit, 
Geeft Blanka my ter bruid, 
Maar weet, Prinses, dat hy myn woord niet heeft, 
Dat Pedro niet dan voor zyn Agnes leeft; 
Die Agnes, ja Mevrouw, 
Die Agnes heef myn hart en ook myn trouw; 
Wy zyn vereend door heilge banden; 
Prinses, ik bid verschoon 
Dat ik uw min dus hoon.’ 



	7.
De Infante was verwoed, 
Haar toorn was als een vloed 
Die, door een' dyk geborstten, dondrend raast; 
Al wie hem hoord door zyn geweld verbaast: 
‘Ik ben te diep verneêrd,’ 
Zegt zy: [...], de Prins heeft my, ô smart! onteerd. 
'K zal my gevoelig op hem wreeken; 
'K vergun myn hart geen rust, 
Voor 't wraakvuur is gebluscht.’ 



	8.
Ook Agnes hoorde rasch, 
Hoe 't met haar Pedro was, 
Dit stortte haar in eenen poel van smart; 
Zy was bevreesd dat 's Prinsen teder hart 
Voor dwang bezwyken zou, 
Zy had zyn hand, hy zwoer haar eeuwig trouw, 
‘Maar,’ zei ze, ‘Alfonsus is zyn Vader, 
En hy is Koning; ach! 
Ik vrees den wreedste slag.’ 



	9.
Eens had zy van de jagt, 
Een weinig troost verwagt, 
Haar Kamenier verzelde haare schreên, 
Maar ook in 't Bosch was niet dan droef geween, 
Zy zette zich al rasch, 
Bedrukt ter neêr op het tapyt van gras; 
De slaap had met haar mededogen: 
Vermoed van ziel en zin, 
Sliep Agnes zagtkens in. 



	10
Juist kwam de Prins, haar vrind, 
Zoo teêr van haar bemind, 
Met Britto daar, hy zocht ook zoete rust, 
En zag, verrukt, zyn Agnes, al zyn' lust; 
‘Ach, Britto!’ zei hy, ‘ziet, 
    Ziet gy dat beeld, die dierbre engel niet; 
    De slaap schynt het gebloemt te wekken, 
    Wat schoonheid, Britto! ach! 
    Wie immer zoo iets zag!’ 



	11.
De Prins, vervoerd door min, 
Ging tot zyn halsvriendin. 
Op dat een kusch, een zegel van zyn trouw. 
De sluimerlust van haar verwydren zou; 
Maar Britto zei: ‘Laat af; 
Ik hoor zy droomt van Pedro, en van 't graf; 
Ik bid u, Prins, wil haar niet stooren; 
Hoor eerst wat Agnes zegt; 
Wat haar op 't harte legt.’ 



	12.
Zy droomde dat haar Kroost, 
Voor haar een bron van troost 
Door felle beesten wreedlyk werd gesleurd; 
En dat zy zelv' werd door een' leeuw verscheurd, 
‘Ach!’ riep zy, ‘ach! laat af! 
Waartoe wilt gy myn dalen doen in 't graf, 
Ach Pedro! Pedro! kom my redden! 
Uw Agnes is in nood; 
Voorkom, voorkom myn dood!’ 



	13.
Ze ontwaakt, ziet dat haar vrind 
Zich aan aan haar zy' bevindt; 
Zy is verrukt, en zegt: ‘Hoe Pedro, gy, 
Gy hier! ô vreugd! myn Pedro is by my! 

{==3==} {>>pagina-aanduiding<<}

Ik word van hem gekuscht; 
Nu is myn ziel, myn bange ziel gerust; 
Nu zal uw Agnes niet meer vreezen; 
By Pedro is myn hart, 
Bevryd van alle smart.’ 



	14.
‘Toen 'k my deez' ochtendstond, 
In 't stille woud bevond, 
Hoorde ik, myn lief, een tortel, 'k dacht zy treurt, 
Om dat haar vriend van haar is afgescheurd; 
'T voorspelde my, naar 'k dacht, 
Wat yslyk lot ook op uwe Agnes wacht; 
Hoe ik myn' Pedro ook zou derven; 
Hoe ook een zelfde rouw, 
Eerlang my treffen zou.’ 



	15.
‘Myn lief zyt onbevreesd, 
Geen vrouw hoe schoon van leest, 
Geen Vader zelfs;’ zei Pedro, ‘ook hoe groot; 
Rukt my van u; myn Agnes, neen, de dood: 
Vermag alleen den band 
Die my, myn lief, op 't strengst met hart en hand 
Aan u verbindt eenmaal te breeken; 
Uw Boezemvriend staat pal, 
In allen ongeval’ 



	16.
‘Laat my, als 't kan geschiên, 
Myn lieve kindren zien; 
Waar is Alfons, waar Dionies, myn vreugd, 
Myn waardig kroost, gewyd aan reine deugd; 
De panden van uw trouw, 
Gun toch dat ik myn aardsche schat beschouw; 
Myn kindren in myne armen drukken, 
Zy zyn my alles waard', 
Gy hebt ze my gebaard.’ 



	17.
Nu zond men Britto heen, 
Maar eer het Kroost verscheen. 
Ziet men de Vorst, met Blanka vergezeld 
Zy nadren en hun komst maakt elk ontsteld; 
‘Zie,’ zegt de schoone vrouw, 
‘Zie daar myn droom, en 't loon van mynen trouw; 
Zwyg lief,’ roept Pedro; blyf standvastig, 
‘Staak uwe onsteltenis; 
Vrees niet waar Pedro is.’ 



	18.
Alfonsus sprak; ‘Myn Zoon, 
Tot nadeel van de Kroon; 
Verlaat ik 't Hof, en zoek waar ge u bevindt, 
Heeft dan de min u zoo geheel verblind? 
Myn eer roept luide om wraak, 
Zy die u boeit aan 't schandelykst vermaakt, 
Zal ik myn gramschap doen gevoelen, 
'T is uit met myn geduld, 
Zy boete voor uw schuld.’ 



	19,
‘Ach Vorst!’ riep Agnes uit: 
‘Herroep dat streng besluit; 
Zie my geknield, ik smeek uw Majesteit 
Behandel my toch met barmhartigheid, 
Al myn geluk is in uw hand; 
Zie my geheel door droefheid overmand; 
Ach, wil my toch genade geeven! 
Ruk my niet, door de straf, 
Van myne kindren af!’ 



	20.
Alfonsus zag haar aan, 
Was met haar smart begaan, 
Haar schoon gelaat had hem geheel verrukt, 
Ligt had hy haar aan zyne borst gedrukt; 
Ja zelfs haar naast zyn Zoon 
Met pracht en praal geplaatst op zynen troon, 
Maar Blanka lag zyn hart aan banden; 
Haar stamhuis was gehoond, 
En zulks mogt niet verschoond. 



	21.
‘Navarre's edel bloed,’ 
Riep zy, geheel verwoed, 
‘Duld zulk een' hoon, zulk een vernedring niet, 
Ik keer terstond naar 't Vaderlyk gebied; 
Verschaf me in deeze zaak, 
Door staal en vuur de schitterendste wraak; 
Alfonsus, 'k zal uw' troon doen schudden, 
En dus ontfangt uw zoon; 
Zyn welverdiende loon,’ 



	22,
De Vorst voorzag wat druk, 

{==4==} {>>pagina-aanduiding<<}

Wat grievend ongeluk 
Geheel het Ryk zou treffen, zo hy niet 
De Ryksprinses voldoening geven liet, 
En haar terug liet gaan; 
Hy deed daarop zyn Zoon in boeijens slaan 
Te Santarein op 't slot bewaken, 
En gaf dus 't edelst hart 
Ten prooije aan angst en smart. 



	23.
Hoe werd nu Pedro's ziel, 
Geslingerd als een kiel 
By fellen storm, door baaren die verwoed 
Ter nederslaan den stoutste heldenmoed; 
Hoe dikwyls riep hy niet: 
‘Myn Agnes! ô 'k gevoel uw zielsverdriet 
'K zie u myn lief angstvallig lyden; 
Waar vind gy met uw kroost, 
Helaas nu heul en troost!’ 



	24.
‘De smart dien ik gevoel,’ 
Sprak hy: ‘stort me in een poel 
Van ongeluk; hoe word myn hart verscheurd, 
Nu is myn lief de Tortelduif die treurt; 
Nu word die engelin 
Verslonden door een Leeuw, ach! zielsvriendin 
'K zie u ten prooi aan duizend smarten, 
Genadige Opperheer! 
Zie op myn Agnes neer!’ 



	25.
Dan daar het droef geklag 
In rampspoed niets vermag, 
Bleef Pedro's hart gedompeld in den rouw, 
Om 't minlyk kroost, om de allerwreedste vrouw, 
Die nog geen kondschap had, 
Van haar gemaal; want wat zy Britto bad, 
Dees hield de zaak voor haar verborgen 
Beducht dat de edle vrouw 
Dien slag besterven zou. 



	26.
Toen Agnes vol van smart, 
Met een benepen hart, 
De Ryksprinses ontmoette, en deez met vreugd, 
Haar deed verstaan hoe 't wyken van de deugd, 
Zoo als zy sprak, haar' vriend 
Den man dien zy zo teder was gezind, 
Nu in den kerker deed verzuchten, 
Verschoot de gloênde roos 
Tot steen, stond roereloos. 



	27.
‘Dat heb ik dus begeerd, 
    Zoo word ik weêr geëerd;’ 
Zei Blanka, ‘en zyn boei word niet geslaakt, 
Voor hy my tot zyn Gemalinne maakt: 
Hy was aan my verloofd; 
En gy hebt my van zyne min beroofd; 
Dat kon niet ongewrooken blyven; 
Gy hoondet my ontzind; 
Ik ben een Konings kind’ 



	28.
‘O God! ô God sta by; 
Ontferm u over my’ 
Riep Agnes nu wat siddring op 't gelaat; 
‘Zie neêr, ô God! op myn rampzaalge staat; 
Myn Pedro! Pedro! gy 
In boeijens om uw teedre min voor my, 
Helaas waar zal ik uitkomst vinden; 
Myn kindren! groote God! 
Wat wreed, wat yslyk lot!‘ 



	29,
‘Gy Blanka, trotsche maagd! 
Die roem op wreedheid draagt, 
Gy zyt Infante, ô ja, ik weet het, dan 
Prins Pedro is door 't Huwelyk myn man 
'K ben dus niet slechts vriendin, 
'K ben meer dan gy, 'k ben Portugal's Vorstin; 
Denk dat hoe zeer ge u moogt verheffen, 
Dat gy in ieder woord 
Niet my, maar Pedro hoort.’ 



	30
‘God kent myn zuivre trouw, 
Hy zal 't voorzien, Mevrouw; 
Hy red den geen die hier in druk versmagt; 
Door wreed gezach in rampspoed word gebragt, 
'K vertrouw op God, sta pal 
In alle smaad, in alle ongeval. 
De Algoedheid zal myn redder wezen; 
Myn weenen en geklag, 
Veranderen in gelach.’ 



{==5==} {>>pagina-aanduiding<<}


	31.
Deeze edle taal hoe zeer 
Gegrond op deugd en eer, 
Verstoorde 't hart van Blanka tot dien graad, 
Dat zy, vervoerd door aangehitste haat; 
Den Vorst door veinzery, 
En 't hoofsch gespuis niet wars van tirrany, 
Tot Agnes sterven deed besluiten, 
Hoe zeer dit 's Konings hart 
Diep trof met bittre smart. 



	32.
Toen Agnes in haar druk, 
Nog eens het zoet geluk 
Genoot, dat zy haar dierbre Pedro sprak; 
Zwoer hy, dat eer hy zynen eed verbrak, 
Hy liever sterven zou, 
‘Gy,’ sprak de Prins; ‘gy zyt myn dierbre vrouw, 
En niets zal u aan my ontrukken; 
Geen Vaderlyk gezag, 
Geen Blanka dit vermag.’ 



	33
De Vorst, meêlydend teêr 
Zag Agnes nog eens weêr; 
Zy, en haar Kroost, zy vielen hem te voet; 
De braave Vorst verloor nu allen moed, 
Hy noemde haar zyn Kind, 
‘De ramp,’ zei hy, ‘waarin gy u bevindt; 
Doorboort myn ziel met gloênde dolken 
Maar als de Staat gebiedt; 
Dan geldt het mêly niet’ 



	34.
‘Bid, bid.’ riep Agnes nu; 
‘Bid kindren, bid voor u; 
Smeek dat de Vorst my spare om uwe jeugd; 
Uw voet staat nog niet vast op 't pad der deugd;’ 
De Kindren smeekten, maar. 
‘De Koning, schoon zyn hart vol meêly waar,’ 
Ja schoon hy weende bleef volharden; 
Der Ryksprinsesse hoon 
Vereischte een bloedig loon 



	35.
Nu zegt de droeve Vrouw, 
Gewond door bittren rouw, 
Haar Kroost vaarwel, wat alleryslykst lot! 
Men voert haar weg, terwyl zy uitriep: 
‘ God! 
God zal ter zyner tyd 
Vergelden 't geen myn schuldloos harte leidt; 
ô Vorst! Hy zal uw vonnis vellen: 
Ach! dierbaare Echtgenoot; 
Myn dood is ook uw dood.’ 



	36.
Naauw was de wreedste slag 
Die nimmer stervling zag 
Gegeven, of de Vorst, misschien door rouw 
Geheel verheerd, volgde in het graf de Vrouw, 
De onschuldige die hy 
Gevonnisd had, hoewel met meêdelyj 
Wel deed het Pedro's traanen storten, 
In spyt van kroon en troon, 
Hy was een tedre Zoon. 



	37.
De stem tog van Natuur 
Was by hem kort van duur; 
Hy wist niet dat zyn lief was omgebragt! 
‘Nu ben ik Vorst;’ zei hy, en heb ik magt 
Nu zal 'k myn engelin 
‘Myn schat op aard, myn dierbre zielsgodin 
In volle glans ten troon verheffen; 
Nu word haar smart beloond, 
En zy met my gekroond’ 



	38.
Dan ach! wat yslykheid 
Is nu den Vorst bereid? 
Men zegt hem dat zyn lief, zyn schat op Aard, 
Gestorven is, gevallen is door 't zwaard; 
‘ô Hemel!’ roept hy uit 
‘Wie trof haar hart, wie moordde myne bruid 
Ik zweer hy zal dien gruwel boeten, 
Ach Agnes! Agnes! ach! 
Dat's de allerwreedste slag’ 



	39.
‘Legt dan, ô smart! myn troost, 
De Moeder van myn Kroost; 
Ligt Agnes dan, die schoone bloem ter neer, 
Schynt dan haar Zon, haar levenszon niet meer; 
Myn heul, myn vreugd, myn lust, 
Waar is uw licht? helaas! 't is uitgebluscht; 

{==6==} {>>pagina-aanduiding<<}

De Zon is voor altoos verdweenen; 
Ween, ween myn dierbaar kroost, 
Thans mist gy heul en troost!’ 



	40.
‘De Vorst is moorder, neen, 
Ik zie, ik ben 't alleen; 
Ik wette 't zwaard, ik gaf den gruwelslag; 
Vervloekt, vervloekt zyn myn geboortedag, 
Ik heb die zon gedoofd, 
Die schoone vrouw van 't levensligt beroofd, 
Ik deed myn dierbaare Agnes sterven; 
Myn onbedachte min, 
Vermoordde de engelin.’ 



	41.
‘Ik wil myne Agnes zien, 
Ik wil en 't zal geschien; 
Neen Blanka; neen, verwacht van my geen kroon, 
Verachting zy uw deel uw eenigst loon; 
Myn Agnes blyft myn bruid, 
'K zal haar, ô ja, dit is myn vast besluit; 
Schoon men haar heeft vermoord tog kroonen, 
Het voorwerp van myn min, 
Blyft Portugal's Vorstin.’ 



	42.
Toen Pedro Agnes zag. 
Daar ze op het praalbed lag, 
Aan ieder zyde een Zoon, een schreijend kind, 
Toen werd de Vorst van droefheid als ontzind; 
Hy riep: ‘'K zie haar bespat, 
Met schuldloos bloed, hoe schynt dat dierbaar nat 
Als roozen op 't albaste weezen; 
Als roozen van den trouw, 
Dien gadelooze vrouw.’ 



	43.
Toen hy haar had gekuscht, 
Zei hy: ‘Rust, Agnes, rust, 
Uw Pedro zal, verslonden door de pyn, 
Der wreedste smart, welhaast by Agnes zyn.’ 
Door droefheid afgesloofd, 
Zet hy de kroon zyn Agnes op het hoofd, 
En roept: ‘Al zwemmende in zyn traanen, 
Deeze is myn Echtvriendin! 
En Portugal's Vorstin.’ 



	44.
Hy kuscht haar nog een keer, 
Valt op 't Ligchaam neer, 
Terwyl zyn kroost versmelt in diepe rouw! 
Hy roept: ‘Myn lief! beminnelyke vrouw! 
'K herhaal den heilgen eed, 
Dien 'k dikwyls u, myn dierbre Agnes deed; 
Geen Vrouw zal uwe plaats bekleeden, 
Myn hart blyft u gewyd; 
Geheel myn levenstyd,’ 



	45.
Heel 't Hof door rouw vermand, 
Treedt toe en kuscht haar hand, 
Haar hand als die van hunne Koningin; 
En 't offer van de kuischte Huwlyksmin; 
De Infante neemt de wyk, 
Daar zy niets hoopt weêr naar haar Vaders Ryk, 
Want Pedro was voor haar verlooren; 
Zy was de moorderes 
Van zyne Zielsvoogdes. 



	46.
De moordenaars, wier zwaard 
Geene Agnes had gespaard, 
Ontvingen 't loon voor hunne gruweldaad, 
Zy waren wel voor 's Konings wraak en haat, 
Voor zyne magt beducht, 
'T Hof en de Stad angstvalliglyk ontvlugt, 
Dan, ach! wat kon het vlugten baten; 
De straf volgt vroeg en spa, 
De boosheid altoos na. 



	47.
Zie daar een droef geval, 
In 't Vorstlyk Portugal; 
Een voorbeeld hoe de liefde doornen baart; 
En dat geen Vorst, hoe magtig, is bewaard 
Voor rampspoed en verdriet, 
De Konings staf, zyn rykdom baat hem niet, 
Hy worstelt op zyn beurt met rampen, 
En dat is ieders deel 
Op 't ondermaansch tooneel. 


EYNDE.



 

{==7==} {>>pagina-aanduiding<<}


{== afbeelding 
	
==} {>>afbeelding<<}
    

  
Een nieuw lied

Op een Aangenaame Wys.


	1
Moeder [geef my eenen] man, 
Allemaal witte boonen, 
Die myn tyd verdryven kan, 
Allemaal witte, met dubbelde pitte, allemaal witte Boonen. 



	2
Dogter jy [bent] nog veels te klyn, 
Allemaal witte boonen, 
[Jy] moet nog slaape 3 jaaren allyn. 
Allemaal witte &c. 



	3
Moeder het is een Schippers gast, 
Allemaal witte boonen, 
Hy maakt zyn broek aan de kwispel 
vast, allemaal witte &c.. 



	4
Moeder het is op 't Bed niet geschied 
Allemaal witte boonen, 
Hy pikte my in 't lange riet, 
Allemaal witte, &c. 



	5
Het riet was lang en de meid was kort, 
Allemaal witte boonen 
Hy heeft haar Rokjes opgeschort, 
Allemaal witte, &c. 



	6
Heb jy van Jan de Knegt geproefd, 
allemaal witte boonen, 
Dan hebje voor 9 maanden genoeg, 
allemaal witte, &c. 



	7
9 Maandjes en een dag, 
allemaal witte boonen 
Het meisje in het Kraambed lag, 
allemaal witte, &c. 



	8
En toen het Kind ter waereld kwam, 
allemaal witte boonen, 
Kreeg het een Franschmans pakje aan, 
allemaal witte, 



	9
Toen de jonge was bekwaam, 
allemaal witte boonen, 
Toen moest hy met de Snaphaan staan, 
allemaal witte, &c. 



	10
Zie jy de Vader voor jou staan, 
allemaal witte boonen, 
Jy durft jou oogen niet op te slaan, 
allemaal witte, met dubbelde pitte, allemaal witte boonen. 


EYNDE.



   

{==8==} {>>pagina-aanduiding<<}

Minne-Klagt, van Louisa en Albert.

Op de Wys: Van Roselinde,


	1
Deze bloemen deze perken, 
Hooren myne minne klagt, 
Vlytig, vlytig aan 't werken, 
't Is Louise die ik wagt, 
Moet zy agter deeze muuren, 
Eeuwig in dees kerker zyn, 
Ach! hoe menig menig uuren, 
Zugt ik hier in minne pyn. 



	2
Schoon dit kleed van myn vermommen, 
En ik eenen Tuynman schyn, 
Mogt zy toch nog eens komen, 
Albert zou gelukkig zyn, 
Maar eylaas wat doet my vreezen, 
Is het maar het geen ik gis, 
Zou het mogelyk kunnen weezen, 
Dood is zy dat is gewis. 



	3
Wat baat my u [...] klagten 
Daar zy leid in 't naare graf, 
Wreede dood komt my versagten, 
Rukt my van de waereld af, 
wreede dood komt my thans nadren 
Grieft my met uw felle zys, 
't Zident bloed kruipt uit myn adren 
Daar gy my myn grafplaats wyst. 



	4
Voor het laast zal ik dees Bloeme, 
Gaan besproejen met een traan, 
Ik plukt dit roosje waart te roemen, 
dat met my in 't graf zal gaan, 
Dit geweer zal my bevryden, 
dan de droefheid die ik ly, 
Ik leg dit Roosje aan myn zyde, 
Met een dood zo ben ik vry. 



	5
't Avondstond die komt vast nadren 
De Klooster deur ontsluit zig daar 
Men ziet door 't diepste van de bladeren, 
't Is Louisa al te waar, 
Afgemat en moey van 't zugten, 
Vliegt zy naar haar waarde vrind 
Maar eylaas dit zyn de vrugten, 
Daar zy hem doorstooken vind. 



	6
Hy ontsluit voor 't laatst zyn oogen 
Ziet haar aan vol tederheid, 
Valsche schyn heeft my bedroogen 
Ik moet na de Eeuwigheid, 
Ja, ik heb myn hert doorstooken, 
Vliegt terug naar uwe Cel, 
U wreden Vader is gewrooken, 
Louisa, ach! vaart eeuwig wel. 



	7
Ademloos en moei van klagten, 
Valt zy op zyn boesem neer, 
Hier zal ik myn dood verwagten. 
Albert zegt zy komt niet weer, 
Lieven minnaar wilt toch spreeken 
Zyt gy weg dan voor altoos, 
Maar hy geeft nog taal nog teken, 
Ik vind niet als een dorre Roos. 



	8.
Liefste Roosjen vol van geuren, 
Gy zyt nu myn eenigst goed, 
Mogt gy eeuwig eeuwig duuren 
Gy gaaft my weer nieuwen moed 
De dood die zal ons zaam vereenen, 
Liefsten vind dit is ons lot, 
Naar hoe waggelen myne beenen 
Ach ik sterf ô groote God. 


    Gedrukt te Amsterdam, by J. WENDEL.




