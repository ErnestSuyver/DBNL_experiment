 
   
	  
		  Oude sprookjes 
		  J.J.A. Goeverneur 
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur: Ki 3989 
		    
		  ALGEMENE OPMERKINGEN 
		  Dit bestand biedt, behoudens een aantal hierna te noemen ingrepen, een diplomatische weergave van Oude sprookjes van J.J.A. Goeverneur uit 1861.  
		    
		  REDACTIONELE INGREPEN 
		  Het werk is doorschoten met illustraties op ongenummerde bladen. Om de illustraties bij het bijbehorende sprookje te laten opkomen zijn er enkele verplaatst: van pagina t.o. II naar pagina 1; van pagina t.o. 21 naar pagina 21; van pagina t.o. 29 naar pagina 29.
		    
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. II) is niet opgenomen in de lopende tekst. 
 
[pagina ongenummerd (p. I)]
Oude sprookjes.
 
[pagina ongenummerd (p. III)]
Oude sprookjes
op nieuw verteld
door
J.J.A. Goeverneur.
 
roodkapje. de beide bloemen. de geschiedenis van kalif ooijevaar. klein duimpje. asschepoester. sneeuwwitje. vrouw holle. zwaan, kleef aan!
 
Met acht gekleurde platen.
 
schiedam,
H.A.M. Roelants.
 
[pagina ongenummerd (p. IV)]
Snelpersdruk van H.A.M. Roelants.
		    
		 
		   
			 2005 dbnl 
			   
		   
		  goev001oude01_01
		   
		ebook 
		  J.J.A. Goeverneur, Oude sprookjes. H.A.M. Roelants, Schiedam z.j. [1861] 
		    
		 
	  
		DBNL-TEI 1 
	  
	        
           
               Oude sprookjes
               J.J.A. Goeverneur
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Oude sprookjes
               J.J.A. Goeverneur
               
               
               
                   
                   
                   
               
           
           
           
           
               
           
           
               
               
           
           
           
           
       

 
		 
		  2005-06-14 
		   
			 MG 
		   
		  colofon toegevoegd 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.J.A. Goeverneur, Oude sprookjes. H.A.M. Roelants, Schiedam z.j. [1861]
 
Zie: https://www.dbnl.org/tekst/goev001oude01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 



	 


{==1==} {>>pagina-aanduiding<<}

Roodkapje.

Er was eens eene goede moeder, die een eenig kind, een allerliefst dochtertje had. Zij had een fijn, vriendelijk gezigtje, blonde haren, blaauwe oogen en was altijd vrolijk en opgeruimd. Eens liet de moeder voor haar lief kind een rood kapje maken, want van alle kleuren stond rood het meisje verreweg het best. Met dat roode kapje zag het kind er nog wel eens zoo lief uit als te voren, en alle menschen keken haar na, als ze zoo vrolijk langs den weg huppelde, en noemden haar voortaan niet anders dan Roodkapje.
Roodkapje was niet alleen een aardig, maar ook een goed kind. Ze had maar één groot gebrek: ze was wat litzinnig, en lette dus niet altijd goed op hetgeen moeder haar zei, maar vergat nu dit en dan dat. De moeder zag dit niet zonder bezorgdheid; doch daar Roodkapje anders niet ongehoorzaam, niet knorrig of eigenzinnig, maar altijd aardig en gewillig was, zag zij de kleine fouten, die het meisje beging, maar liefst door de vingers en dacht: als Roodkapje ouder en grooter wordt, zal dat ook wel anders worden: dikwijls echter kan eene enkele kleine fout bitter treurige gevolgen hebben, en dat zou de goede moeder ondervinden.

{== afbeelding 	==} {>>afbeelding<<}
    

 

{==2==} {>>pagina-aanduiding<<}

Eens gaf de moeder Roodkapje een mandje met wafels en een potje met boter en zei: ‘Ga, lief kind, en breng dit aan grootmoeder en zeg, dat ik hoop, dat het haar regt goed smaken zal. Daar 't evenwel van avond al te laat zal wezen, om weer naar huis te komen, moet ge van nacht maar bij grootmoeder blijven slapen. Zorg echter, dat ge u onder weg niet ophoudt, want dan kon in 't bosch u ligt de booze wolf ontmoeten en u opvreten. ‘Goede reis dan nu kind en vooral de complimenten.’
Roodkapje danste van blijdschap, dat ze naar grootmoeder toe mogt, want dat was altijd een groot feest voor haar. Ze gaf hare moeder tot afscheid een hartelijken zoen, nam het potje met boter in de regterhand, het mandje met wafels aan den linkerarm, en stapte zoo het dorp door, niet weinig tevreden, dat zij al zulk eene verre boodschap mogt doen. Toen ze het laatste huis voorbij was, lag het weideveld met zijne duizend en duizend bloempjes voor haar en onder den grooten eikenboom, die daar ergens op eene hoogte stond, waren vele kinderen aan het spelen en dansen, en verheugden zich in de lieve lentezon, die zoo kostelijk scheen. Naauwelijks kregen deze kleine Roodkapje in het oog, of zij kwamen op haar toe trippelen, want allen hielden even veel van haar en roemden, dat zij er zoo lief uitzag, en wilden weten, wat zij in haar mandje en in haar potje had. ‘Kom, Roodkapje, dans met ons!’ riepen allen. - ‘Kom, een ommezientje dan; maar dan moet ik weg,’ dacht zij bij zich zelve, zette het mandje en potje onder den boom neer, en ging vrolijk met de overigen aan het dansen. Zoo doende vergat zij dan spoedig de waarschuwing, die hare moeder haar gegeven had. Daar op eens, te midden van al de pret, begon nu echter in het dorp de avondklok te luiden. Nu zeiden de kinderen Roodkapje allen vriendelijk goeden avond, wenschten haar goede reis, en haastten zich, om weder bij vader en moeder te komen.
Thans stond Roodkapje alleen op het weideveld, zag de zon ondergaan, en begon angstig te worden, zoodat ze bijna niet wist, wat ze doen zou. Spoedig echter stelde het ligtzinnige kind zich ook al weer gerust en dacht: ik wil maken, dat ik op een drafje door het bosch kom; 't zou wel raar wezen, als ik dien leelijken wolf ook zoo dadelijk tegenkwam.

{==3==} {>>pagina-aanduiding<<}

Zoo deed zij dan ook, en ging loopen wat zij kon. Het bosch werd nogtans al digter en donkerder; met moeite drong zij tusschen de digte struiken door, en hijgde van benaauwdheid en haast, toen de grimmige wolf daar eensklaps voor haar stond.
‘Roodkapje,’ vroeg het monster met doffe stem, ‘waar ga je nog zoo laat naar toe?’ En zijne groene oogen vonkelden als gloeijende kolen.
‘Ach, lieve wolf, doe me maar geen kwaad; ik ga naar mijne grootmoeder,’ zei het kind, dat huilde en beefde.
‘Naar je grootmoeder ga je?’ zei de wolf; ‘en waar woont je grootmoeder?’
‘Ginder achter het bosch, in het eerste huisje aan de linkerhand,’ zei Roodkapje; maar gij zult mij toch niet opeten, lieve heer wolf?’
‘Neen, voor middernacht eet ik geene kinderen,’ zei de wolf; maar haast je, dat je naar je grootmoeder komt, want ik kon toch noch honger krijgen, en dan....’
De wolf liet haar nu staan, en Roodkapje, heel blij, dat ze er zoo van was afgekomen, haastte zich nu verder, daar ze den boozen wolf niet gaarne voor de tweede maal ontmoeten wou. Deze echter, kon met zijne vier pooten veel vlugger loopen dan het meisje, en was dus in een ommezien voor grootmoeders huisje, en klopte daar aan.
‘Wie klopt daar?’ vroeg de grootmoeder, die al voor een uur te bed was gegaan.
‘Ik ben 't, Roodkapje,’ zei de wolf met veranderde stem. ‘Ik kom u wafels en wat versche boter brengen; doe as je blieft open, grootmoeder.’
‘Trek maar aan het touwtje kind, dan gaat de deur open,’ riep de grootmoeder van haar bed.
De wolf trok aan het touwtje, en pas was de deur open, of daar viel het wilde dier op de grootmoeder aan, en hapte haar zoo maar op; vervolgens zette hij de nachtmuts der oude vrouw op zijn kop, deed het licht uit, en legde zich op grootmoeders bed.
Nu kwam de maan op, en scheen in het kamertje. Toen kwam Roodkapje eindelijk ook aan het huisje en klopte aan.

{==4==} {>>pagina-aanduiding<<}

Wie klopt daar?’ vroeg de wolf, en deed de stem van de grootmoeder na.
‘Ik ben 't, Roodkapje, grootmoeder!’ riep het kind. ‘Doe open, as je blieft; ik ben bang voor den wolf.’
‘Trek maar aan het touwtje kind, dan gaat de deur open,’ zei de wolf.
Zoo kwam dan Roodkapje binnen, vroeg hoe het met grootmoeder was, en deed hare boodschap. De booze wolf luisterde bedaard toe, en zei daarop? ‘Zet het goed daar maar op de tafel neêr, en kom gaauw bij mij te bed.’ Dat deed Roodkapje, want ze was geducht moê. Toen zij nu echter op bed kwam, pakte de wolf haar met zijne klaauwen.’
‘O wee, grootmoeder, wat hebt gij scherpe nagels!’
‘Dat is, om je te beter te kunnen grijpen,’ brulde de wolf.
‘En wat hebt gij vreeselijk scherpe tanden!’ De wolf brulde, en vrat arme Roodkapje op!


De beide bloemen.

Een jonge, maar arme jager ging eens het bosch in, om een stuk wild te schieten. Op eenmaal hoorde hij het gebrul van een jagenden wolf, en een oogenblik later schoot hem eene hijgende ree voorbij, welke de bloeddorstige wolf al zoo digt op de hielen was, dat hij haar met weinige sprongen kon bereiken. De jager schoot nu echter, en velde den wolf met zijn pijl. Reeds vreesde hij, dat de ree hem ontsnappen zou, voor dat hij een nieuw schot kon doen; maar toen hij een nieuwen pijl op zijn boog legde, kwam de ree, in plaats van te vlugten, sidderend op hem toe, en zag hem met hare groote oogen zoo roerend aan, dat de jager medelijden voelde, en niettegenstaande al zijn nood, het diertje besloot te sparen. De

{==t.o. 4==} {>>pagina-aanduiding<<}


{== afbeelding 	==} {>>afbeelding<<}
    


{==5==} {>>pagina-aanduiding<<}

ree kwam tot voor zijne voeten kruipen en viel daar uitgeput neder, waarop de jager haar liefderijk op den kop streelde. Daar op eens verdween nu echter het dier, en voor den ontstelden jager stond eene schitterende Fee, die hem vriendelijk toesprak en zeide: ‘Wees gezegend, medelijdend sterveling! Ik was betooverd en in eene ree veranderd, en ik kon niet anders verlost worden dan door een jager, die niet alleen zijn jagtlust, maar ook zijn dringenden nood met medelijden overwinnen, en mij verschoonen zou. Heb dank, en ontvang den loon voor uwe meedoogendheid en goedheid. Zie hier deze beide gewassen. Het eene zal u rijkdom aanbrengen; het andere helpt tegen alle ligchaams- en zielspijn, en is een wonderkruid, even als het eerste. Neem beide bloemen, en maak een goed gebruik van hare geheime kracht. Vaarwel!’
Met die woorden verdween de goede Fee, en de jager herstelde zich langzamerhand van zijne verbazing. Vervolgens groef hij beide planten uit den grond, droeg ze naar huis, plantte iedere bloem in een afzonderlijk potje, en zette ze zoo voor zijn klein venstertje. Reeds den volgenden dag waren beide bloemen ontloken. De eene, fraai en kostelijk op het oog, van schitterende kleur en welriekend van geur, vereenigde al de pracht en schoonheid van lelie en roos; de andere was zonder kleur, zonder geur en schijnbaar gering en nietig. Een nog grooter wonder gebeurde er echter met de eerste, prachtige bloem. Aan elk van hare kelkblaadjes vertoonde zich een dauwdroppel van ongemeene grootte en kostelijken glans, die spoedig vast en hard werd, afviel, en dan een zuivere diamant van onschatbare waarde was. De jager was buiten zich zelven van verbazing, want hij kende de kostelijkheid dier edelgesteenten wel eenigzins, en kon niet moê worden, ze te bewonderen. Vervolgens ging hij met een daarvan naar de stad bij een juwelier, wien hij hem te koop aanbood. Hij ontving er eene verbazende som voor, en was op eenmaal van alle armoede en nood verlost.
Voortaan omgaf de jager zich dan ook met al den glans van den rijkdom. Hij kocht een prachtig slot, en hield eene talrijke schaar van bedienden, zag zich omringd van vrienden, welke hij door zijne schatten geheel van zich afhankelijk maakte, en had in 't genot des overvloeds zijne vorige armoede en tevreden-
{==6==} {>>pagina-aanduiding<<}
heid spoedig geheel vergeten. Trotsch, eigenzinnig en heerschzuchtig geworden, verachtte hij zijne vroegere makkers, en zijn voorspoed deed hem zelfs tegen de armen, die aan zijne deur klopten, hardvochtig en onbarmhartig worden. Alleen aan zijne bloem besteedde hij alle mogelijke zorg. De andere, op het oog niets vertoonende plant, had hij daarentegen lang verachtelijk in een hoek van zijn tuin neergesmeten. Daar had het gewas nu echter toevallig eene goede plaats gevonden, om te wortelen, en zich ongemerkt langs den muur uitgebreid. Treurig groeide het daar, en niemand wist iets van zijne verborgene kracht.
Het geen den jager zoo zeer begunstigd had, naderde thans echter spoedig zijn einde. Op zekeren dag vertoonde de hemel zich met donkere wolken bezet. Weldra verhief zich de storm; blaauwe bliksemstralen schoten sissend door de lucht, de donder rolde en ratelde; eindelijk viel een straal op het prachtige slot van den jager neer, en zette het spoedig in lichte laaije vlam. Slechts met moeite redde hij zijn leven; al, wat hij verder bezat, verbrandde tot asch.
Radeloos zwierf hij om de gloeijende puinhoopen rond; van al zijne rijkdommen verlangde hij niets te redden, dan alleen zijne wonderbloem, de bron van zijn geluk, en hij hoopte, dat de geheime kracht der plant aan de magt des vuurs weerstand zou hebben geboden. Spoedig echter vond hij den gloeijenden pot, maar van de plant zelve geen spoor meer. Diep verslagen verliet hij den bouwval, en zocht hulp en troost bij zijne vrienden. Deze wezen hem echter verachtelijk de deur; ook de armen, die hem om zijne hardheid haatten, verblijdden zich over zijn ongeluk, en smaalden hem en jouwden hem uit. Toen de gloed in de puinhoopen van zijn slot was uitgedoofd, bouwde hij eene ellendige hut van eenige half verbrande planken en balken, leefde van de vruchten van zijnen tuin, en geleek zoo een kluizenaar, die de menschen ontvlugt. Verdriet en spijt over zijn ongeluk, maar nog meer de beschuldigingen van zijn geweten maakten hem diep ongelukkig, en deden hem zijne dagen in treurigheid en moedeloosheid slijten.
Eens dreef de honger hem naar dien verwijderden hoek van zijn tuin, waar hij die tweede wonderplant verachtelijk had neergesmeten. Vol verbazing zag hij, dat het gewas zich hier langzamerhand uitgebreid

{==7==} {>>pagina-aanduiding<<}

en gansche bedden overdekt had. Hij trok een stengel uit de aarde, en ontdekte knollen, die aan den wortel uitgegroeid waren. Die hadden een aangenamen geur en hij proefde ze; ze smaakten kostelijk. Verheugd over deze ontdekking, verzadigde hij zich er volkomen mede, en viel daarop in een diepen, uiterst verkwikkenden slaap. Toen hij weder wakker werd, was het avond geworden, en alles vertoonde zich hem nu in een geheel ander wonderbaar licht. Alle spijt, alle verdriet was uit zijn hart geweken; alle ligchaamspijn was voorbij, en de gewetenswroeging, die hem gepijnigd had, was door eene zachte droefheid over zijne begane verkeerdheden en zonden vervangen. Hij voelde in zijn hart nieuwen moed en nieuwe kracht; hij was een ander en beter mensch geworden en verlangde nog slechts, om met het goed, dat de Fee hem geschonken had, de weldoener der armen en lijdenden te worden. Zoo ging hij dan nu voortaan van hut tot hut rond, bragt den zieken hulp, den bedroefden troost, en weldra veranderde de haat der menschen tegen hem in liefde en dankbaarheid. De roem zijner goedheid en van het geneesmiddel, waarmede hij zulke wonderen werkte, verbreidde zich tot in de verste landen.
De eenige dochter van den koning in een ver land, lag naar ligchaam en ziel zwaar ziek, en daar alle middelen der geneesheeren vruchteloos bleven, beloofde de koning aan hem, die 't leven en de gezondheid zijner dochter redden zou, hare hand, en na zijn dood de koningskroon en zijn land. De jager had naauwelijks deze belofte vernomen, of hij begaf zich naar de koninklijke hofplaats, en weinig uren na 't gebruik van zijn geneesmiddel was de prinses weder volkomen hersteld.
De blijdschap van den koning en de dankbaarheid zijner genezene dochter kenden geen grenzen; maar de arme jager wilde zich bescheiden aan de eerbewijzingen onttrekken, welke men hem had toegedacht. Hij vertelde den koning naar volle waarheid, wat hij al beleefd had. Deze echter kreeg hem daardoor dubbel lief, en gaf hem zijne dochter tot vrouw. Na den dood van zijn schoonvader erfde hij al diens landen, waar hij tot in hoogen ouderdom regtvaardig, zacht en wijs regeerde.



{==8==} {>>pagina-aanduiding<<}

De geschiedenis van kalif ooijevaar.

Te Bagdad in zijn paleis zat de magtige kalif - zoo als men daar te lande den koning of vorst noemt. - Gaud, zoo heette die kalif, gemakkelijk op zijn divan gezeten, rookte welgemoed zijne pijp en dronk daar nu on dan een kop geurige koffij bij. Hij was zeer goed in zijn humeur en zag dus ook gaarne, dat zijn vizier Mansor verscheen, om hem zijn compliment te maken. ‘Wat nieuws Mansor?’ riep hij hem te gemoet. - ‘Heer, ik weet niets, maar beneden op het plein wacht een koopman, die allerlei fraaijigheden te koop heeft. Schoon, heer,....’ en de vizier gaf door eene beweging te kennen, dat hij voor 't oogenblik geen geld bij zich had. - ‘Ga en roep daarom dien man toch maar’ beval de kalif, en na korten tijd stond de kramer voor hem. De kalif bekeek de hem voorgelegde waren, en kocht van allerlei, zoowel voor zich, als voor zijn grootvizier. Toen echter de kramer, na 't sluiten van den koop, zijn kastje weder toedoen wilde, bemerkte de kalif een klein vakje en zeide: ‘Halt, wat zit daarin?’ De kramer opende het, en reikte den kalif eene kleine doos toe, die een fijn, zwart poeder en een papier met een vreemd schrift bevatte. ‘Wat moet dat beduiden?’ vroeg de kalif en bekeek verbaasd de wonderlijke letters, welke hij zoo min als zijn wijze grootvizier ontcijferen kon.
‘Heer, dat weet ik zelf niet,’ antwoordde de kramer. ‘Ik kreeg dit poeder en dit papier van een man, die uit Mecca kwam. Voor een gering prijsje kunt gij het echter krijgen; want wat doe ik er mee?’ Niemand kent deze letters.’ De kalif kocht alles, en zeide tot Mansor: ‘zorg gij nu spoedig, dat gij iemand vindt, die dit schrift lezen kan.’
De vizier geraakte hierdoor in verlegenheid; maar hij had toch een zeer geleerden vriend, dien hij met doos en papier ging opzoeken, om teregtwijzing te vragen. Deze man heette Selim, en riep dadelijk, toen hij het schrift zag: ‘Dat is latijn.’ - ‘Kom dan meê naar den kalif,’ riep de verheugde vizier, en

{==t.o. 8==} {>>pagina-aanduiding<<}


{== afbeelding 	==} {>>afbeelding<<}
    


{==9==} {>>pagina-aanduiding<<}

beiden keerden naar den vorst terug. ‘Kom aan, lees dan, en vertaal het ons eens,’ zeide de kalif, vol nieuwsgierigheid. Salem begon:
‘Mensch, gij, die dit vindt, prijs Allah voor zijne genade! Wie van het poeder uit deze doos snuift en daarbij zegt: Mutabor! kan zich in elk dier veranderen, en zal ook de taal der dieren verstaan. Wil hij weder de menschelijke gedaante aannemen, dan keere hij zich driemaal naar het oosten, en spreke weder datzelfde woord. Zorg echter, om, als gij veranderd zijt, niet te lagchen; want als gij lacht, is het tooverwoord vergeten, en blijft gij levenslang een dier.’
De Kalif wreef zich de handen van genoegen, liet Selim beloven, dat hij dit geheim trouw bewaren zou, en liet hem toen met een vorstelijk geschenk gaan.
Den volgenden dag sprak de kalif tot Mansor: ‘Kom, laat ons eene proef nemen. De doos met het poeder in den gordel stekende, gingen beiden buiten de stad, en zagen, bij een moeras komende, daar een ooijevaar staan. Ook boven in de lucht zweefde er een. “Wat dunkt u, Mansor, die beide ooijevaars houden een praatje zamen. Laat ons ons ook in ooijevaars veranderen.” Gezegd, gedaan. Beiden snoven en riepen Mutabor!’ Zij waren eensklaps in vogels veranderd. Verbaasd keken zij elkander aan.
Thans kwam de ooijevaar, die boven rondgevlogen had, bij den anderen ooijevaar aan het moeras neêrstrijken, en de kalif en Mansor kwamen nieuwsgierig nader. Inderdaad verstonden zij nu het volgende gesprek:
‘Goeden morgen, vrouw Langbeen!’
‘Insgelijks, lieve vrouw Klapperbek,’ antwoordde de andere ooijevaar.
‘Wilt ge eens meêproeven? Ik heb daar een lekker hagedisje.’
‘Dank je, ik heb al vijf dikke kikkers op; ik mag mij niet al te dik eten, want van middag moet ik voor de gasten van mijn papa dansen, die eene groote partij geeft,’ zeide de eerste ooijevaar, en begon terstond op de allerkluchtigste manier op de wieken heen en weêr te haspelen. De Kalif en Mansor

{==10==} {>>pagina-aanduiding<<}

vergaten van verbazing alle voorzigtigheid, en konden zich eindelijk niet meer inhouden. Zij barstten in lagchen uit: de beide wezenlijke ooijevaars keken verschrikt op, en vlogen weg.
‘Dat was me daar eene klucht!’ riep eindelijk kalif-ooijevaar.’
‘O heer!’ riep Mansor echter verschrikt uit, ‘wat een ongeluk! ik ben het woord vergeten!’
‘Och jemenie joosje,’ riep de kalif, ‘ik ook!’ Bedenk je eens goed, hoe was het ook: Mu-muk-mum...’ Zij keerden zich naar het oosten, en bedachten zich al hun best; maar het woord wou hun maar niet meer invallen, en de kalif en Mansor waren en bleven ooijevaars.
Treurig zweefden beiden eenige dagen buiten om, en hapten nu en dan eens een kikkertje op. Eindelijk zeide de kalif: ‘Maar hoe zullen mijne onderdanen het nu maken? Gaauw, laat ons naar de stad vliegen.’ Beiden verhieven zich in de lucht, kwamen in de stad, zetten zich op het dak van het paleis neder, en zagen - hoe juist de nieuwe kalif zijn plegtigen intogt hield.
‘O wee Mansor!’ riep de kalif; ‘nu begrijp ik alles. Die schurk, die schobbejak, die daar nu mijne plaats inneemt, is een verwenschte toovenaar, dien ik eens liet afrossen, en die mij wraak zwoer. Wat vangen wij nu aan?’
‘Heer, laat ons naar Mecca, naar het graf van den profeet vliegen,’ zeide Mansor, ‘daar vinden wij misschien hulp.’
‘Beiden verhieven zich in de lucht, en vlogen naar het zuiden; maar reeds na een paar uren werd de oude vizier moê en riep: ‘Och heer, ik kan het niet langer uithouden!’ De kalif, ofschoon nog jong, hield op en zette zich met zijn makker op een bouwval neder, dien zij onder zich ontdekten. Hier, midden onder ingestorte zuilen en oud muurwerk, rustten zij uit, toen zij eensklaps diep beneden zich een zucht hoorden en weeklagen vernamen.
‘Wat is dat?’ riep de kalif en stapte tusschen de puinen door, op het geluid toe. De vizier volgde sidderend en bevend, maar kwam met den kalif spoedig in eene rotskloof, waar een uil zat, uit wiens

{==11==} {>>pagina-aanduiding<<}

oogen bittere tranen stroomden. De uil echter riep, zoodra hij hen zag: ‘Geprezen zij de dag mijner verlossing, want door ooijevaars zal mij deze geworden; zoo luidt de profetie.’
‘Ach,’ riep de kalif-ooijevaar, dus zijt gij dan even ongelukkig als wij! ‘Maar kunnen wij u helpen, daar wij zelven betooverde menschen zijn?’ En beiden vertelden aan den nachtuil hunne geschiedenis.
Toen sprak deze: ‘Die snoode toovenaar Mostar verlangde mij tot vrouw; maar als eene koningsdochter verfoeide ik hem. Toen veranderde hij mij in een nachtuil en riep: ‘Niet eer zult gij weê mensch worden, dan als ooijevaars tot u komen, en een van hen u zijne hand tot een eerlijk trouwverbond aanbiedt. - Welaan, besluit dan, wie van u tweeën mij zijne hand wil aanbieden, en vertrouwt verder op Allah, den helper der verlatenen.’
De ooijevaars schenen met dit aanbod eenigzins verlegen. Zij verlieten het hol, om eens bedaard te overleggen. ‘Grootvizier,’ zei eindelijk de kalif-ooijevaar, ‘dat is een gek ding; maar zij is eene prinses, en dus moest gij haar maar nemen.’
‘Ei, ei,’ antwoordde deze, ‘zoodat mijn oudje mij de oogen uitkrabt, als ik met eene jonge vrouw te huis kom. Dank je hartelijk! neen, neen, genadige heer, gij zijt jong en ongetrouwd, en dus zijt gij hier de man.’
‘Een leelijk geval!’ riep de kalif. ‘Ja, wist men nog maar of ze jong en schoon is, maar zoo is het kat in den zak koopen.’
Beiden redeneerden nog lang; maar in 't eind zat er niets anders op, en de kalif riep: ‘kom aan, dan zal ik haar maar nemen!’
De uil was zeer verheugd over dit besluit en zeide: ‘Welaan dan; in dezen nacht verzamelen zich de toovenaars; ik zal u op eene plaats brengen, waar gij hen ongestoord zien en beluisteren kunt.’
En dit gebeurde dan ook. Eenige uren later zag kalif-ooijevaar door een gat in het dak van eene groote zaal, achtereenvolgens acht toovenaars zich verzamelen, om zich aan eenen kostelijken maaltijd

{==12==} {>>pagina-aanduiding<<}

neêr te zetten, en met elkander vrolijk te zijn. In een van hen herkende hij den kramer weder, die hem die doos met poeder had verkocht, en de naast hem zittende noodigde hem uit, eens wat van zijne laatste daden te verhalen. De toovenaar vertelde nu onder anderen ook, hoe hij den kalif en zijn vizier in beesten had veranderd, en hoe hij nu zelf te Bagdad als kalif regeerde.
‘Wat voor een woord hebt gij hun dan opgegeven?’ vroeg een, toen men eens hartelijk over het geval gelagchen had.
‘O, een heel moeijelijk latijnsch; het heette Mutabor,’ zei de toovenaar lagchend.
De ooijevaars vlogen nu zeer verblijd met den uil het dak af, en keerden zich driemaal naar het oosten, terwijl zij: ‘Mutabor!’ riepen. Oogenblikkelijk waren zij in menschen veranderd. Naauwelijks voelde de kalif nu echter zijne vroegere gedaante en kracht weder, of hij trok woedende zijne sabel, stormde als een leeuw in de zaal, waar de toovenaars bij zijn gezigt verschrikt opsprongen, en hieuw hen allen in stukken. Toen dit geschied was, ontdekte hij eerst een nieuw wonder: de uil was weder in eene wonderschoone prinses veranderd. Alle drie trokken nu naar Bagdad, waar de kalif door zijne trouwe onderdanen met luid gejuich ontvangen werd. Hij trouwde de prinses, en beiden leefden en regeerden gelukkig, en bragten het tot een hoogen, gezegenden ouderdom.


Klein Duimpje.

Er was 'ereis een houthakker met zijne vrouw, die zeven kinderen hadden, altemaal jongens. De oudste was elf, de jongste nog geen zeven jaar oud, en deze was zoo klein gebleven, dat hij weinig grooter

{==t.o. 12==} {>>pagina-aanduiding<<}


{== afbeelding 	==} {>>afbeelding<<}
    


{==13==} {>>pagina-aanduiding<<}

was dan zijn vaders duim. Daarom werd hij dan door de anderen ook doorgaans Klein Duimpje geheeten.
De houthakker was bitter arm, en moest hard arbeiden in 't bosch, ook bij de felste koude. Toen zeide hij eens tot zijne kinderen: ‘Ik kan u morgen tot houtsprokkelen gebruiken; ge moet meê.’ Zoo trok hij dan tien volgenden morgen met vrouw en kinderen het bosch in, en liet de kinderen op eene plaats, waar ze 't rijs op een hoop moesten brengen. Hij zelf ging nu met zijne vrouw verder om hout te hakken; de beide ouders hadden besloten, de kinderen achter te laten, omdat zij hun toch den kost niet meer konden geven. Toen nu de arme kleinen zich ter deeg moê en hongerig hadden gesleept, en de ouders maar niet terugkwamen, werd het donker, en ze werden heel benaauwd, en riepen, huilden en kropen op een hoopje op elkander. Toen zei Klein Duimpje; ‘schreeuwen en klagen helpt geen zier; van daag komen we toch niet meer naar huis; maar ik wil eens rondkijken.’ Zoo zeggende klauterde hij in een hoogen boom, en keek naar alle kanten rond. In 't eind ontdekte hij in de verte een helder licht, kwam heel blij weêr beneden en zeide: komt, we zullen wel spoedig eene herberg vinden.’ Hij liep vooruit, de andere zes hem na, en zoo kwamen ze voor een groot huis, waar in de keuken een helder vuur brandde, waarbij eene vrouw aan het koken en bakken was. ‘Lieve vrouw,’ zei Klein Duimpje, ‘wees zoo goed en geef ons een nachtleger, want we zijn in het bosch verdwaald geraakt.’ Toen ontstelde de vrouw, en zei: ‘O wee, hier woont de wildeman! Maar daar je nu eens hier bent, helpt wegloopen toch niet, want hij ruikt je, en daar hij zevenmijlstappers aan heeft, kunt ge hem onmogelijk ontkomen: kom dus binnen, en ik wil zien, dat ik je help.’
De vrouw deed de kamer open, zeî aan de kinderen, dat ze onder de bedsteê wegkruipen zouden, en gooide toen wat vet in het vuur, opdat de man door de lucht daarvan niets van de kleinen ruiken zou. Terwijl zij dat deed, kwam de man, een ontzettende reus, t'huis, wenschte goeden avond en riep: ‘'k Heb honger; breng me gaauw wat te eten!’ Toen zette de vrouw een' vollen schotel voor hem neêr, legde daar

{==14==} {>>pagina-aanduiding<<}

brood, vork en mes bij, en de reus ging aan 't eten, en schrokte zoo geweldig, dat er van een heel kalf niets dan de beenderen overbleven. Zoodra hij gedaan en den mond nog maar pas afgeveegd had, begon hij regts en links met zijn neus rond te snuffelen, en riep grimmig: ‘ik ruik menschenvleesch!’
‘Och kom, oudje, dat, is het kalf, dat je verteerd hebt,’ zei de vrouw.
‘Neen, ik ruik menschenvleesch,’ bromde de reus, nam het licht en keek in alle hoeken rond. Toen hij echter onder de bedsteê keek, ontdekte hij de kinderen, greep toe, trok ze er bij de beenen onder weg, zette hen op de tafel.
‘Gij fopt mij toch niet!’ riep hij nu zijne vrouw toe, greep zijn mes, sleep dat en maakte zich klaar om de kleinen te slagten.
‘Och,’ zei de vrouw, ‘foppen! - ik wou je morgen verrassen, maar de kinderen eerst ter deeg voêren, zoodat ze regt vet en smakelijk werden, omdat ik weet, dat je tegen Zondag gasten hebt genoodigd.’
‘Je hebt gelijk, vrouw! Kom aan, voêr ze dan nog maar goed, en dan wil ik ze morgen klaar maken,’ zei de reus, wierp zich toen op zijn bed, en begon te snorken, dat de wanden er van trilden.
Nu had de wildeman ook zeven kleine dochters; doch ze waren niet mooi, want ze hadden ieder een grooten mond vol scherpe tanden, want ze aten ook menschenvleesch. 't Is dus te denken, dat zij er nog al grimmig uitzagen. Al die kinderen sliepen nu echter reeds in een groot, breed ledekant, en elk meisje had, in plaats van eene slaapmuts, een gouden kroontje op het hoofd. Daar stond nog een ledekant van dezelfde grootte in dezelfde kamer, en daar zei de vrouw van den wildeman, dat Klein Duimpje nu met zijne broêrs op moest gaan leggen. Zij deden dit vol angst, en hierop deed de vrouw het licht uit, en ging ook te bed.
Klein Duimpje nu sliep niet in, maar bleef wakker en dacht: ‘wacht, wildeman, 't zal je berouwen, dat je ons uu maar niet dadelijk den hals afgesneden hebt. Ik zal je te vlug wezen!’ Hierop stond hij op, nam des wildemans dochtertjes voozigtig de gouden kroontjes van het hoofd, zette die toen zijne broertjes op, behield eene voor zich, en kroop toen - wip! - weêr op bed, en deed alsof hij vast sliep.

{==15==} {>>pagina-aanduiding<<}

Tegen middernacht werd de wildeman wakker, dronk eens en bromde: ‘'t Was toch dom, dat ik mij van mijne vrouw liet bepraten, om de kleinen te laten leven; ze kosten mij veel te veel voêr. 'k Wil 't nu aanstonds maar afdoen.’ Meteen stond hij op, nam zijn mes en sloop naar het bed, waar Klein Duimpje met zijne broeders sliep. Daar tastte hij rond, kreeg Klein Duimpje bij het hoofd, voelde daar het gouden kroontje op, trok verschrikt zijne hand terug en zei: ‘Pst! daar had ik bijna leelijk misgetast. Dat zijn immers mijne eigene kinderen. 'k Moet mij vergist hebben.’ Daarop sloop hij naar het andere bed, voelde eens rond, en omdat de daarop slapende meisjes geen kroontjes op hadden, dacht de wildeman:
‘Zie zoo, daar heb ik ze; nu gaauw maar!’ en sneed de zeven meisjes in den donker den hals af, zoodat ze in een ommezien dood waren. Daarop ging hij weer leggen en sliep weer vast in.
Thans wekte Klein Duimpje zijne broêrs en zei: ‘Schielijk, kleedt je aan en volgt mij.’ Meteen leidde hij hen het huis uit, en zij liepen den ganschen nacht door, zoo hard en zoo ver ze maar konden, ofschoon ze niet wisten waarheen.
's Morgens werd de wildeman wakker en sprak tot zijne vrouw: ‘Kom, sta op en braad mij de kleine rekels; ik heb ze van nacht nog maar geslagt. Haast je wat!’
De vrouw ging in de slaapkamer en daar vond ze.... hare eigene kinderen dood, en dat de vreemde knapen gevlogen en verdwenen waren. Zij gilde het uit van schrik, en viel zoo maar in flaauwte. De wildeman ontstelde, kwam dadelijk toe, zag wat hij uitgevoerd had, goot zijne vrouw een emmer vol koud water in 't gezigt, zoodat ze weder bijkwam, en brulde het zoo uit van woede, dat het daverde door het gansche bosch. Vervolgens trok hij dadelijk zijne zevenmijlstappers aan en riep: ‘Ik loop hen na, en zal de rekels wel weer hier brengen. Dan zullen ze boeten - ha!’
Zoo liep hij heen. Maar Klein Duimpje had hem wel hooren komen, en kroop met zijne broertjes schielijk in eene rotskloof, die zij van binnen met mos toestopten, zoodat er maar een klein gaatje open bleef, om door te zien. Daar keek Klein Duimpje door, en spoedig zag hij, hoe daar de wildeman van

{==16==} {>>pagina-aanduiding<<}

berg tot berg, van dal tot dal kwam aanstappen, en met zijn bloote mes in de hand alles 't onderste boven woelde. Eindelijk scheen de woede van den reus wat te bedaren, en daar in de nabijheid van de rots, waarin de kinderen verborgen zaten, zacht mos en frissche schaduw was, kwam de wildeman daar naar toe, legde zich neder, en rustte wat uit, tot hij eindelijk onder veel zuchten over zijne vermoorde dochtertjes vast in slaap raakte.
Toen kroop Klein Duimpje zachtjes uit zijn schuilhoek voor den dag, sloop op den reus toe, greep diens mes, dat aan zijne hand was ontvallen, nam een aanloopje, en sneed het monster met één houw den kop af.
Thans riep hij zijne broertjes en zeide: ‘maak jelui nu dat je gaauw naar huis komt; dààr is de weg; ik zal wel nakomen.’ Terwijl nu zijne zes broêrs vol schrik aan het loopen gingen - want de reus bloedde geducht, en zijn afgehouwen kop hapte nog naar hen - trok klein Duimpje den wildeman de zevenmijlstappers uit en trok die aan, daar ze, wijl ze betooverd waren, terstond aan zijne voeten pasten. Vervolgens ging hij naar het wildemanshuis, riep de vrouw en zeide: ‘Vrouw, je man is in de handen van roovers gevallen, die hem vermoorden willen, als je mij niet dadelijk al zijne schatten geeft, om hem te verlossen. Kijk maar, ten teeken, dat ik zijn bode ben, heeft hij mij zijne zevenmijls laarzen en zijn mes meêgegeven. Haast je nu, want anders kom ik te laat.’
Toen gaf hem de vrouw in haar angst al de rijkdommen, welke zij in huis had. Klein Duimpje pakte die op zijn rug, was daarmede in een oogenblik verdwenen, en kwam goed en wel bij 't huis van zijne ouders aan, waar hij die en zijne zes broeders rijk en gelukkig maakte! Er werd een groote, lekkere maaltijd gegeven, en die daar bij geweest zijn, watertanden daar nog van.



{==t.o. 17==} {>>pagina-aanduiding<<}



{== afbeelding 	==} {>>afbeelding<<}
    



{==17==} {>>pagina-aanduiding<<}


Asschepoester.

Er was eens een edelman, die eene lieve goede vrouw en een eenig dochtertje had. Toen het kind pas twee jaren oud was, stierf de moeder. Kort daarna trouwde de vader eene andere vrouw, maar die was zoo trotsch en hoogmoedig, dat met haar bijna geen huis was te houden. Ook had zij twee dochters, die in hoovaardij aan hare moeder volkomen gelijk waren; alle drie, moeder en dochters, mogten nu echter de arme wees volstrekt niet lijden, maar kwelden haar, plaagden haar en deden haar dagelijks alle mogelijk verdriet. En de vader liet haar begaan, zonder zijn arm kind onder zijne bescherming te nemen, want hij was met zijne tweede vrouw verbazend ingenomen, en al wat deze zeide of deed, moest hem goed wezen. De moeder liet hare stiefdochter het laagste werk verrigten; zij moest schrobben en schuren, het ruwe keukenwerk doen, en de kamers van hare moeder en stiefzusters schuijeren; zij sliep op den harden grond en had geen bed; alleen eene oude stroomat en eene grove gescheurde deken gaf men haar; ook mogt zij niet aan tafel meê eten, maar moest zich in de keuken behelpen met wat van binnen overschoot, en dat was soms bitter weinig. De stiefzusters daarentegen hadden fraaije kamers met tapijten, behangsels, prachtig huisraad en groote spiegels, waarvoor ze den ganschen dag konden staan, en zien, hoe mooi haar hare kostelijke kleêren stonden. Onderwijl moest de arme stiefzuster zich met grove, ongebleekte katoenen jurkjes, rokjes en boezelaartjes behelpen, en moest zij hare zusters dikwijls wel tot drie- of viermaal op een dag het haar kappen. Daarbij werd zij altijd bekeven, en kreeg nooit een vriendelijk woord, ofschoon zij altijd lief en vriendelijk was, alles gewillig deed, geduldig alles verdroeg, en nooit waagde, haren vader met een enkel woord van klagt lastig te vallen. Desniettemin deden hare stiefzusters haar uit pure boosaardigheid allerlei kwelling en verdriet aan. Als zij aan den haard zat, om erwten te doppen, kwamen zij stilletjes aangeslopen, wierpen al de gedopte erwten op den grond en in

{==18==} {>>pagina-aanduiding<<}

de asch, en liepen dan weg. Het meisje schreide van spijt, en begon ze weer met moeite op te zoeken. Doch zie, daar kwamen wel honderd vogeltjes aangevlogen; die pikten met hunne scherpe bekjes de erwten heel vlug uit de asch op, en wierpen ze alle in den schotel, zoodat het arme meisje toch nog altijd tijdig met haar werk klaar kwam. Als ze dan alles beredderd had, en de anderen voor haar pleizier uitgingen, keerde zij in de keuken terug, rustte uit en warmde zich, als ze koud was, bij de heete asch, omdat ze toch nooit in de kamers bij het warme vuur mogt komen. Daarom hadden hare stiefzusters haar dan ook den spotnaam van Asschepoester gegeven. En toch was Asschepoester duizendmaal mooijer, liever, knapper, en, wat nog meer zegt, ook duizendmaal beter, braver en verstandiger dan hare nijdige stiefzusters.
Eens gebeurde het, dat de koningszoon een bal gaf, en natuurlijk waren ook Asschepoesters zusters daarop genoodigd. Die schikten zich op, zoo mooi ze maar konden, en Asschepoester moest haar toen den ganschen dag helpen, en kreeg nog braaf knorren en stompen toe, hoe zeer ze ook haar best deed. Eindelijk stapten zij in de koets en Asschepoester zag haar met een bedroefd hart na, zoo ver ze maar kon. Vervolgens sloop zij naar de keuken, zette zich daar in haar gewoon aschhoekje neêr, en schreide bitter. Op eens stond daar nu de dame voor haar, die haar als peet had ten doop gehouden. Deze was eene magtige Fee of Toovergodin en zeide vriendelijk: ‘Kindlief, hoe schreit ge zoo?’ Asschepoester schaamde zich, droogde zich haastig de wangen af en stotterde: ‘Och, lieve peet, ik.... ik....’, maar ze kon niet uit de woorden komen. Toen glimlachte de Fee en zei: ‘Spreek maar gerust op, gij zoudt ook graag eens naar het bal gaan mijn kind; is 't niet zoo?’
‘Ja,’ zei Asschepoester, ‘maar ik ben zoo arm, ik heb haast geen kleêren, - daarom was het gek van mij, en ik zal 't uit mijn hoofd zetten.’ De Fee glimlachte op nieuw, raakte Asschepoester met haar staf aan, en plotseling werden hare oude leelijke kleêren in de kostbaarste stoffen veranderd, zoodat Asschepoester niet wist wat haar overkwam. Vervolgens gaf de goede Fee haar een paar glazen

{==19==} {>>pagina-aanduiding<<}

muiltjes en sprak: beneden voor de deur staat een koetsier met een prachtig rijtuig en bedienden; die zijn allen voor u. Rijd nu naar het bal, maak u aan niemand bekend, en vermaak u eens ter deeg. Zorg echter, dat gij vóór twaalf uur weder wegrijdt, want anders veranderen deze prachtige kleêren weêr in uw oud, versleten huispak; en koetsier, koets, knechts en paarden verdwijnen. Begrepen, kind?’
Asschepoester beloofde dat met hart en mond, ging met de Fee de deur uit op het plein, waar zij eene met zes paarden bespannen gouden koets vond, reed daarin naar het hof, trad in de balzaal, en verwekte daar door hare schoonheid zulk een opzien, dat alles in beweging kwam, en men haar algemeen voor eene vreemde prinses hield. Zelfs haar vader, hare moeder en hare stiefzusters herkenden haar niet, en bewezen haar alle bedenkelijke beleefdheid, toen zij nevens hen plaats nam. De koningszoon echter werd terstond smoorlijk op haar verliefd, en wilde, toen hij haar eens gezien had, met geene andere dame meer dausen. Hij bragt haar zelf van allerlei gebak, wijn en vruchten, die Asschepoester met hare zusters deelde, en men had een door en door prettigen avond, tot het eindelijk kwartier voor twaalf sloeg. Toen stond Asschepoester op, nam afscheid van den ouden koning en zijn zoon, die haar tegen den volgenden avond weder op een bal vroegen, verliet hierop de zaal, stapte in hare koets, en was in een ommezien weêr t' huis, en in de gewone Asschepoester veranderd.
Thans kwamen hare ouders en zusters t' huis en vertelden haar van de wonderschoone prinses op het bal, van de vriendelijkheid, welke die haar bewezen had, en dat de koningszoon van plan was, om haar te trouwen. - ‘Och’ zei Asschepoester, ‘die mooije prinses zou ik ook wel eens willen zien!’ - ‘Jij, arme stumper, Jij?’ riepen de zusters. ‘Wat zou jij daar doen? Jij zou met je leelijke gezigt het heele bal bederven. Neen, neen, daar pas jij niet.’ En hierop gingen ze naar bed.
Den volgenden dag schikten zij zich nog veel mooijer op, en reden andermaal naar het bal in het paleis. Naauwelijks waren ze weg, of daar kwam de goede Fee weder bij Asschepoester in de keuken; veranderde haar, en maakte haar nog veel mooijer dan gisteren, zoodat toen Asschepoester andermaal in

{==20==} {>>pagina-aanduiding<<}

de zaal trad, alles in rep en roer kwam, en men zich niet genoeg kon verwonderen over hare lieftalligheid, de pracht en den rijkdom van hare kleêren, diamanten en juweelen. En de oude koning en zijn zoon ook, wisten niet, wat zij doen zouden, om haar eer te bewijzen; de jonge prins danste met haar en kreeg haar zoo lief, als hij nog nooit een mensch lief gehad had, en Asschepoester begon hem ook zeer lief te krijgen, doch liet daarvan niemand iets merken. Evenwel vergat zij in haar geluk geheel den tijd, en eerst, toen de klok twaalf begon te slaan, sprong zij verschrikt op en liep zoo haastig de zaal uit, dat zij daarbij een van hare glazen muiltjes verloor! Natuurlijk was daar iedereen verbaasd over, maar de prins raapte het muiltje van den grond op, en stak dat in zijn zak. Ook vroeg hij dadelijk aan de schildwachten, of zij de prinses niet hadden zien vertrekken. Deze zeiden echter: ‘Er kwam alleen maar een jong, armoedig gekleed meisje voorbij, dat wel half een keukenmeid leek, maar geene prinses.’
Toen Asschepoesters zusters t' huis kwamen, vertelden die haar alles. Asschepoester echter lachte in haar hart, en verheugde zich, toen zij hoorde, hoe de prins haar muiltje had opgeraapt, en dat in zijn zak gestoken had. Op het bal kwam zij nu evenwel voortaan niet meer.
Daar nu de prins zijne geliefde niet weder zag verschijnen, werd hij diep bedroefd, en liet door de gansche stad bekend maken, dat hij alleen die trouwen zou, wie het glazen muiltje aan den voet paste. Men liet eerst de prinsessen, toen de hertogsdochters, toen de gravinnen, baronnessen en verdere hofdames de maat nemen; maar 't glazen muiltje was voor allen te klein. Men bragt dat ook bij Asschepoesters zusters, die alle bedenkelijke moeite deden, doch er ook maar niet in konden komen.
Eindelijk zeide Asschepoester: ‘Ach, laat mij ook eens passen!’ Hare zusters lachten hard op, en wilden haar de kamer uitjagen; maar de edelman, die met het muiltje rondging, keek haar oplettend aan, zag hoe schoon zij was, en zeide, dat zij haar zin moest hebben, omdat hij in last had, alle jonge meisjes te laten passen. Nu nam Asschepoester het muiltje, kwam er zonder moeite in, en het paste haar uitmuntend. De verbazing van hare ouders en zusters laat zich moeijelijk beschrijven, maar werd nog grooter,

{==21==} {>>pagina-aanduiding<<}

toen Asschepoester ook het andere glazen muiltje uit haar zak haalde, en dat ook aantrok. Onderwijl verscheen daar op eens de Fee weder, raakte Asschepoester met haar tooverstaf aan, en zie, daar stond zij in betooverende schoonheid en als koningin gekleed. De beide zusters herkenden in haar thans de schoone dame, die zij op het bal ontmoet hadden, wierpen zich verschrikt voor hare voeten neder en smeekten om vergiffenis voor haar gedrag jegens haar. Asschepoester nu deed haar terstond opstaan, kuste en omhelsde haar, en zeide dat alles vergeven en vergeten was. Vervolgens trouwde zij den prins, en is met der tijd de koningin van het land geworden.



Sneeuwwitje.

Midden in den winter zat eene konigin aan haar raam, schilde een appel en keek tot tijdverdrijf naar de sneeuwvlokken, die voor haar neêrvielen. Toevallig sneed zij zich nu echter in den vinger, zoodat het bloed op de sneeuw druppelde, en zij had een inval en zeide: ‘Och, had ik toch een kind, zoo blank als sneeuw, zoo rood als bloed!’ Kort daarna kreeg zij een wonderschoon dochtertje, dat blank als sneeuw en rood als bloed was; dat noemde zij Sneeuwwitje. En zóó verheugde zij zich over haar liefelijk kind, dat zij van blijdschap stierf.
Een jaar later nam de koning eene andere vrouw; deze was trotsch, hoogmoedig en boosaardig, en daarbij had ze een spiegel, die spreken kon. En als zij in dien tooverspiegel keek, zoo vroeg zij:

‘Spiegel, spiegel aan den wand! 
Wie is de schoonste in 't heele land?’ 



{== afbeelding 	==} {>>afbeelding<<}
    


{==22==} {>>pagina-aanduiding<<}

en als dan de spiegel antwoordde:

‘Gij koningin, gij zijt de schoonste in 't land,’ 


dan was zij tevreden, want zij wist wel, dat de spiegel waarheid sprak.
Sneeuwwitje groeide intusschen op, en toen zij zeven jaar oud was, toen was zij zoo schoon geworden, als de engelen in den hemel. Thans vroeg de koningin weder eens aan haren spiegel; maar die zeide op eenmaal:

‘Vrouw koningin, gij zijt de schoonste niet meer; 
Sneeuwwitje is schooner, wel honderd keer,’ 


Toen ontstelde de booze koningin en werd groen en geel van nijd. Van dat uur af haatte zij ook het arme Sneeuwwitje en was haar overal in den weg. Eindelijk nam zij een besluit, riep eenen jager en zeide: ‘Neem het kind, breng het in het bosch, dood het daar, en breng mij hare long en lever tot bewijsteeken.’ De jager gehoorzaamde en nam Sneeuwwitje meê. Toen hij echter zijn hartsvanger trok, om het kind te dooden, begon dit te schreijen, en smeekte: ‘Och, lieve jager, laat mij leven: ik wil in het bosch blijven, en nooit, nooit weêr naar huis komen.’ En omdat het zoo lief en zoo schoon was, kreeg de jager medelijden, en sprak: ‘Loop heen dan, arm kind; maar kom toch vooral nooit terug.’ Hij dacht daarbij: ‘De wilde dieren zullen het toch wel gaauw opvreten;’ maar toch was hij van harte blij, dat hij zelf haar niet gedood had. Toen hem daar nu juist een jong hert tegen kwam, schoot hij dat, slagtte het, nam long en lever meê naar huis, en gaf die aan de ondeugende koningin. Deze liet die door een kok klaar maken, en at ze op, in de vaste verbeelding, dat zij Sneeuwwitjes eigen long en lever at.

{==23==} {>>pagina-aanduiding<<}

Sneeuwwitje dan nu liep in haren angst al verder en verder het bosch in, tot het avond werd, en hare voetjes haar haast niet verder meer dragen konden. Toen kwam zij aan een klein huisje, ging binnen, en vond in de kamer zeven heel kleine bedjes, en in 't midden eene tafel met zeven stoeltjes, en zeven borden met brood en wijn. Dat alles was wonderklein, maar uiterst proper en netjes. Het hongerige Sneeuwwitje at en dronk nu, en legde zich toen van vermoeidheid op het grootste bedje, dat maar eventjes plaats voor haar had.
Toen het nu heel donker geworden was, kwamen de zeven dwergen, aan wie het huisje toebehoorde. Deze werkten over dag in de bergen, en haalden daar goud en zilver uit. Nu zij merkten, dat al iemand vóór hen van het eten gebruikt had, waren zij in den beginne vrij wat boos; doch eindelijk kreeg een van hen het slapende Sneeuwwitje in het oog, en riep de overigen. Thans lichtten zij met hunne zeven blakertjes naar Sneeuwwitje en riepen: ‘Och lieve tijd, wat een beeldig mooi kind!’ Zij vonden er zooveel behagen in, dat zij Sneeuwwitje niet wakker maakten, maar rustig op het bedje lieten doorslapen. De zevende dwerg kroop nu bij zijne makkers op bed, bij ieder een uur, en zoo was de nacht gaauw om.
Toen de dag aanving, ontwaakte Sneeuwwitje, zag de zeven dwergen en schrikte zeer. Zij waren echter vriendelijk en zeiden: ‘Hoe heet gij?’ Nu vertelde Sneeuwwitje alles, en toen de dwergen dat gehoord hadden zeiden zij: ‘Kind, ge kunt blijven; maar zorg dan ook goed voor onze huishouding en houd alles zindelijk en net. Laat ook geen mensch in huis, als wij er niet zijn, verstaat gij?’ Dat beloofde Sneeuwwitje, die nu ook voortaan het huis in orde hield, en, zoo lang de dwergen over dag aan hun werk waren, geheel alleen bleef.
De ondeugende koningin echter, die nu dacht dat Sneeuwwitje dood was, meende dat het toch eens weêr tijd werd, om haar spiegel te vragen en zei:

{==24==} {>>pagina-aanduiding<<}


‘Spiegel, spiegel aan den wand! 
Wie is de schoonste in 't heele land?’ 


Daar antwoordde de spiegel:

‘Vrouw koningin 't schoonste hier zijt gij, 
Maar Sneeuwwitje over de bergen, 
Daar bij de zeven dwergen, 
Is duizendmaal zoo schoon als gij.’ 


Toen schrikte zij, en merkte, dat de jager haar bedrogen had, en dat Sneeuwwitje nog in 't leven was. Daarom peinsde zij op nieuwe boosheid, tot zij eindelijk wat had gevonden. Zij verwde haar gezigt bruin, kleedde zich aan als eene oude koopvrouw, ging in het bosch, zocht het huis van de dwergen, en klopte daar aan, tot dat Sneeuwwitje uit het raam kwam kijken. ‘Koop mooije rijgveters’ riep het booze wijf en liet Sneeuwwitje eene handvol zien: - O, dat kan geen kwaad; die eerlijke koopvrouw wil ik inlaten;’ ‘maar wat zit je lijfje los, kind!’ zei het wijf; ‘kom, laat mij je eens behoorlijk rijgen.’ Sneeuwwitje had geen erg en liet de vrouw begaan. Toen ging de oude aan het rijgen en reeg zoo vast, dat Sneeuwwitje geen adem meer kon halen en voor dood neêrviel. ‘Nu zijt ge de mooiste geweest,’ riep de oude, trok de deur toe en maakte dat ze wegkwam.
Niet lang daarna kwamen de dwergen met den avond t' huis en schrikten, toen zij hun lief Sneeuwwitje roerloos en als dood op den grond vonden liggen. Zij merkten echter spoedig, dat zij te stijf geregen was, en knipten den veter door; toen begon zij een weinigje te ademen, en werd zachtjes aan weêr levend. Toen de dwergen hoorden wat gebeurd was, zeiden zij: ‘Die oude koopvrouw was niemand anders dan die ondeugende koningin. Pas dus wel op, en laat geen mensch meer binnen, als wij niet bij u zijn.’

{==25==} {>>pagina-aanduiding<<}

Het booze wijf echter ging, zoodra zij t' huis kwam, voor haar spiegel staan en vroeg:

‘Spiegel, spiegel aan den wand! 
Wie is de schoonste in 't heele land?’ 


Toen antwoordde hij, even als de vorige maal:

‘Vrouw koningin, 't schoonste hier zijt gij, 
Maar Sneeuwwitje over de bergen, 
Daar bij de zeven dwergen, 
Is duizendmaal zoo schoon als gij.’ 


Toen zij dat hoorde, liep al haar bloed naar haar hart, zóó schrikte zij; want zij begreep, dat Sneeuwwitje dan weêr levend was geworden. ‘Nu,’ sprak zij,’ wil ik dan iets bedenken, dat u zeker en stellig den dood moet aandoen;’ en met heksenkunsten, die zij ook verstond, maakte zij eene vergiftigde kam, verkleedde zich toen weder als een koopman, kwam bij het huis van de dwergen en klopte aan. Sneeuwwitje deed nu evenwel niet open, maar riep vol angst: ‘Ga maar voorbij; ik mag niemand inlaten.’
‘Het kijken is u toch niet verboden,’ zei de oude, haalde de vergiftigde kam voor den dag, en hield die in de hoogte. Deze beviel het kind zoo goed, dat het zich liet verleiden, en de deur opende. Toen zij het over den koop eens waren, zeide de oude: ‘Laat mij u nu eens ordentelijk kammen.’ Het onnoozele Sneeuwwitje dacht aan geen kwaad, en liet den oude begaan; maar naauwelijks had die haar de kam een paar malen door de haren gehaald, of het vergif daarin werkte, en het meisje viel

{==26==} {>>pagina-aanduiding<<}

als dood neêr. ‘Zie zoo,’ sprak nu de verkleede koningin, ‘thans heeft het met uwe schoonheid een einde,’ en zij liep heen. Gelukkig echter liep het tegen den avond, dat de zeven dwergen naar huis kwamen. Zij ontdekten dadelijk de vergiftigde kam, en dus kwam Sneeuwwitje voor de derde maal nog met den schrik vrij. Zij waarschuwden het kind nu echter nog eens allerernstigst.
Zoodra de koningin te huis kwam, raadpleegde zij weder haren spiegel, maar die zeide:

‘Sneeuwwitje over de bergen, 
Daar bij de zeven dwergen, 
Is duizendmaal zoo schoon als gij. 


Toen werd het goddelooze wijf woedend en zeide: ‘Nu wil ik er het uiterste aan wagen; want sterven moet zij.’ En zij ging in eene kamer, waar niemand kwam, en maakte daar een vergiftigden appel, die van buiten heel fraai was, en roode wangetjes had. Toen deze appel klaar was, verwde zij zich het gezigt weder, verkleedde zich als eene boerenvrouw, en ging zoo over de bergen naar de zeven dwergen. Zij klopte aan, Sneeuwwitje keek naar buiten en riep: ‘Ik mag geen mensch inlaten; de zeven dwergen hebben 't mij verboden.’ - ‘Mij goed,’ zeide de boerin; ‘mijne appels kan ik bij een ander ook wel verkoopen; maar daar hebt gij er een,’ en zoo sprekende reikte zij Sneeuwwitje den vergiftigden appel toe. - ‘Neen,’ zei Sneeuwwitje, ‘ik mag niets annnemen.’ - ‘Zijt ge dan bang voor vergift?’ vroeg het wijf. ‘Kijk, dan wil ik een appel in twee helften snijden; de roode helft eet gij, en de witte wil ik eten.’ De appel was evenwel zoo kunstig ineengezet, dat de roode helft alleen vergiftigd was. Sneeuwwitje kon haar lust niet weêrstaan, toen zij de boerin zoo smakelijk zag eten, en nam den halven appel; maar naauwelijks had zij een beet daarvan in den mond, of zij zeeg als dood ter aarde. De koningin zag haar met verwoede blikken aan, lachte boosaardig, en zeide; ‘Blank als sneeuw en rood

{==27==} {>>pagina-aanduiding<<}

als bloed! ditmaal kunnen de dwergen u niet meer opwekken.’ Zij kwam te huis, en vroeg den spiegel, die zeide:

‘Vrouw koningin wees maar tevreên, 
Gij zijt de schoonste heel alleen.’ 


Nu had haar nijdig hart rust, zoo goed als een boos en nijdig hart maar rust kan hebben.
De dwergen kwamen 's avonds naar huis, vonden Sneeuwwitje op den grond liggen, en nu was zij dood. Zij jammerden en beproefden alles, om haar weder in het leven te roepen; maar ditmaal hielp niets; arm Sneeuwwitje was en bleef dood. Zij legden haar op eene bank, gingen daarom in het rond zitten, en beweenden haar drie dagen lang; vervolgens wilden zij haar begraven. Evenwel zag zij er nog zoo frisch en schoon uit, en had zoo weinig van een doode, dat de dwergen meenden, dat zij te mooi was om haar in de zwarte aarde te verbergen, en dus maakten zij eene glazen kist, legden Sneeuwwitje daarin, en schreven er met groote gouden letters haar naam op, en dat zij eene koningsdochter was. Vervolgens zetten zij die kist op een groenen berg, en een van hen hield er dag en nacht de wacht bij. De dieren kwamen ook, en betreurden Sneeuwwitje, eerst een uil, toen eene raaf, en ten laatste een duifje.
Nu lag Sneeuwwitje langen tijd in de kist, en veranderde niet; maar zag er uit alsof zij nog leefde, en eenvoudig sliep, want zij was blank als sneeuw en rood als bloed. Nu kwam er eens een koningszoon door het bosch, verdwaalde, kwam bij de dwergen en wilde daar overnachten. Hij zag de kist op den berg en het schoone Sneeuwwitje daarin, en las wat met gouden letters op de kist geschreven stond. Toen zei hij tot de dwergen; ‘Geef mij die kist, en ik geef u daarvoor wat gij wilt.’
‘Neen,’ zeiden de dwergen, ‘voor al het geld van de wereld niet.’

{==28==} {>>pagina-aanduiding<<}

Toen sprak de prins: ‘Schenk mij haar dan, want ik kan niet leven, zonder Sneeuwwitje te zien, en ik wil haar in eere houden, als mijn liefsten schat.’ Nu hij zoo sprak, kregen de goede dwergen medelijden, en schonken hem de kist. De koningszoon liet die door zijne knechten op de schouders wegdragen. Toen gebeurde het dat de dragers strompelden over een steen, en door den schok schoot het stuk van den vergiftigden appel, dat Sneeuwwitje doorgeslikt had, haar weêr den hals uit. En nu duurde het niet lang, of zij opende de oogen, tilde het deksel van de kist in de hoogte, rigtte zich overeind en werd weêr levend. ‘Lieve hemel,’ riep zij, ‘waar ben ik?’ De koningszoon zeide vol blijdschap: ‘Gij zijt bij mij,’ en vertelde, wat al gebeurd was, en sprak: ‘Ik heb u liever dan alles op de wereld. Kom met mij naar mijns vaders paleis; gij zult mijne gemalin worden.’
Dat vond Sneeuwwitje goed, en zij ging met hem; de bruiloft werd met groote pracht gevierd.
Maar tot dat feest werd nu ook Sneeuwwitjes ondeugende stiefmoeder genoodigd. Toen zij zich prachtig opgeschikt had, trad zij voor den spiegel en vroeg:

‘Spiegel, spiegel aan den wand! 
Wie is de schoonste in 't heele land?’ 


De spiegel antwoordde:

‘Vrouw koningin de schoonste hier zijt gij; 
Maar de jonge koningin, daar zijt gij leelijk bij.’ 


Toen vloekte het booze wijf, en werd zoo angstig, zoo angstig, dat zij geen raad wist. Zij wilde nu eerst geheel niet op de bruiloft komen; maar toch had zij geen rust en moest er naar toe, om de jonge koningin te zien. En toen zij in de zaal trad, herkende zij Sneeuwwitje, en stond stijf van schrik.

{==29==} {>>pagina-aanduiding<<}

Er waren intusschen reeds ijzeren pantoffels op het vuur gezet, en die werden nu met tangen rood gloeijend binnengedragen. Vervolgens moest die booze vrouw in die rood gloeijende pantoffels stappen, en daarop dansen, tot zij er dood bij neêrviel. Dat was de straf voor hare goddeloosheid.


Vrouw Holle.

Er was eens eene weduwe, die twee dochters had. De eene daarvan was traag en leelijk, de andere daarentegen vlijtig en knap. Desniettemin had de weduwe hare leelijke, ondeugende dochter veel liever, dan de vlijtige en knappe, want deze laatste was slechts hare stiefdochter. Daarom moest het arme, lieve meisje Asschepoester in huis zijn, alle werk doen, en vervolgens buiten bij den put gaan zitten, en daar spinnen, tot het bloed haar uit de vingers sprong. Nu wilde het geval, dat haar spinneklos eens geheel bloederig geworden was, en 't meisje bukte in den put neêr, om den klos af te wasschen; daar sprong de klos uit hare hand, viel in het water, en zonk dadelijk weg. Toen liep zij schreijend naar hare stiefmoeder, en wilde klagen, wat er gebeurd was. Deze echter werd geweldig boos, schold haar uit voor al wat leelijk was, en zei: ‘als ge den klos naar beneden hebt laten vallen, moet ge ook zien, dat ge hem terug krijgt.’ Nu ging het meisje vol angst naar den put, wist niet wat ze beginnen zou, en boog zich eindelijk zoo ver over den rand neêr, dat zij het evenwigt verloor, en plomp voorover in het water stortte.
Toen zij ontwaakte en weer tot zich zelve kwam, lag zij op eene groene weide, vol geurige bloempjes, waar de zon vrolijk scheen, de vogeltjes zongen en de bijtjes lustig gonsden, zoodat het ons arme meisje

{== afbeelding 	==} {>>afbeelding<<}
    


{==30==} {>>pagina-aanduiding<<}

weêr ruim en ligt om het hart werd. Zoo ging zij verder, en kwam aan een rookenden bakoven, die vol brood zat, dat riep: ‘Och, haal mij er uit; ik ben heel gaar gebakken.’ Toen haalde het meisje het brood er uit, legde het netjes op de daarbij staande bank uit, om af te koelen, en ging verder. Vervolgens kwam zij onder een appelboom, die bijna bezweek onder den last van de rijpe appels, en deze riepen het meisje toe: ‘Och, schud ons toch af; we zijn allen door en door rijp.’ Toen schudde het meisje den boom, dat vele appels afvielen, on ze verzamelde die zorgvuldig in de manden, die er bij stonden, zoodat geen enkele bleef liggen. - Toen dit gedaan was, ging zij verder voort, en kwam aan een huis, waar eene oude vrouw uit het raam keek, en haar vriendelijk toelachte; doch het meisje werd angstig en wilde wegloopen. ‘He, hoe zoo haastig?’ riep de oude; ‘Kom toch binnen, en wees niet zoo bang. Als ge werken wilt, en mijn bed goed wilt schudden, zoodat ik er zacht op lig, moogt gij wel blijven, en zult het goed bij mij hebben. Maar schud mijn bed toch vooral regt goed, dat de pluimen er uit stuiven; dan sneeuwt het in de wereld. Ik ben vrouw Holle.’ Toen zei het meisje, dat zij haar uiterste best zou doen, en bleef bij vrouw Holle een heel langen tijd, daar zij alle dagen kostelijk eten en drinken kreeg, zaodat beiden een heel vergenoegd en rustig leven zamen hadden. Na dien tijd begon het meisje echter toch het heimwee te krijgen, en zat vaak treurig het raam uit te kijken naar de blaauwe lucht of naar het groene land. Toen zei vrouw Holle: ‘Wel, kind, ge hebt 't te huis zoo bitter slecht gehad, en toch krijgt ge het heimwee? Hoe is dat zoo?’ - ‘Ja,’ zeide het meisje, ‘zoo is 't; en of mijne stiefmoeder al hard, en mijne zuster niet goed voor mij was, mogt ik ze toch wel eens weer zien.’ - ‘Kom dan’;, zei vrouw Holle, ‘gij hebt mij trouw gediend, en dus wil ik je dat niet afslaan. En als 't je niet goed gaat, kom dan maar gerust weer bij mij.’ Hierop kuste zij het meisje, bragt het bij eene groote poort, en liet het daar doorzien Maar terwijl zij daar onder doorging, begon het eensklaps goud te regenen, en al het goud bleef aan haar hangen, zoodat zij er geheel en al meê overdekt was. En voor dat vrouw Holle de poort weêr toesloot, stopte zij het meisje

{==31==} {>>pagina-aanduiding<<}

ook nog den verloren spinklos in de hand, en gaf haar nog eens een zoen tot afscheid. Toen viel de poort toe, en het meisje was weer op de wereld bij haar oude huis. Nu ging zij naar de moeder, en toen de moeder dat vele goud zag, werd zij goed ontvangen. Zoodra nu de moeder hoorde, hoe hare stiefdochter aan al dien rijkdom gekomen was, zeide zij den volgenden dag tot hare ondeugende en luije dochter: ‘Ga heen, spin je ook de vingers bloedig, en laat dan je spinklos in den put vallen; dan zult ge ook rijk worden.’ Het meisje dacht: ‘Dat is goed,’ prikte zich eventjes met een speld in den vinger, wierp den bebloeden klos in den put, en sprong hem na. Wezenlijk kwam zij ook, even als de andere, op de fraaije groene weide, en bij den bakoven. Daar riep het brood weder: ‘Och, haal me er uit; ik ben heel gaar gebakken.’ - ‘Ei, ik zou gek wezen, en mij de vingers verbranden!’ zei het luije meisje, ging voort en kwam bij den appelboom. Daar schreeuwden de appels: ‘Och, schud ons toch af; we zijn allen door en door rijp.’ - ‘Ge kunt even goed blijven hangen als liggen’, zei het meisje, liep lagchend voort, en kwam bij vrouw Holle, die met een ernstig gezigt uit het venster keek, en geen woord zei. Toen bood zich het meisje aan, om haar te bedienen, en vrouw Holle zeide: ‘als ge werken wilt, en mijn bed goed wilt schudden, zoodat ik er zacht op lig, moogt ge wel blijven, en zult het goed bij mij hebben. Maar schud mijn bed toch vooral regt goed, dat de pluimen er uit stuiven; dan sneeuwt het in de wereld. Ik ben vrouw Holle.’ Toen ging het meisje in huis, en begon haar werk. Den eersten dag was zij vlijtig, en gehoorzaamde vrouw Holle, als die haar wat zei; want zij dacht aan het vele goud, dat die haar zou meêgeven. Den tweeden dag echter was zij het arbeiden al moe; den derden dag was zij te lui om op te staan, en voor vrouw Holle het bed te maken. Toen zeide vrouw Holle haar de dienst op, en het meisje zei: ‘Ja, ik wou naar huis, en daarom krijg ik nu het heimwee.’ - ‘Ga dan maar, kind,’ zei vrouw Holle, en neem je spinklos mee.’ Hierop ging ze met haar naar de poort, deed open, en liet het meisje door. Dit meende, dat nu de gouden regen zou volgen, en 't begon ook wezenlijk wonderbaarlijk te ruischen; doch in plaats van goud

{==32==} {>>pagina-aanduiding<<}

viel enkel pek neêr, zoodat het meisje er heelemaal meê overdekt was. ‘Dat is ter belooning voor je slechte diensten,’ riep vrouw Holle. Zoo kwam de sukkel t' huis, arm, kaal en vol pek, dat zoo vast kleefde, dat ze het haar leven lang niet weer van haar ligchaam heeft kunnen krijgen.


Zwaan, kleef aan!

Een arme boer had drie zonen. Twee er van waren trotsch en hoogmoedig en behandelden hun goedigen jongsten broeder, alsof die veel minder was dan zij, Deze was van nature geenszins dom, maar slechts bedeesd en schroomvallig. Daarom liet hij zich ook alles welgevallen, wat zijne broeders met hem aanvingen, en zeide er bijna nooit wat tegen. Hij heette Adriaan; maar zijne broeders noemden hem zelden anders dan den Domme.
Nu wilde de oudste op zekeren dag in het bosch gaan, om hout te kappen, en de vader moest hem daartoe eene bijl medegeven. Die kreeg hij ook, en daarbij een stuk koude pannekoek, om er tot tijdverdrijf nu en dan eens van te happen, want hij had t' huis vooraf al een stevig maal gehad.
In het bosch kwam daar nu een oud, grijs manneken aansukkelen, die er heel uitgehongerd uitzag, en smeekte hem: ‘Och, geef me toch een klein stukje van je pannekoek, want ik sterf bijna van honger.’
‘Ik lust mijn pannekoek zelf wel,’ antwoordde de vlegel, ging verder en begon een boom om te hakken; doch de bijl gleed af, en drong diep in zijn arm. Dus moest hij dan bebloed en pijnlijk weêr naar huis trekken.
Thans ging de tweede zoon in het bosch. Daar kwam het zelfde oude, grijze manneken, en verzocht weêr

{==t.o. 32==} {>>pagina-aanduiding<<}


{== afbeelding 	==} {>>afbeelding<<}
    


{==33==} {>>pagina-aanduiding<<}

een stukje pannekoek. Die tweede gaf echter evenmin wat, als zijn broeder. Een kwartiertje later wondde hij zich onder het werken, en wel zoo diep in zijn been, dat de houthakkers, die in de nabijheid hout kloofden, hem op een kruiwagen naar huis moesten brengen.
Doch eindelijk ging Adriaan in het bosch, en ontmoette daar hetzelfde oude, grijze manneken, dat hem ook weêr hetzelfde verzoek deed. ‘Daar, neem mijn heelen pannekoek maar,’ zei de Domme, ‘'t is goed gegund en wel bekome 't je.’
Het manneken tastte toe, en at zoo begeerig, als of hij eene volle week gevast had, terwijl Adriaan er zijn pleizier in had, hoe goed het den ouden man smaakte. Ook bleef hij bij hem zitten, en praatte wat met hem, tot de maaltijd geheel was afgeloopen.
Toen zeide het oude manneken: ‘Gij zijt een goede jongen, Adriaan, en dus kom meê. Ik wil je een boom aanwijzen, dien moet ge omhakken, en ge zult er iets onder vinden.’
Hij bragt Adriaan nu diep in het bosch, bij eenen ouden eik, en zeide: ‘Daar, werk braaf, en wat ge vindt, houd dat in eere, want het zal je geluk wezen. Ofschoon niet heel groot van verstand, hebt ge een goed hart betoond, en van 't weinige, dat ge hadt, gaarne aan eenen arme en hongerige meêgedeeld! Dat geldt in 't oog van God meer dan verstand, schoonheid en andere gaven, en zal niet onvergolden blijven. Vaarwel en wees gelukkig!’ Met die woorden verdween het grijze manneken.
Adriaan hakte er frisch op los, tot dat de stam begon te waggelen. Maar toen die geveld op den grond lag, kijk, daar zat onder den hollen stronk eene gouden zwaan, die daar zeker haar nest had willen maken. Adriaan pakte haar schielijk beet, bond haar een lang touw om den hals, en ging er meê heen, tot hij tegen den avond in eene herberg kwam, waar hij overnachten wilde. Men gaf hem een klein kamertje, en de knecht en de meid van den waard keken met verbaasde oogen naar de zwaan, welke Adriaan bij zich had. Een paar van die gouden veêren hadden zij dolgraag gehad, daarom kwamen ze 's nachts stilletes in het kamertje, waar Adriaan sliep, en wilden de zwaan eens

{==34==} {>>pagina-aanduiding<<}

duchtig plukken. Maar pas hadden zij haar echter eventjes aangeraakt, of kijk, daar was het: zwaan, kleef aan! en hunne handen zaten aan de zwaan vast, en waren met geen mogelijkheid weêr los te krijgen.
Den volgenden morgen vroeg, toen nog niemand in huis op was, bond Adriaan de zwaan het touw weder om den hals, en leidde haar weg. Toen moesten meid en knecht, wat ze ook tegenspartelden, wel volgen, want ze konden onmogelijk los komen. Terwijl de trein nu zoo door een stadje trok, kwam een schoorsteenveger voorbij, die eerst verbaasd opkeek, maar toen den gek met het geval begon te steken, en de meid bij de hand greep. Wip! daar zat hij stijf aan haar vast, en moest ook meê, wat kromme sprongen hij ook maakte. Zoo ging de sleep weder de poort uit, en den weg langs; daar waren goochelaars, en de hansworst maakte voor de toeschouwers allerlei kluchtige kunsten en grimassen. Toen echter Adriaan met zijn gevolg voorbij kwam, liep al 't volk van de goochelaars weg, met hansworst voorop, die voor de klucht den schoorsteenveger bij de hand vatte. Wip zat hansworst weêr aan den schoorsteenveger vast en moest ook meê. Het getier werd nu groot, de toeschouwers lachten, de knecht uit de herberg raasde, de meid schreide, de schoorsteenveger vloekte, en hansworst maakte allerlei dolle sprongen. Bij al dat leven keek de vrouw van den burgemeester het raam uit, riep haar man, en zeide: ‘Daar, kijk eens wat spektakel.’ Ga terstond heen en zorg, dat er orde komt.’ De burgemeester lachte eerst, maar daar hij bang was voor het kijven van zijne booze vrouw, liep hij naar beneden, wou de rust herstellen, en greep den hansworst bij de hand. Daar zat hij zelf ook vast, en moest meê. Zijne vrouw was hem op den voet gevolgd, en toen zij zag, wat gebeurde, schoot zij toe, greep met beide handen naar haren man, en wilde hem wegtrekken. Zie, daar hing zij ook aan den sleep, en wat zij ook deed, zij bleef plakken.
Zoo ging de trein al verder en verder. Zij, die aan de zwaan en aan elkander vastzaten, schreeuwden uit alle magt: ‘Maakt ons los! wij zitten hier vast, en we kunnen niet los!’ De menschen liepen toe,

{==35==} {>>pagina-aanduiding<<}

en lachten hartelijk; maar daar ze toch wel merkten, dat hierbij tooverij in het spel was, pasten ze wel op, dat ze niet te digt bij kwamen, en wilden niemand helpen.
Adriaan kwam nu met zijn gevolg in eene groote koningsstad, en al 't volk liep meê, en wilde het einde van deze dingen afwachten. De koning van deze stad had eene schoone dochter, maar die zeer zwaarmoedig was, zoodat nog niemand haar ooit had zien lagchen. Daar maakte de koning zich zeer bedroefd over, en juist, toen Adriaan met zijn troep bij de stad aankwam, liet de koning uitroepen, dat, ‘wie zijne dochter aan het lagchen bragt, haar tot vrouw zou hebben, al was hij ook een eenvoudige boerenzoon.’
Toen Adriaan dat hoorde, dacht hij: ik wil 't beproeven, en nam zijn weg naar het paleis. Al 't volk liep bij en achter hem, en ieder joelde en lachte als dol en bezeten. Zoodra de koning en zijne dochter dat vernamen, kwamen zij aan het venster, en keken uit. Naauwelijks evenwel had de prinses den optogt gezien, of zij begon te schateren van lagchen, en lachte al harder en riep: ‘Ik ben van mijn leven nog zoo pleizierig niet geweest als nu, daar ik lagchen kan,’ en dan proestte zij het weêr uit, en lachte, dat men bang was, dat zij het op de zenuwen zou krijgen.
Maar Adriaan zei: ‘Welnu, heer koning, wilt gij mij prinses, uwe dochter, tot vrouw geven? Ik heet Adriaan als gij 't nog niet weten mogt; dat is mijn eenige naam.’ Toen lachte de koning ook, en antwoordde: ‘Ik heb er niets tegen, als mijne dochter u nemen wil.’
Deze zeide: ‘trek hem mooije kleederen aan, dan zal hij mij wel bevallen. Ik neem hem.’
Terwijl dit voorviel, merkten zij, die aan de zwaan kleefden, dat zij minder en minder vast zaten, en spartelden eindelijk geheel los. Nu wilde ieder naar zijn huis gaan.
Toen riep Adriaan: ‘Neen, nu gij eens met mij meê zijt gekomen, zult gij ook pleizierig bruiloft met mij houden.’
En dat gebeurde dan ook. Er werd een verbazend prachtige bruiloft gehouden, getrompet en getrom-
{==36==} {>>pagina-aanduiding<<}
meld, gebraden en gezoden, gejubeld en gedanst, en wijn te drinken gegeven, zooveel als ieder maar verkoos.
Toen de bruiloft was afgeloopen, gingen allen, die aan zwaan, kleef aan! gehangen hadden, naar huis, en zeiden onderweg tot elkander: ‘Die heer koningszoon heeft ons veel eer aangedaan, maar wij hebben het toch ook bitter zuur moeten verdienen.’



